title,summary,link,published
สหรัฐฯไฟเขียวฉีดวัคซีนโควิดโดสกระตุ้น ให้อายุ65ปีขึ้นไป-กลุ่มเสี่ยงสูง,"23 กันยายน 2564 สำนักข่าวต่างประเทศรายงานสำนักงานคณะกรรมการอาหารและยาแห่งสหรัฐฯ (FDA) อนุมัติการฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ของไฟเซอร์ (Pfizer) เป็นโดสกระตุ้น ในกลุ่มคนอายุ 65 ปีขึ้นไปหรือผู้มีความเสี่ยงสูง

เจเน็ต วูดค็อก รักษาการกรรมาธิการของสำนักงานฯ ระบุว่า สำนักงานฯ ตัดสินใจแก้ไขอำนาจใช้งานฉุกเฉิน (EUA) สำหรับวัคซีนป้องกันโรคโควิด-19 ของไฟเซอร์-ไบออนเทค เพื่อเปิดทางการฉีดวัคซีนโดสกระตุ้นแก่ประชากรบางกลุ่ม อาทิ บุคลากรการแพทย์ ครู เจ้าหน้าที่ดูแลเด็ก พนักงานร้านขายของชำ ผู้คนในศูนย์พักพิงคนไร้บ้านหรือเรือนจำ หลังพิจารณาหลักฐานทางวิทยาศาสตร์ที่มีอยู่ รวมถึงข้อมูลการหารือจากคณะกรรมการที่ปรึกษาอิสระและผู้เชี่ยวชาญภายนอก

การระบาดใหญ่ครั้งนี้เปลี่ยนแปลงและพัฒนาอยู่เสมอ มีข้อมูลใหม่เกี่ยวกับความปลอดภัยและประสิทธิภาพของวัคซีนออกมาทุกวัน อย่างไรก็ดี เราจะประเมินวิทยาศาสตร์ที่เปลี่ยนแปลงอย่างรวดเร็วและแจ้งให้สาธารณชนทราบต่อไป หากเราเรียนรู้ความปลอดภัยและประสิทธิภาพของวัคซีนและการฉีดวัคซีนโดสกระตุ้นเพิ่มเติม วูดค็อกกล่าว

นอกจากนั้นสำนักงานฯ เปิดเผยการอนุมัติฉีดวัคซีนโดสกระตุ้นให้กลุ่มคนอายุ 18-64 ปีที่มีความเสี่ยงสูง รวมถึง กลุ่มคนมีโอกาสสัมผัสเชื้อไวรัสฯ จากสถาบันหรือการทำงานบ่อยครั้ง ซึ่งทำให้พวกเขามีโอกาสเผชิญภาวะแทรกซ้อนร้ายแรงจากโรคโควิด-19 ในระดับสูง

ทั้งนี้ สำนักงานฯ เสริมว่ากลุ่มคนดังกล่าวจะได้รับวัคซีนป้องกันโรคโควิด-19 โดสกระตุ้น หลังจากฉีดวัคซีนโดส 2 ครบ 6 เดือนเป็นอย่างน้อย


.
(010)",https://www.naewna.com/inter/604326,2021-09-23 21:43:47
ราชกิจจาฯ ประกาศระเบียบ‘กกต.’เกี่ยวกับการเลือกตั้งท้องถิ่น‘นายก อบต.’,"เมื่อวันที่ 23 กันยายน 2564 เว็บไซต์ราชกิจจานุเบกษา ได้เผยแพร่ประกาศสำนักงานคณะกรรมการการเลือกตั้ง (กกต.) มติการประชุม ให้ลงนามประกาศเลือกตั้งในวันที่ 1 ตุลาคม 2564 จะมีผลให้นายก อบต.พ้นตำแหน่งในวันนั้น และกำหนดวันเลือกตั้งในวันที่ 28 พฤศจิกายน 2564

โดยระเบียบกกต.ว่าด้วยการเลือกตั้งสมาชิกสภาท้องถิ่นหรือผู้บริหารท้องถิ่นแก้ไขฉบับที่3 พ.ศ.2564 (ประกาศ 9 ก.ย.64) มีรายละเอียด ดังนี้



คลิกอ่านรายละเอียด ...ระเบียบคณะกรรมการการเลือกตั้ง ว่าด้วยการเลือกตั้งสมาชิกสภาท้องถิ่นหรือผู้บริหารท้องถิ่น (ฉบับที่ ๓)
พ.ศ. ๒๕๖๔",https://www.naewna.com/politic/604323,2021-09-23 21:26:33
‘กสม.’ชี้ตั้งเงื่อนไขกีดกันผู้ติดเชื้อ‘HIV’ทำงานละเมิดสิทธิ ขอบคุณเอกชนยกเลิก-ฝาก‘ตร.’แก้กฎด้วย,"23 ก.ย. 2564 นายวสันต์ ภัยหลีกลี้ กรรมการสิทธิมนุษยชนแห่งชาติ (กสม.) เปิดเผยถึงกรณีที่สำนักงาน กสม. ได้รับเรื่องร้องเรียนกรณีบริษัทเอกชนมีข้อกำหนดให้ต้องตรวจหาเชื้อเอดส์ หรือเอชไอวี (HIV) ในการสมัครงาน ว่า กสม. ในช่วงปี 2560-2561 กสม. ได้รับเรื่องร้องเรียนกรณีนี้ 6 เรื่อง ซึ่ง กสม. ได้ให้ความเห็นไปว่า เป็นการเลือกปฏิบัติโดยอาศัยเหตุแห่งสภาพทางสาธารณสุข อันเป็นสถานภาพอย่างหนึ่ง การกระทำดังกล่าวจึงเข้าข่ายละเมิดสิทธิมนุษยชน และไม่สอดคล้องกับบทบัญญัติตามรัฐธรรมนูญฉบับ 2560 รวมถึงกติการะหว่างประเทศที่ไทยเป็นภาคี

กสม. ได้ติดตามผลการดำเนินการและความคืบหน้าในเรื่องนี้ ก็ได้รับทราบความคืบหน้าจากบริษัทต่างๆ มาอย่างต่อเนื่อง หลังสุดเมื่อเดือน ก.ย. ปีนี้เอง ก็เมื่อต้นเดือน ได้รับแจ้งจากผู้ถูกร้องครบทั้ง 5 ราย ว่าได้ยกเลิกเงื่อนไขการตรวจหาเชื้อเอชไอวีก่อนเข้าทำงานในทุกตำแหน่ง อันเป็นการขจัดอุปสรรคหรือข้อจำกัดในการเข้าถึงสิทธิ์ในการประกอบอาชีพของผู้ติดเชื้อเอชไอวี นายวสันต์ กล่าว

นายวสันต์ กล่าวต่อไปว่า ขณะที่อีกรายไม่ได้รับพนักงานโดยตรง แต่ได้มอบให้บริษัทอื่นเป็นผู้ดำเนินการคัดกรองผู้สมัครงาน ซึ่งบริษัทนั้นก็ได้ย้ำกับบริษัทที่คัดกรองผู้สมัครงานถึงนโยบายที่ไม่เลือกปฏิบัติต่อผู้สมัครที่ติดเชื้อเอชไอวี ทั้งหมดนี้ กสม. ก็ต้องขอบคุณบริษัทเอกชนที่ให้ความร่วมมือดำเนินตามที่รัฐธรรมนูญกำหนด อย่างไรก็ตาม ยังมีปัญหาในกรณีของสำนักงานตำรวจแห่งชาติ ที่กฎ ก.ตร. ว่าด้วยคุณสมบัติและลักษณะต้องห้ามของการเป็นข้าราชการตำรวจ พ.ศ.2547 ยังห้ามผู้คิดเชื้อเอชไอวีเป็นตำรวจ

โดย กสม. ได้รับเรื่องร้องเรียนเมื่อปี 2561 กรณีทายาทของเจ้าหน้าที่ตำรวจที่เสียชีวิต ประสงค์เข้ารับราชการในชั้นสัญญาบัตร แต่ไม่ผ่านการตรวจร่างกายเพราะเป็นผู้ติดเชื้อเอชไอวี จึงขาดคุณสมบัติตามกฎ ก.ตร. ดังกล่าว กรณีนี้ด้านหนึ่งมีคดีฟ้องร้องในศาล กสม. จึงหยุดดำเนินการติดตามในกรณีของผู้ร้อง แต่อีกด้านหนึ่ง กสม. เห็นว่ากฎ ก.ตร. ว่าด้วยคุณสมบัติและลักษณะต้องห้ามของการเป็นข้าราชการตำรวจ พ.ศ.2547 ที่ห้ามห้ามผู้คิดเชื้อเอชไอวีเป็นตำรวจนั้นเป็นการเลือกปฏิบัติ ไม่สอดคล้องกับบทบัญญัติตามรัฐธรรมนูญและกติการะหว่างประเทศที่ไทยเป็นภาคี

ทั้งนี้ กสม. จะได้หารือร่วมกับฝ่ายต่างๆ ที่เกี่ยวข้อง ทั้งภาครัฐและภาคประชาสังคม โดยเมื่อช่วง 1-2 สัปดาห์ก่อน กสม. ได้นำเรียนเรื่องนี้กับนายวิษณุ เครืองาม รองนายกรัฐมนตรี ส่วนสัปดาห์หน้า กสม. จะได้หารือกับเครือข่ายผู้ติดเชื้อเอชไอวี ส่วนกรณีที่มีข้อกังวลว่า อาชีพตำรวจต้องออกตรวจและจับกุมผู้กระทำความผิด หากมีการใช้กำลังปะทะกันถึงขั้นเลือดตกยางออก จะสุ่มเสี่ยงให้ผุ้อื่นติดเชื้อหรือไม่ เพราะเชื้อเอชไอวีดิดต่อทางเลือดนั้น ตนเห็นว่า หน้าที่ราชการมีหลายด้าน แต่กฎที่บัญญัติไว้แบบเลือกปฏิบัตินั้นทำให้ไม่สามารถเข้าทำงานได้ อีกทั้งหากผุ้ติดเชื้อกินยาต้านไวรัสสม่ำเสมอก็จะไม่มีอาการป่วยและใช้ชีวิตได้เหมือนคนทั่วไป

อาจจะคิดว่าบทบาทหรือภารกิจของหน่วยงานนั้นจำเป็นที่จะต้องใช้คนที่ไม่ติดเชื้อ แต่จริงๆ แล้วปัจจุบันทางการแพทย์ถือว่าผู้ติดเชื้อเมื่อใช้ยาต้านไวรัสก็สามารถเหมือนคนปกติทั่วไป คนที่รับราชการอยู่บางส่วนทิ่ติดเชื้อสามารถรับราชการได้ แล้วในงานราชการบางส่วนมันมีบทบาทภารกิจหลายอย่าง ซึ่งจริงๆ แล้วก็ไม่น่าจะเป็นปัญหา แต่กฎที่กำหนดเอาไว้เป็นการเลือกปฏิบัติ โดยที่ไม่สามารถเข้ามาเป็นข้าราชการตำรวจได้เลย นายวสันต์ กล่าวย้ำ",https://www.naewna.com/local/604322,2021-09-23 20:54:10
ประธานาธิบดีบราซิล‘กักตัว’อีกแล้ว หลังใกล้ชิดรัฐมนตรีป่วยโควิด-19,"23 กันยายน 2564 สำนักข่าวต่างประเทศรายงานฌาอีร์ โบลโซนารู ประธานาธิบดีบราซิล จะกักตัวเป็นเวลา 5 วัน เนื่องจากมีประวัติสัมผัสใกล้ชิดกับมาร์เซโล คีโรกา รัฐมนตรีกระทรวงสาธารณสุขบราซิล ซึ่งมีผลตรวจโรคติดเชื้อไวรัสโคโรนาสายพันธุ์ใหม่ (โควิด-19) เป็นบวก

เมื่อวันพุธ (22 ก.ย.) อันเดร เดอ ซัลซา คอสตา เลขาธิการฝ่ายการสื่อสารพิเศษของประธานาธิบดีบราซิล กล่าวว่าสมาชิกคณะผู้แทนของบราซิลทุกคนที่เดินทางไปยังนครนิวยอร์ก พร้อมกับ โบลโซนารู และคีโรกา เพื่อเข้าร่วมการประชุมสมัชชาใหญ่แห่งสหประชาชาติ จะกักตัวด้วยเช่นกัน

โบลโซนารูและเจ้าหน้าที่คนอื่นจะตรวจโรคโควิด-19 ในช่วงสุดสัปดาห์นี้ โดยหากมีผลตรวจเป็นลบ พวกเขาจะสามารถออกจากการกักตัวและสังเกตอาการอีก 14 วัน นับตั้งแต่สัมผัสใกล้ชิดกับคีโรกา ด้านคีโรกาจะกักตัวเป็นเวลา 14 วัน ที่โรงแรมแห่งหนึ่งในสหรัฐฯ

คอสตาระบุว่า โบลโซนารูยังไม่แสดงอาการป่วยใดๆ และจะปฏิบัติตามมาตรการข้างต้น ส่วนสมาชิกคณะผู้แทนกว่า 50 คน ยังไม่แสดงอาการป่วยเช่นกัน

อนึ่ง โบลโซนารูเคยป่วยโรคโควิด-19 เมื่อกลางปี 2020 และหายดีอย่างรวดเร็ว โดยเขาเน้นย้ำว่ายังไม่เคยฉีดวัคซีนป้องกันโรคโควิด-19 ระหว่างเดินทางเยือนนิวยอร์กครั้งนี้",https://www.naewna.com/inter/604320,2021-09-23 20:49:33
‘(End-to-End)’ ตั้งโรงพยาบาลสนาม ICU เตรียมพร้อมขั้นสูงสุดดูแลผู้ป่วยโควิด ‘สีแดง’,"(End-to-End) ตั้งโรงพยาบาลสนามICU เตรียมพร้อมขั้นสูงสุดดูแลผู้ป่วยโควิด สีแดง

โครงการ หน่วยคัดกรองและโรงพยาบาลสนามครบวงจร (End-to-End) เป็นความร่วมมือของ กลุ่ม ปตท. กับพันธมิตรหลากหลายองค์กร ประกอบด้วย กระทรวงสาธารณสุข สถาบันป้องกันควบคุมโรคเขตเมือง (สปคม.) สำนักงานหลักประกันสุขภาพแห่งชาติ (สปสช.) มูลนิธิโรงพยาบาลในเครือบางปะกอกฯ และโรงพยาบาลปิยะเวท เพื่อรับมือสถานการณ์โรคระบาดโควิด-19 ในกรุงเทพมหานคร (กทม.) พื้นที่ที่พบผู้ติดเชื้อสูงที่สุดในประเทศไทย ภายใต้หลักคิด ตรวจเร็ว แยกเร็ว รักษาเร็ว ผู้ติดเชื้อได้รับการดูแลอย่างทันท่วงที ลดโอกาสเสียชีวิตลง



โครงการนี้ประกอบด้วย 4 จุด คือ จุดที่ 1 หน่วยคัดกรอง เริ่มจากการตรวจโดยใช้ชุดตรวจ Antigen Test Kit (ATK) และหากพบว่ามีความเสี่ยงติดเชื้อ จะนำส่งตรวจ RT-PCR ต่อไป สำหรับผู้ป่วยที่ตรวจพบว่าอาจติดเชื้อ หากอยู่ในระดับสีเขียวและสามารถดูแลตนเองเบื้องต้นที่บ้านหรือในชุมชน (Home or Community Isolation) จะได้รับมอบ กล่องพลังใจ คนไทยไม่ทิ้งกัน ประกอบไปด้วยชุดอุปกรณ์ทางการแพทย์และยาที่จำเป็น รวมทั้งมีระบบติดตามอาการ

จุดที่ 2 , 3 และ 4 จัดเตรียมเป็นโรงพยาบาลสนามครบวงจร เพื่อรองรับการรักษาผู้ป่วยที่ตรวจพบเชื้อโควิด-19 รองรับการรักษาผู้ป่วยที่ตรวจพบเชื้อโควิด-19 ทุกระดับความรุนแรง ภายใต้การดูแลของบุคลากรทางการแพทย์จาก รพ.ปิยะเวท แบ่งเป็น 3 ระดับคือ สีเขียว ผู้ติดเชื้อที่ไม่มีอาการป่วยหรือมีอาการเพียงเล็กน้อย สีเหลือง ผู้ป่วยที่มีอาการในระดับหนักขึ้น และ สีแดง สำหรับผู้ป่วยอาการหนักเข้าขั้นวิกฤต

สำหรับ โรงพยาบาลสนาม ICU ของผู้ป่วยโควิด-19 ระดับสีแดง จัดสร้างบนพื้นที่ 4 ไร่ บริเวณพื้นที่ด้านหน้าของโรงพยาบาลปิยะเวท รองรับผู้ป่วยจำนวน 120 เตียง มีความพร้อมระดับสูงสุด โดยจัดให้มีพื้นที่รองรับผู้ป่วยโควิด-19 ที่ต้องฟอกไตโดยเฉพาะ จำนวน 24 เตียง เนื่องจากหากคนไข้ไม่สามารถฟอกไตได้ จะทำให้คนไข้เสี่ยงต่อการเสียชีวิตสูงมาก นอกจากนี้ยังมีเครื่องช่วยหายใจ ระบบออกซิเจนส่งตรงถึงทุกเตียง ซึ่งแต่ละเตียงจะแยกห้องกัน เป็นลักษณะห้องความดันลบ (Negative Pressure Room) เพื่อความปลอดภัยของบุคลากรทางการแพทย์ พร้อมมาตรฐานระดับห้องไอซียูในโรงพยาบาล

ใช้เทคโนโลยีระบบดิจิทัล (Central Monitor) ทำให้สามารถสังเกตอาการของผู้ป่วยได้ตลอดเวลา และมีระบบการกู้ชีพอัตโนมัติ มีเครื่องเอกซเรย์เคลื่อนที่ สามารถส่งภาพไปยังรังสีแพทย์ทางไกลได้ทันที ถือเป็นการดูแลผู้ป่วยแบบเข้มข้น (Intensive Care) และมีรถพยาบาลฉุกเฉิน ที่เตรียมพร้อมรับส่งคนไข้ อีกทั้งมีแพทย์ พยาบาล และเจ้าหน้าที่อย่างเพียงพอ มีเทคโนโลยีและผลิตภัณฑ์นวัตกรรมของกลุ่ม ปตท. และ Hybrid Treatment for PM2.5 and Airborne Pathogens ของสถาบันนวัตกรรม ปตท. มาติดตั้ง เพื่อฟอกและกำจัดเชื้อโรคในอากาศอีกด้วย



โดยนวัตกรรม Hybrid Treatment for PM2.5 and Airborne Pathogens เพื่อกำจัดฝุ่นละอองขนาด 2.5 ไมครอน (PM 2.5) และเชื้อโรคในอากาศ ณ พื้นที่โรงพยาบาลสนามครบวงจร (สีแดง) สามารถกำจัดฝุ่น PM2.5 ได้กว่าร้อยละ 90 และกำจัดเชื้อโรคในอากาศ (Virus, Bacteria, Fungi) ได้ถึงร้อยละ 99 เป็นระบบ Filterless Air Purifier ที่ไม่ใช้แผ่นกรองอากาศ จึงตัดปัญหาข้อจำกัดของขนาดรูพรุนของแผ่นกรองในการกรองเชื้อโรค รวมถึงปัญหาการอุดตันของแผ่นกรองจากฝุ่น ช่วยลดค่าใช้จ่าย และลดการเกิดของเสีย

เป็นระบบ Waterless Air Purifier ที่ไม่มีการใช้น้ำในการบำบัดฝุ่น และไม่ทำให้เกิดละอองฝอยฟุ้งกระจายออกจากระบบบำบัดที่อาจเพิ่มการกระจายเชื้อโรคในอากาศ ช่วยลดมลพิษทางน้ำ และลดการใช้ทรัพยากรธรรมชาติ ไม่ใช้แสง UV-C ในการกำจัดเชื้อโรค จึงไม่มีอันตรายต่อผิวหนังและดวงตา สามารถใช้งานในเวลาที่มีผู้คนโดยปกติ และปลอดภัยต่อผู้ใช้งานบริเวณโดยรอบ รวมทั้งเป็นระบบบำบัดอากาศเฉพาะที่ (Localized System) และสามารถใช้ในพื้นที่กึ่งปิด (Semi-Indoor) ได้



นายอรรถพล ฤกษ์พิบูลย์ ประธานเจ้าหน้าที่บริหารและกรรมการผู้จัดการใหญ่ บริษัท ปตท. จำกัด (มหาชน) กล่าวว่า กลุ่ม ปตท. เล็งเห็นถึงความสำคัญของการผนึกพลังกับภาครัฐและเอกชน ในการหยุดยั้งการแพร่ระบาดของโควิด-19 มุ่งตรวจเร็ว แยกเร็ว รักษาเร็ว เพื่อให้ประชาชนผ่านพ้นช่วงเวลาที่ยากลำบากเหล่านี้ไปให้ได้ จึงได้จัดตั้งหน่วยคัดกรองโควิด-19 เปิดคัดกรองเฉลี่ยวันละ 1,000-1,200 คน เมื่อพบว่าติดเชื้อจะคัดแยกและให้ยารักษาทันที

ในระยะเวลาเพียง 1 เดือน (9 ส.ค. - 17 ก.ย. 2564) หน่วยคัดกรองโควิด-19 และโรงพยาบาลสนามครบวงจร กลุ่ม ปตท. ให้บริการคัดกรองแก่ประชาชนไปแล้วกว่า 28,000 ราย ให้การรักษาผู้ติดเชื้อกว่า 3,000 ราย ในทุกระดับอาการ ขณะนี้มีผู้หายป่วยจากการรักษาในโครงการแล้วจำนวนกว่า 1,800 ราย ทั้งนี้ จะเปิดให้บริการไปจนกว่าสถานการณ์การแพร่ระบาดของเชื้อโควิด-19 ในประเทศจะผ่านพ้นไป นายอรรถพล กล่าว

สำหรับผู้ที่ต้องการใช้บริการหน่วยคัดกรองและโรงพยาบาลสนามครบวงจร (End-to-End) สามารถลงทะเบียนผ่านแอปพลิเคชัน QueQ ซึ่งสามารถดาวน์โหลดได้ทั้ง Play Store ของแอนดรอยด์ และ App Store ของ iOS เพื่อจองคิวตรวจโควิด-19 และเดินทางเข้ามาตรวจคัดกรองตามวันนัดหมายได้ที่อาคาร EnCo Terminal หรือ EnTer ของบริษัท Energy Complex กลุ่ม ปตท. ถ.วิภาวดีรังสิต กรุงเทพฯ

กลุ่ม ปตท. ขอเป็นส่วนหนึ่งในการสนับสนุนและส่งเสริมการทำงานของบุคลากรทางการแพทย์ จนกว่าสถานการณ์โควิด-19 จะผ่านพ้นไป ด้วยเชื่อว่าคนไทยทุกคนล้วนมีลมหายใจเดียวกัน จึงขอเป็นกำลังใจให้บุคลากรทางการแพทย์และคนไทยก้าวผ่านวิกฤตครั้งนี้ไปด้วยกัน",https://www.naewna.com/business/603372,2021-09-22 06:00:44
'กรมพระศรีสวางควัฒนฯ'พระราชทานสัมภาษณ์ การวางแผนเร่งสร้างภูมิคุ้มกันป้องกันโควิด,"กรมพระศรีสวางควัฒน พระราชทานสัมภาษณ์เรื่องการวางแผนเร่งสร้างภูมิคุ้มกันเพื่อป้องกันการระบาดโรคติดเชื้อไวรัสโคโรนา-2019 แก่ประชาชนกลุ่มเปราะบางทั่วประเทศ

วันที่ 23 กันยายน 2564 เวลา 14.00 น. ศาสตราจารย์ ดร. สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี องค์ประธานกิตติมศักดิ์มูลนิธิแพทย์อาสาสมเด็จพระศรีนครินทรา บรมราชชนนี (พอ.สว.) เสด็จออก ณ ตำหนักทิพย์พิมาน อำเภอปากช่อง จังหวัดนครราชสีมา พระราชทานพระวโรกาสให้ นายแพทย์ยุทธ โพธารามิก เลขาธิการมูลนิธิ พอ.สว. พร้อมด้วย นายแพทย์พิษณุ มณีโชติ รองเลขาธิการมูลนิธิ พอ.สว. เข้าเฝ้าฯ และพระราชทานสัมภาษณ์เรื่อง การวางแผนเร่งสร้างภูมิคุ้มกันเพื่อป้องกันการระบาดโรคติดเชื้อไวรัสโคโรนา-2019 แก่ประชาชนกลุ่มเปราะบางทั่วทุกภูมิภาคของประเทศด้วยเป็นที่ประจักษ์แก่ปวงชนชาวไทยโดยทั่วกันว่าตลอดระยะเวลาที่ผ่านมา ศาสตราจารย์ ดร. สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี ทรงให้ความสำคัญด้านการสาธารณสุขเพื่อพัฒนาคุณภาพชีวิตของประชาชนชาวไทย โดยเฉพาะอย่างยิ่งต่อผู้ที่อาศัยอยู่ในพื้นที่ห่างไกลยากที่จะเข้าถึงการสาธารณสุขมาอย่างต่อเนื่องและยาวนาน แม้ในภาวะวิกฤตการณ์ของการแพร่ระบาดโรคติดเชื้อไวรัสโคโรนา-2019 ในปัจจุบัน ทรงมีความห่วงใยและทรงติดตาม ศึกษา วางแผนแนวทางเร่งสร้างภูมิคุ้มกันเพื่อป้องกันการระบาดโรคติดเชื้อไวรัสโคโรนา-2019 ซึ่งเป็นองค์ประกอบสำคัญในการป้องกันและลดการแพร่ระบาดของโรค อีกทั้งยังช่วยลดอัตราการป่วยหนักหากมีอาการติดเชื้อ

จึงพระราชทานวัคซีนซิโนฟาร์มแก่หน่วยแพทย์อาสาสมเด็จพระศรีนครินทราบรมราชชนนี หรือ พอ.สว. ซึ่งมีความพร้อมของทีมอาสาสมัครแพทย์ พยาบาลและเจ้าหน้าที่สาธารณสุขที่กระจายอยู่ทั่วทุกภูมิภาคของประเทศ ออกหน่วยแพทย์เคลื่อนที่ฉีดวัคซีนพระราชทานตั้งแต่วันที่ 23 สิงหาคม ที่ผ่านมา เพื่อให้ประชาชนกลุ่มเปราะบาง เช่น ผู้สูงอายุ ผู้พิการ ผู้ป่วยเรื้อรัง ทั่วทุกภูมิภาคของประเทศ ที่ไม่สามารถเดินทางเข้ามารับการฉีดวัคซีนที่ศูนย์ฉีดวัคซีนสามารถเข้าถึงวัคซีนได้เร็วขึ้น และมากขึ้น ส่วนจังหวัดที่ไม่ได้เป็นสมาชิก พอ.สว. ทรงมีพระดำริให้ทีมหน่วยแพทย์ที่อยู่ในจังหวัดใกล้เคียงช่วยออกหน่วยข้ามเขตเพื่อไปให้บริการฉีดวัคซีนแก่ประชาชน เร่งสร้างภูมิคุ้มกันเพื่อป้องกันการแพร่ระบาดในประเทศให้เป็นไปอย่างมีประสิทธิภาพมากยิ่งขึ้น

นอกจากนี้ ยังโปรดให้ราชวิทยาลัยจุฬาภรณ์ทำการศึกษาวิจัยควบคู่ไปกับการใช้วัคซีนแก่ประชาชนในประเทศ เพื่อประโยชน์ทางการแพทย์ในการมีตัวเลือกวัคซีนที่เหมาะสมสำหรับประชากรแต่ละกลุ่มโดยเกิดผลข้างเคียงน้อยที่สุดในอนาคต

โอกาสนี้ ทรงมีพระดำรัสพระราชทานกำลังใจแก่บุคลากรผู้ปฏิบัติงานช่วงวิกฤติโควิด-19 ทั้งทีมแพทย์ พยาบาล บุคลากรทางการแพทย์ อาสาสมัคร หน่วยแพทย์เคลื่อนที่ พอ.สว รวมถึงบุคลากรด่านหน้าทั่วประเทศ ที่ร่วมเป็นกำลังสำคัญปฏิบัติหน้าที่ด้วยความเสียสละช่วยเหลือประชาชนในช่วงสถานการณ์การแพร่ระบาดของโรคติดเชื้อไวรัสโควิด-19 อย่างเต็มกำลัง อันเป็นการดำเนินรอยตามเบื้องพระยุคลบาท พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และสืบสานพระราชปณิธานในสมเด็จพระศรีนครินทราบรมราชชนนี สมเด็จย่าของปวงชนชาวไทย

ขอให้ถือประโยชน์ส่วนตัวเป็นที่สอง ประโยชน์ของเพื่อนมนุษย์เป็นที่หนึ่ง

-007",https://www.naewna.com/royal/604319,2021-09-23 20:34:03
‘ปตท.’ ร่วมเวที ‘Youth In Charge’หนุนคนรุ่นใหม่สร้างนวัตกรรมเพื่อความยั่งยืน,"ปตท. ร่วมเวที Youth In Chargeหนุนคนรุ่นใหม่สร้างนวัตกรรมเพื่อความยั่งยืน

เพราะ เยาวชนคืออนาคตของชาติและของโลก ต้องมีชีวิตอยู่และสร้างสรรค์สิ่งใหม่ๆ ต่อไปภายภาคหน้า ขณะเดียวกัน การพัฒนาที่ยั่งยืน ก็กำลังเป็นกระแสสำคัญในปัจจุบัน เนื่องจากปัญหาสิ่งแวดล้อมและสังคมเหลื่อมล้ำ จะดีกว่าหรือไม่?..หากมีสักเวทีหนึ่งที่ให้ผู้ใหญ่และคนรุ่นใหม่ได้ร่วมพูดคุย แลกเปลี่ยนความคิดเห็นเพื่อทำความเข้าใจ หาทางออกและมองภาพอนาคตร่วมกัน จึงเป็นที่มาของ Youth In Charge แพลตฟอร์มที่เปิดโอกาสให้เยาวชนอายุ 15-22 ปี ได้ร่วมออกแบบอนาคตในประเด็นต่างๆ ที่ตนเองสนใจ โดยมีองค์กรชั้นนำระดับประเทศทั้งภาครัฐและภาคเอกชนร่วมเป็นภาคีเครือข่าย

โดยเมื่อเร็วๆ นี้มีการเปิดตัวเพลตฟอร์ม Youth In Charge อย่างเป็นทางการ ในภารกิจ สร้างคนรุ่นใหม่ให้เป็นผู้นำความเปลี่ยนแปลง ซึ่งหนึ่งในผู้บริหารองค์กรชั้นนำที่ร่วมให้มุมมองคือ นายอรรถพล ฤกษ์พิบูลย์ ประธานเจ้าหน้าที่บริหารและกรรมการผู้จัดการใหญ่ บริษัท ปตท. จำกัด (มหาชน) กล่าวถึงประเด็น ความสำคัญของการพัฒนาที่ยั่งยืน ว่า ความยั่งยืนเป็นกระแสที่ทั้งโลกให้ความสำคัญ เพราะมนุษยชาติไม่อาจอยู่ได้บนสังคมที่ล้มเหลว และไม่อาจอยู่ได้บนสิ่งแวดล้อมที่เป็นพิษ

การดำเนินการใดๆ โดยเฉพาะภาคธุรกิจ มันจะต้องมีการดำเนินการที่ควบคู่ไปกับการดูแลชุมชน สังคม และสิ่งแวดล้อม อย่าง ปตท. เองก็มีการปรับวิสัยทัศน์ใหม่ โดยใช้คำว่า Powering Life with Future Energy and Beyond ซึ่งมันก็สะท้อนสิ่งเหล่านี้ สะท้อนถึงความยั่งยืน เราจะ Powering Life หมายถึงเราจะเป็นพลังการขับเคลื่อนทุกชีวิต ไม่ว่าจะเป็นผู้คน ชุมชน สังคม ประเทศหรือว่าโลก ด้วย Future Energy ในที่นี้ก็ต้องเป็นพลังงานสะอาด เป็นพวกพลังงานทดแทนที่ ปตท. จะไปลงทุนในตรงนี้มากขึ้น and Beyond และธุรกิจอื่นๆ ที่มีส่วนในการขับเคลื่อนให้ผู้คนมีวิถีชีวิตยั่งยืนมากขึ้น อันนี้คิดว่าในทุกภาคส่วนให้ความสำคัญ นายอรรถพล กล่าว

นายอรรถพล กล่าวต่อไปว่า แบบรายงานการดำเนินธุรกิจของ ปตท. มี 2 ฉบับ จะมีฉบับหนึ่งที่กล่าวถึงความยั่งยืน ซึ่งสะท้อนให้เห็นถึงการดำเนินงานที่จะต้องลดผลกระทบต่อสิ่งแวดล้อมให้ได้มากที่สุด ขณะเดียวกันก็ต้องมีการส่งเสริมชุมชนและสังคม รวมถึงส่งเสริมการดูแลสิ่งแวดล้อมควบคู่กันไปด้วย เพื่อให้โลกของเรายั่งยืน สร้างอนาคตให้กับคนรุ่นถัดไป ไม่ใช่คนรุ่นปัจจุบันไปใช้ทรัพยากรที่มีอยู่จำกัดของคนรุ่นหน้า

ทั้งนี้ เทคโนโลยีดิจิทัล เช่น ปัญญาประดิษฐ์ (AI) หุ่นยนต์ (Robotics) เป็นกระแสที่กำลังมาแรงในปัจจุบัน แต่ตนเห็นว่ายังมุ่งเน้นไปในทางดิจิทัลแพลตฟอร์ม เช่น บนโทรศัพท์มือถือ ซึ่งในอนาคตเทคโนโลยีเหล่านี้ต้องถูกนำไปประยุกต์ใช้กับโลกทางภาพ (Physical) มากขึ้น เช่น ระบบเซ็นเซอร์ ระบบอัตโนมัติ (Automation) นอกจากนี้ ตนมองว่า เทคโนโลยีชีวภาพ (Biotechnology) เป็นอีกเรื่องคนรุ่นใหม่ควรให้ความสำคัญ

Biotechnology เป็นส่วนที่จะสร้างความยั่งยืนและสร้างความเจริญให้กับมนุษยชาติในอนาคต จริงๆ มันกลับไปตอบสนองปัจจัย 4 หลัก 2 ตัว คืออาหารและยารักษาโรค เพราะฉะนั้นถ้า Biotechnology ได้รับการพัฒนาอย่างก้าวหน้า โดยเอา AI เอาดิจิทัลเข้ามาช่วย ก็จะเป็นการสร้างความเจริญให้กับโลกอนาคตได้อย่างยั่งยืน สุดท้ายแล้วมนุษย์เป็นสิ่งมีชีวิต ฉะนั้นเรื่อง Biotechnology สำคัญ นายอรรถพล ระบุ

นอกจากนี้ยังยกตัวอย่างงการสร้างโอกาสให้เยาวชน เช่น การสนับสนุนโรงเรียนต่างๆ ด้านการสอนวิทยาศาสตร์และเทคโนโลยี ขณะเดียวกัน ยังก่อตั้งโรงเรียนกำเนิดวิทย์ คัดเลือกเยาวชนที่มีความสามารถพิเศษด้านวิทยาศาสตร์และเทคโนโลยีโดยเฉพาะเพื่อเข้าเรียนในระดับมัธยมปลาย ตลอดจนยังมี สถาบันนวัตกรรม ปตท. สำหรับผู้สำเร็จการศึกษาที่ต้องการทำงานด้านการวิจัยและเทคโนโลยี

โดย ปตท. และภาคธุรกิจต่างๆ ได้หารือและมีความเห็นร่วมกันว่า ประเทศไทยจะพัฒนาไปอีกขั้นหนึ่งได้ วิทยาศาสตร์และเทคโนโลยีจะต้องถูกให้ความสำคัญมากขึ้น สำหรับในส่วนของ ปตท. ยังมีการจัดกิจกรรม Hackathon เปิดโอกาสให้คนรุ่นใหม่ที่สนใจธุรกิจสตาร์ทอัพ มาประกวดแข่งขัน นวัตกรรมใดที่น่าสนใจก็จะมีการให้ทุนเพื่อต่อยอดจนกลายเป็นธุรกิจได้

เมื่อนึกถึงพลังสร้างสรรค์ น้องๆ ยุคนี้เป็น Digital Native เกิดมาพร้อมกับความเจริญด้านเทคโนโลยี ความเจริญด้านดิจิทัล อันนี้ก็เป็นพลังที่ผมคิดว่าเป็นจุดเด่นที่ต่างจากเจเนอเรชั่นอื่น นอกจากนั้นผมคิดว่าการที่เยาวชนรุ่นนี้มีการเสริมพลังของตัวเองได้ อยากให้เสริมในเรื่องของพลังบวก ในคิดในแง่บวก การทำงนร่วมกันระหว่างแต่ละเจเนอเรชั่น อันนี้ก็จะช่วยนำพาประเทศของเราก้าวหน้าไปข้างหน้าได้อย่างยั่งยืน และพลังใหม่ๆ ของน้องๆ ผมคิดว่าคนเจเนอเรชั่นก่อนหน้าในหลายกลุ่มในหลายภาคส่วน พร้อมที่จะส่งเสริม นายอรรถพล กล่าวในท้ายที่สุด",https://www.naewna.com/business/604089,2021-09-23 10:39:44
แม่ร่ำไห้วอนลูกมอบตัว! หลังบุกง้อสาวพิซซ่าแทงสาหัสกลางหน้าร้าน,"วันที่ 23 กันยายน 2564 ความคืบหน้า กรณีนายสรายุหรือแม็กอายุ32ปีหนุ่มช่างแอร์เลือดร้อนชาวจ.อุดรธานี ใช้อาวุธมีดแทงสาวพิซซ่าหวิดดับ จากนั้นขับรถยนหลบหนี โดยตำรวจได้แจ้งข้อหา พยายามฆ่าผู้อื่น ไล่ล่าตัวมาดำเนินคดี

ล่าสุด ผู้สื่อข่าวเดินทางไปที่บ้าน ซึ่งเป็นบ้านเกิดของนายสรายุหรือแม็กหนุ่มช่างแอร์ซึ่งเป็นผู้ต้องหาที่ทำร้ายสาวพิชช่า สาเหตุน่าจะเกิดจากความหึงหวง โดย พบกับนางจินต์ศจี อายุ 54 ปีแม่ของนายแม็กและญาติๆ บอกว่า ยังไม่ทราบข่าวว่าลูกชายแทงคนและหลบหนี แต่เมื่อรู้ข่าวเจ้าตัวร้องไห้พร้อมบอกว่า ทำไมลูกทำแบบนี้ ไม่คิดถึงหัวอกแม่เลย บ้านเรายิ่งทุกยากอยู่ ทำไมต้องให้แม่ทุกข์อกทุกข์ใจ แม่มีลูก2คน ลูกสาวคนโตไปทำงานต่างประเทศเพื่อมาใช้หนี้ ส่วนนายแม็กเป็นลูกชายเดียวทำงานช่างแอร์ที่บริษัทแห่งหนึ่ง ตนเอง ได้พูดคุยกับเขาเมื่ออาทิตย์ที่แล้วเขาโทรมาขอเงินแม่ แม่ก็เอาเงินที่พี่สาวส่งมาให้ แม่มีเท่าไรให้หมด

นางจินต์ศจี กล่าวอีกว่า ส่วนเรื่องครอบครัวเขาเคยแต่งงานมาแล้วครั้งหนึ่ง แต่เลิกลากันไป ส่วนไปคบกับใครตนไม่ทราบ แต่อาทิตย์ก่อนมีแฟนสาวเขาโทรหาแม่ถามหาแม็ก แต่ไม่รู้จะใช่สาวพิชช่าหรือเปล่า ปกติแม็กจะเป็นคนนิสสัยอารมณ์ร้อน รักใครจะทุ่มให้หมด จนชาวบ้านเขารู้ไปหมด โดยเช้าวันนี้ก็มีตำรวจชุดสืบมาถามหาแม็ก แต่ไม่บอกว่าเรื่องอะไร และเมื่อทำร้ายคนแล้วแม่ก็อยากให้มามอบตัว อย่าหนีอีกเลยลูก พูดไปร้องไห้สะอื้นไป แม่นายแม็ก ขอร้องให้ลูกมอบตัวกับตำรวจ",https://www.naewna.com/local/604318,2021-09-23 20:29:56
IRPC จัดงานเสวนาโครงการ Cubic Academy Season 7 หลักสูตร Equitable Treatment 'เพราะ...ธุรกิจไม่มีคำว่าหญิงหรือชาย',"IRPC จัดงานเสวนาโครงการ Cubic Academy Season 7 หลักสูตร Equitable Treatment เพราะ...ธุรกิจไม่มีคำว่าหญิงหรือชาย

คุณสมเกียรติ เลิศฤทธิ์ภูวดล รองกรรมการผู้จัดการใหญ่ สายกลยุทธ์แผนและพัฒนาธุรกิจองค์กร บริษัท ไออาร์พีซี จำกัด (มหาชน) หรือ IRPC กล่าวต้อนรับวิทยากร คุณจรีพร จารุกรสกุล ประธานคณะกรรมการ และประธานเจ้าหน้าที่บริหารกลุ่ม บริษัท ดับบลิวเอชเอ คอร์ปอเรชั่น จำกัด (มหาชน) หรือ WHA Group พร้อมผู้เข้าร่วมรับชมโครงการ IRPC Cubic Academy Season 7 ภายใต้แนวคิด CG : CREATE for Digizen หลักสูตร E : Equitable Treatment เพราะ...ธุรกิจไม่มีคำว่าหญิงหรือชาย เพื่อเสริมสร้างความตระหนักรู้ในการปฏิบัติต่อผู้มีส่วนได้เสียอย่างเท่าเทียมกัน มีความเป็นธรรม และอธิบายได้

IRPC ได้รับเกียรติเป็นอย่างสูงจากคุณจรีพร ที่มาถ่ายทอดมุมมอง แนวคิด และประสบการณ์ผู้หญิงเก่งของเมืองไทย ที่สามารถนำพากลุ่มธุรกิจ WHA ผ่านวิกฤตต่างๆ จนประสบความสำเร็จก้าวสู่การเป็นองค์กรระดับสากล เป็นที่ยอมรับและกล่าวถึงอย่างมาก พร้อมแนวคิดดีๆ และมุมมองการบริหารงานที่เป็นปัจจัยไปสู่ความสำเร็จ



หน่วยงานบริหารชื่อเสียงองค์กรและกิจการสัมพันธ์:

พิมพ์กมล ปาริสวรรณ Tel. 02-765-7273 E-Mail: Pimkamon.p@irpc.co.th

@IRPCOfficial

บริษัท ไออาร์พีซี จำกัด (มหาชน) หรือ IRPC ผู้ประกอบการอุตสาหกรรมปิโตรเลียมและปิโตรเคมีครบวงจร

พร้อมด้วยสาธารณูปโภคพื้นฐานทั้งท่าเรือ คลังน้ำมัน และโรงไฟฟ้า",https://www.naewna.com/business/603972,2021-09-22 16:43:26
คลิปนาทีระทึก 'กอไผ่กินสะพานข้ามคลอง' หายวับไปต่อหน้าชาวบ้าน,"23 ก.ย. 64 ผู้สื่อข่าวรายงานว่า จากกรณีโลกโซเชียลมีการแชร์คลิปวีดีโอ กอไผ่ขนาดใหญ่ที่ไหลมากับกระแสน้ำ ได้เบียดอัดสะพานเหล็กข้ามคลองเชื่อมหมู่บ้าน จนขาดหายไปต่อหน้าต่อตาชาวบ้านที่กำลังยืนดูอยู่นั้น ล่าสุด ผู้สื่อข่าวได้ลงพื้นที่ตรวจสอบพบว่าเหตุดังกล่าวเกิดขึ้นบริเวณ หมู่ 5 บ้านคลองระหัน ต.บ้านหลุม อ.เมือง จ.สุโขทัย โดยผู้ถ่ายคลิปเหตุการณ์นี้ไว้ได้ คือ ด.ช.พัทธนันท์อ่วมบุญ หรือน้องพีท อายุ 13 ปี





น.ส.ลักษณา อ่วมบุญ อายุ 17 ปี อยู่ในเหตุการณ์เล่าว่า กอไผ่ที่เห็นในคลิปนั้น ขึ้นอยู่ตรงหน้าบ้านของตนเอง มันถูกน้ำเซาะจนเอียง แล้วพอมีเศษขยะลอยมาติดจำนวนมากมันก็ดึงเอากอไผ่ลงไปในน้ำด้วย ก่อนลอยมาเจอสะพานข้ามคลอง กอไผ่ก็แทงสะพานทะลุทั้งล่างทั้งบน คล้ายอ้าปากงับ เพียงไม่ถึง 1 นาที สะพานก็ขาดจมน้ำหายไปต่อหน้าชาวบ้านที่มายืนดู







สะพานข้ามคลองแห่งนี้ เชื่อมการสัญจรระหว่างหมู่บ้าน ทั้งรถจักรยานยนต์ รถสามล้อพ่วงข้าง สามารถขับขี่ข้ามได้สบาย เป็นเหมือนเส้นทางลัด แต่ตอนนี้พังแล้ว ก็ต้องขี่รถอ้อมหมู่บ้านกันไปก่อน จนกว่าจะมีการซ่อมแซม. -008",https://www.naewna.com/likesara/604317,2021-09-23 20:08:28
น้ำตกแม่กลางไหลทะลัก ล้นตลิ่งเอ่อเข้าท่วมถนน-บ้านเรือนราษฏรแล้ว,"เมื่อวันที่ 23 กันยายน 2564 เฟชบุ๊ก อำเภอจอมทอง จังหวัดเชียงใหม่ โพสต์แจ้งเตือนว่า มีรายงานมวลน้ำจำนวนมหาศาล จากยอดดอยอินทนนท์ หลังฝนตกหนักตลอดทั้งคืนมาจนถึงช่วงเช้าวันนี้ ส่งผลให้น้ำในลำห้วย ลำน้ำสาขาของน้ำแม่กลางไหลมารวมกัน ส่งผลให้ระดับน้ำเพิ่มสูงขึ้นอย่างรวดเร็ว โดยเฉพาะน้ำตกแม่กลาง เกิดน้ำป่าไหลหลากอย่างรุนแรง ก่อนจะไหลลงไปที่ลุ่ม อ.จอมทอง จึงมีการประกาศแจ้งเตือนน้ำป่าไหลหลาก น้ำท่วมฉับพลัน น้ำล้นตลิ่ง

ซึ่งล่าสุด ช่วง 14.00 น. ที่ผ่านมา มีรายงานหมู่บ้านน้ำลัด ต.บ้านหลวง , ชุมชนบ้านแม่กลางบ้านลุ่ม เทศบาลตำบลจอมทอง น้ำแม่กลางได้ล้นตลิ่งเอ่อเข้าท่วมถนนน้ำตกแม่ยะ รวมถึงพื้นที่การเกษตร บ้านเรือนประชาชนที่อาศัยอยู่สองฝั่งน้ำแม่กลางแล้ว

เครดิตภาพ | ลุงหนวด ดอยอินทนนท์

ขอบคุณเฟชบุ๊กอำเภอจอมทอง จังหวัดเชียงใหม่",https://www.naewna.com/local/604284,2021-09-23 20:19:06
'ศรีลังกา'เตรียมฉีดวัคซีนโควิด ให้เด็กพิการอายุ12-19ปี,"23 กันยายน 2564 สำนักข่าวต่างประเทศรายงานหน่วยงานสาธารณสุขศรีลังกาประกาศแผนการฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ให้เด็กช่วงวัย 12-19 ปี ที่เป็นผู้พิการหรือป่วยเป็นโรคเรื้อรัง ตั้งแต่วันที่ 24 ก.ย. เป็นต้นไป

จันนา จายาสุมานะ รัฐมนตรีกระทรวงการผลิต การจัดหา และการกำกับควบคุมทางเภสัชกรรม ระบุว่าเด็กกลุ่มอายุข้างต้นจะได้รับวัคซีนป้องกันโรคโควิด-19 ของไฟเซอร์ โดยเริ่มการฉีดที่โรงพยาบาลเด็กเลดี ริดจ์เวย์ ในกรุงโคลัมโบ ก่อนขยายไปยังโรงพยาบาลแห่งอื่นๆ ในเขตตัวเมืองของจังหวัดตะวันตก และขยายไปทั่วประเทศในวันที่ 4 ต.ค.

ปัจจุบันยอดผู้ป่วยโรคโควิด-19 ในศรีลังกาเพิ่มสูงอย่างรวดเร็ว ซึ่งบุคลากรทางการแพทย์ท้องถิ่นระบุว่าตัวเลขที่เพิ่มขึ้นในช่วงหลายเดือนที่ผ่านมาเกิดจากการแพร่ระบาดของเชื้อไวรัสฯ ชนิดกลายพันธุ์ สายพันธุ์เดลตา ที่มีศูนย์กลางการระบาดอยู่ในกรุงโคลัมโบ

ศรีลังกาอยู่ระหว่างการดำเนินการฉีดวัคซีนขนานใหญ่ โดยฉีดให้ประชากรกว่าร้อยละ 51 แล้ว ขณะยอดผู้ป่วยสะสมอยู่ที่ 507,330 ราย และผู้ป่วยเสียชีวิต 12,284 ราย",https://www.naewna.com/inter/604316,2021-09-23 20:05:36
เชียงใหม่สั่งปิดโรงแรมดัง 14 วัน พบ 8 พนักงานติดโควิด แจ้งผู้ที่เข้าใช้บริการตรวจหาเชื้อด่วน,"ประกาศให้ผู้ที่เข้าใช้บริการ และสัมผัสกับพนักงานในแผนกจัดเลี้ยงและห้องอาหาร คลัสเตอร์ใหม่ โรงแรมกรีนเลค รีสอร์ท เชียงใหม่ ระหว่างวันที่ 15-22 กันยายน เข้ารับการตรวจหาเชื้อด่วน พร้อมกักตัว 14 วัน นับจากวันที่สัมผัสผู้ติดเชื้อวันสุดท้าย

วันที่ 23 กันยายน 2564 ที่ศูนย์บัญชาการสถานการณ์การระบาดโรค Covid-19 จังหวัดเชียงใหม่ นายแพทย์กิตติพันธุ์ ฉลอม ผู้ช่วยนายแพทย์สาธารณสุขจังหวัดเชียงใหม่ ด้านระบาดวิทยา เปิดเผยถึงสถานการณ์การระบาดโรค Covid-19 จังหวัดเชียงใหม่ ว่า ผู้เสียชีวิตรายที่ 39 ของจังหวัดเชียงใหม่ เป็นผู้ป่วยติดเตียง หญิง อายุ 99 ปี ติดเชื้อในอำเภออมก๋อย ตรวจพบจากการค้นหาผู้ติดเชื้อเชิงรุกในวันที่ 13 กันยายน 2564 ก่อนจะมีอาการหอบเหนื่อย และถูกส่งตัวมารักษาต่อยังโรงพยาบาลจอมทองในวันที่ 15 กันยายน จากนั้นมีภาวะระบบหายใจล้มเหลว และเสียชีวิตในวันที่ 22 กันยายน 2564

ผู้ติดเชื้อรายใหม่ 59 รายวันนี้ เป็นผู้ติดเชื้อจากต่างจังหวัด 17 ราย ซึ่งมาจากกรุงเทพมหานคร 6 ราย ภูเก็ต 3 ราย ปทุมธานี 1 ราย ลพบุรี 1 ราย แพร่ 1 ราย และแม่ฮ่องสอน 5 ราย

อีก 39 ราย เป็นผู้ติดเชื้อภายในจังหวัด โดยอยู่ระหว่างสอบสวนโรค 6 ราย สัมผัสผู้ติดเชื้อรายก่อนหน้า 1 ราย และมาจากกลุ่ม/คลัสเตอร์ต่าง ๆ ประกอบด้วย ร้านหลู้ ไฮเวย์ 2 ราย, ตำบลสบโขง และตำบลนาเกียน อำเภออมก๋อย 4 ราย, หมู่ที่ 3 ตำบลทุ่งข้าวพวง อำเภอเชียงดาว 2 ราย พบระหว่างการกักตัว, บ้านเอื้ออาทร ตำบลหนองหาร อำเภอสันทราย 5 ราย เป็นผู้สัมผัสที่มีประวัติสัมผัสกับผู้ติดเชื้อรายก่อนหน้าที่โบสถ์หนองหารจำนวน 3 ราย และเป็นผู้สัมผัสในครอบครัวผู้ติดเชื้อเดิมอีก 2 ราย

คลัสเตอร์ใหม่โรงแรมกรีนเลค รีสอร์ท เชียงใหม่ 8 ราย เป็นพนักงาน 7 ราย และผู้สัมผัสในครอบครัวอีก 1 ราย โดยพนักงานรายแรกที่ติดเชื้อเป็นพนักงานขับรถที่มีประวัติเดินทางไปส่งอาหารที่บริษัทที่พบการระบาดในจังหวัดลำพูน ก่อนจะมีการระบาดในแผนกจัดเลี้ยงและห้องอาหาร

สถานีตำรวจภูธรอำเภแสารภี 3 ราย, ครอบครัวหมู่ 5 ตำบลสันนาเม็ง อำเภอสันทราย 2 ราย, ครอบครัวหมู่ 6 ตำบลไชยสถาน อำเภอสารภี 1 ราย, ครอบครัวหมู่ 9 ตำบลหนองตอง อำเภอหางดง 2 ราย, ครอบครัวหมู่ที่ 3 ตำบลต้นเปา อำเภอสันกำแพง 1 ราย และครอบครัวหมู่ที่ 6 ตำบลสันผักหวาน อำเภอหางดง 2 ราย

ส่วนอีก 3 ราย เป็นการติดเชื้อในระบบ Bubble & Seal บริษัท CM Frozen Food อำเภอสันทราย ซึ่งตรวจพบระหว่างการกักตัว จึงไม่มีผู้สัมผัสเพิ่มเติม

จึงขอให้ผู้ที่เข้าใช้บริการ หรือ สัมผัสกับพนักงานในแผนกจัดเลี้ยงและอาหาร ในโรงแรมกรีนเลค รีสอร์ท เชียงใหม่ (Green Lake Resort Chiangmai) ตำบลช้างเผือก อำเภอเมือง จังหวัดเชียงใหม่ ระหว่างวันที่ 15-22 กันยายน 2564 เข้ารับการตรวจหาเชื้อโควิด-19 ได้ที่จุดตรวจเฉพาะกิจศูนย์ประชุมและแสดงสินค้านานาชาติ หรือโรงพยาบาลทุกแห่ง พร้อมทั้งกักตัว 14 วัน นับจากวันที่สัมผัสผู้ติดเชื้อวันสุดท้าย",https://www.naewna.com/local/604313,2021-09-23 19:53:36
'แบม จณิสตา'ย้อนเล่าอุบัติเหตุหวิดโดนตัดขา ตอนเป็นนักการเมืองเคยโดนขู่ สาดน้ำกรดให้เสียโฉม?,"แบม จณิสตา ที่วันนี้จะมาเปิดชีวิตหมดเปลือกกับเส้นทางเข้าสู่วงการที่เคยขึ้นหน้า1 ในเหตุการณ์อุบัติเหตุเกือบต้องตัดขา พร้อมเผยชีวิตนักการเมืองที่ต้องแลกมาด้วยข่าวคาว หวิดเสียโฉมโดนขู่สาดน้ำกรดใส่หน้า แต่ไม่รู้ว่าที่ยุติการเป็นนักการเมือง เพราะมาเจอความรักกับสามีนักธุรกิจโบ๊ท บุตรรัตน์ ที่รักกันมา 12 ปีหรือเปล่า แล้ววันนี้จะมาเปิดเผยแชทลับจากหนุ่มใหญ่ที่เคยจ้างให้เจ้าตัวเป็นภรรยาลับ ผ่านทางรายการคุยแซ่บshow ทางช่อง วัน31 ที่มีธัญญ่า ธัญญาเรศ และ อาจารย์เป็นหนึ่ง เป็นพิธีกรดำเนินรายการ

สถานการณ์โควิดกระทบร้านอาหารเป็นยังไงบ้าง?

แบม : ปีนี้เป็นปีที่ 10 แล้วที่ทำร้านมา ก่อนหน้านี้มีอยู่ 8 สาขาในศูนย์การค้าชั้นนำต่างๆ พอเจอโควิดรอบที่1 ก็เซย์ไป ปิดไป 1 สาขา ที่เอสพลานาด แล้วพอมาโควิด 2-3 ก็มีอีกสาขานึง คือ เซ็นทรัลเวสต์เกต ที่หมดสัญญาพอดี เราคิดว่าไม่ต่อสัญญาดีกว่า ก็เลยเหลือแค่ 6 สาขา

ค่าใช้จ่ายในแต่ละเดือนเราแบกรับภาระเยอะไหม?

แบม : ต้องบอกว่าหนักมาก ตั้งแต่โควิด1 ยอดขายที่หายไป จากล็อกดาวน์ ปิดร้าน แล้วก็มาตรการต่างๆ คือยอดขายหายไปร่วม 90% ในขณะที่เราเป็นร้านที่มีสาขา เราต้องมีไม่ใช่พนักงานแต่ละสาขา ต้องมีพนักงานครัวกลาง มีพนักงานในส่วนกลางด้วยที่เราต้องดูแล พอโควิด1 เราต้องปิดหมดเหลือแค่สาขาเดียว ทำแค่เดลิเวอรี่ รอวที่ผ่านมาทุกล็อกดาวน์หมดเลย ทุกอย่างอยู่บนออนไลน์ เดลิเวอรี่ อย่างเดียว แต่ต้องหล่อเลี้ยงพนักงานทั้งบริษัทในหลายๆ สาขา และส่วนกลางด้วย มันเป็นอะไรที่ประคองยาก ก็เข้าเนื้อ ทุกร้านอาหาร หรือที่เป็นธุรกิจบริการ ทุกคนต้องแบก

ตอนนี้เป็นยังไงหลังจากเปิดร้านอาหารได้แล้ว?

แบม : ด้วยมาตรการต่างๆ แล้วด้วยตัวเลขมันไม่ได้อยู่ในจุดที่พวกเรามั่นใจ คนก็ยังไม่ได้กลับไปเท่าเดิม เพราะตอนนี้มาตรการรับลูกค้าได้แค่ครึ่งนึง ซึ่งครึ่งนึงมันไม่สามารถมาต่อสู้กับค่าใช้จ่ายต่างๆ ได้อยู่แล้ว แต่เราก็พยายามหากลยุทธิ์ หารายได้ทางอื่น ทำออนไลน์ สร้างแบรนด์ใหม่ๆ เปิดเพื่อให้รายได้อื่นๆ เข้ามา จริงๆ ตอนนี้เป็นนโยบายแบบประคับประคอง



พี่แบมได้บทเรียนจากครั้ง1-2-3 ยังไงบ้าง?

แบม : ทุกอย่างมันอยู่ที่พยายามปรับตัวให้เร็วที่สุด ทำให้เรารู้ได้ว่าบางสิ่งบางอย่างมันเกิดขึ้นได้อย่างรวดเร็วอย่างที่เราคิด ภายใต้แรงกดดัน เพราะว่ามันไม่มีประตูออกแล้ว มันไม่มีทางเลือก เหมือนมันบีบคลั้นให้เราเข้าไปจัดการกับสิ่งที่เกิดขึ้น มุมนึงเราก็เหนื่อยกับการที่ต้องฝ่าฟันต่อสู้ ประคับประคอง อีกมุมนึงแบมก็พูดอยู่อสมอว่า บางครั้งก็ขอบคุณโควิดนะที่มาเร่งอะไรหลายๆ อย่างที่เราจะต้องทำ

มีช่วงนึงพี่แบมดังมาก ขึ้นหน้า 1 จากอุบัติเหตุ ตอนนั้นเหตุการณ์เป็นยังไงบ้าง?

แบม : ตอนนั้นยังไม่เข้าวงการด้วย อายุ 17 ปี อยู่มัธยมปลาย ก็มีบทบาทในโรงเรียนบ้าง เลิกเรียนวันนั้นก็ไม่ได้ไปไหน เดินๆ รอรถมารับอยู่ แล้วอยู่ดีๆ เหมือนมีรถซิ่งแหกโค้งเข้ามาในโรงเรียนรอบสนามฟุตบอลแล้วดึงเบรกมือ ก็เลยกวาดนักเรียนไปประมาณ 9 คน

9 คน เห็นว่าพี่แบมหนักสุด ?

แบม : ก็เป็นผู้หญิงคนเดียว ถ้าจะพูดถึงความหนัก จริงๆ ก็มีอีกคนก็หนักพอๆ กัน เขาก็โดนเข้าข้างหลังขาหัก 2 ข้าง แต่ในแง่ของแผลที่เกิดขึ้นภายนอกเราเหมือนหนักสุด แล้วก็ใช้เวลาในการรีกษาค่อนข้างนาน เพราะมันเป็นเรื่องของเอ็นที่เท้า เท้าขวาเหมือนตัดจะขาดไปเลย ใต้เท้าคือเป็นแผลเย็บแบบยาวเลย พูดง่ายๆ คือส้นเท้าไม่มี

เห็นว่าต้องระวังการติดเชื้อของแผลมาก เพราะมีโอกาสที่จะต้องตัดขา?

แบม : ใช่ค่ะ หลังจากนั้นก็นำไปสู่กระบวนการรักษา แล้วแผลเปิดแบบกระจาย แล้วมีการติดเชื้อ ต้องเข้าห้องผ่าตัดทุกวัน ต้องใช้ยาฆ่าเชื้อขนาดที่ดีมาก ตอนนั้นหมอเริ่มบอกแล้วว่าโอกาสที่จะกลับมาเดินปกติอาจจะไม่มีหรือเหลือน้อย เหมือนกับว่าเราอาจจะเท้าไม่เท่ากัน แล้วหวังว่ามันจะไม่มีการติดเชื้อที่รุนแรงแล้วมันจะลาม จนนำไปสู่การตัดส่วนของรางกายออกไป

รักษาตัวนานไหม?

แบม : ก็อยู่โรงพยาบาลหลายเดือนนะคะ สุดท้ายพอออกมาได้ก็ต้องเข้าเฝือกนานร่วมปี ต้องกายภาพบำบัด ทำหลายอย่าง ซึ่งมันเป็นปราฏิหาริย์สำหรับเราเหมือนกันนะว่าเราผ่านจุดนั้นมาได้ยังไง แล้วตามมาด้วยเรื่องราวต่างๆ ในชีวิตอีกมากมาย เข้าวงการอย่างนี้ จากจุดที่เราเกือบเป็นคนที่เดินไม่ได้

ปัจจุบันนี้มันยังมีแปลบๆ หรือยังมีความรู้สึกอยู่ไหม?

แบม : ทุกวันนี้ความเจ็บมันไม่เคยหายเลย ส้นเท้าเรามันหายไป เขาเอาเนื้อเซลบางอย่างในร่างกายไปปลูกด้วย เพื่อให้มันหนาขึ้น ซึ่งเวลาเดินลงส้นเท้านี่เจ็บตลอด แล้วเสียดสีก็จะมีเลือดออก เอ็นก็จะเจ็บตลอด คือเจ็บจนเป็นปกติ จนเป็นเรื่องที่มันเป็นส่วนนึงของชีวิตไปแล้ว นั่งๆ อยู่ๆ ก็เจ็บ อะไรแบบนี้ คือเฉียดความเป็นผู้พิการ จะบอกว่าตอนนี้มีความพิการเล็กน้อยก็ได้นะ เพราะมันไม่ครบนะ ร่างกายเราไม่ได้ครบส่วน

พี่แบมเคยมีความรู้สึกมันเป็นปมด้อยไหม?

แบม : ตอนแรกๆ ที่เข้าวงการมันก็จะมีการถ่ายแบบ หรือเป็นพิธีกร ซึ่งมันต้องโชว์ ก่อนหน้านี้จะไม่ค่อยอยากเปิด ก็ใส่แล้วเอาผ้าปิด เพราะเมื่อก่อนแผลจะช้ำชัดด้วย ก็อาย คนเขามองว่าเท้าเราเป็นอะไร แต่ว่าสุดท้ายแล้วมันก็เป็นตัวเรา หลายๆ อย่างที่มันเกิดขึ้นในชีวิต เราก็ก้าวมาทำทั้งๆ ที่มันมีตำหนิแบบนี้ ก็ไม่ได้เป็นอุปสรรคอะไรในการที่เราทำหลายๆ สิ่งในชีวิต



พี่แบมเข้าวงการมาได้ยังไง?

แบม : เหตุการณ์นี้น่าจะเป็นเหตุการณ์ที่เลวร้ายที่สุดในชีวิตละ ก็ไม่คิดนะว่าวันนึงจะมีโอกาสได้เข้ามาอยู่ในสปอตไลท์ โดยเฉพาะในวงการบันเทิง มาโชว์ถ่ายแบบหรืออะไรแบบนี้ แต่ในที่สุดพอเข้าจุฬาได้ ก็มีโอกาสได้เข้าไปทำงานในโครงการถวายสมเด็จ แล้วก็ท่านผู้หญิงวิยะฎา กฤดากร จากตรงนั้นก็เลยมีภาพเข้าไปอยู่ในหน้าสังคม แล้วก็ไปเจอกับพี่ชาลี ซึ่งเป็น บก.นิตยสารดิฉันโดยบังเอิญ ซึ่งพี่ชาลีอาจจะเห็นหน้า เห็นตามาบ้างแล้ว พี่ชาลีก็เลยชวนมาถ่ายปกนิตยสารดิฉันกันไหม ตอนนั้นเราก็ดีใจมาก อยู่น่าจะประมาณปี1 แล้วขาเราก็ไม่ได้สวย แต่พี่ชาลีก็บอกว่าเนี่ยมาถ่ายปกกัน ก็เลยเป็นจุดเริ่มต้นเป็นที่รู้จัก แต่จุดที่เป็นที่รู้จักจริงๆ คือตอนปี4 ที่เป็นดัมอมเยอร์ฟุตบอลประเพณีจุฬา-ธรรศาสตร์ 50 ปี กับพี่ตั้ว ศรัณยู พี่แหวน ธิติมา น้องอร อรอนงค์ ตอนนั้นก็เลยมีโอกาสได้มาเจอกับคุณวิทวัจน์ ในรายการ ตีสิบ โดยมาสัมภาษณ์แบบหมู่คณะ แล้วอีก 2 วันทีมงานตีสิบก็ติดต่อมาอยากเชิญมาสัมภาษณ์เดี่ยว เพื่อจะรู้ว่าเราเป็นใครมาจากไหน อาจจะเป็นเพราะ 3 ท่าน คนนึงก็นางสาวไทย อีก 2 ท่านก็ดารา ก็เลยมีโอกาสได้เจอคุณวิทวัจน์ หลังจากนั้นก็มีคนติดต่อให้ไปถ่ายนิตยสาร ให้ไปถ่ายผลิตภัณฑ์หลายๆ อย่าง

แล้วจริงๆ พี่แบมชอบวงการบันเทิงไหม?

แบม : ทุกวันนี้ยังคิดถึง ก็เป็นอะไรที่สนุก จริงๆ อยู่ในรายการตีสิบ อาจจะ 3 ปี แต่ว่าเริ่มต้นตั้งแต่เป็นพิธีกรรายการอื่นๆ รวมๆ แล้วน่าจะมี 5 ปี ก็สนุกและมีความสุขที่ได้ทำ

ตอนนั้นมีคนชวนไปเป็นนักแสดงบ้าฃไหม?

แบม : มีค่ะ ยังคิดเสียดายอยู่เลยนะ ตอนนั้นน่าจะไปเล่นสักหน่อย มันจะเป็นอะไรที่เป็นประสบการณ์ ซึ่งตอนนั้นถามว่าทำไมไม่ไป จริงๆ เป็นคนขี้เกียจ คือรู้ว่านักแสดงต้องทุ่มเทมาก เวลาไปออกกอง คิวได้ยินเวลาเขาเล่าว่าต้องรอ เรารู้สึกว่าขี้เกียจไปนั่งรอถ่าย แล้วรู้สึกว่ามันไม่ใช่บทบาทของเรา ก็เลยไม่เอาดีกว่า ไม่น่าจะเป็นเรา

จากพิธีกร มาเล่นการเมือง มันคนละทางกันเลย?

แบม : พอเรียนจบกลับมา ก่อนที่จะไปเป็นพิธีกรตีสิบ กลับมาเมืองไทยรับราชการก่อน แล้วไม่ได้มีความคิดเลยจะมาทำพิธีกรจริงจัง แต่พอมาทำปั๊บทำให้คนเห็นหน้าเราในความเป็นสาธารณะ และในหมวดที่เราเป็นข้าราชการก็เลยมีโอกาสได้เจอพวกผู้หลัก ผู้ใหญ่ที่เป็นนักการเมืองอยู่บ่อยครั้ง แล้วก็บทสัมภาษณ์ที่ออกมาเรามีความสนใจ เพราะเราเรียนรัฐศาสตร์ แล้วก็เรียนโทด้านนี้ ก็เลยเกิดการทาบทามว่ามาลง สส.ไหม เป็นข้าราชการก็ทำงานให้ประเทศได้นะ แต่ถ้าเป็นนักการเมือง เป็น สส. ถ้าได้ร้บเลือกตั้งเป็นปากเป็นเสียงให้ประชาชนเลย ทำได้หลายเรื่องมาก ก็ตัดสินใจอยู่พอสมควร เพราะตอนนั้นก็เป็นพิธีกรแล้วด้วย รายการตีสิบ อะ เพราะเรารู้ว่าเราต้องออกจากตรงนั้น ห้ามเป็นคู่กัน

แสดงว่าเป็นความชอบตั้งแต่ทุนเดิมสำหรับการเป็นนักการเมือง?

แบม : ต้องบอกว่าโดยพื้นฐานจริงๆ ลึกๆ คุณแม่ก็รัฐศาสตร์ แล้วคุณแม่ให้เราเข้ารัฐศาสตร์ แล้วมาทำงานราชการจริงๆ คุณแม่เป็นคนชอบการเมือง จริงๆ คุณแม่อยากให้เราทำงานราชการ หรืไปเป็นนักการเมืองอยู่แล้ว ซึ่งถามว่าตัวเองชอบไหม เราก็ทำได้ แล้วเราก็สนใจเรื่องบ้าน เรื่องเมือง แต่ว่าไม่ได้คิดว่ามันจะเร็วขนาดอายุ 26 ปีที่จะก้าวออกไปเลย แต่สุดท้ายตัดสินใจ เพราะได้รับโอกาสที่ดี

พอเข้ามาในวงการนักการเมืองก็มีคนโทรมาขู่ มันมาได้ยังไง?

แบม : พี่เป็นสส. เป็นนักการเมือง รวมกันแล้ว 2 สมัย แล้วก็ 8 ปี สมัยแรกเป็นแบบบ้ญชีรายชื่อ คือเลือกมาจากพรรคแล้วอราได้ แร่สมัยที่สอง เราไปลงเลือกตั้งแบบแบ่งเขต คือเป็นตัวแทนในการหาเสียง พอเราลงพื้นที่มีผู้คนหลากหลายต่อสู้ มีการแข่งกันในพื้นที่ค่อนข้างเยอะมาก ดุเดือด หลายกลุ่มหลายพวก อย่างว่าคนที่ลงแข่งเขาอาจไม่ชอบเรา ก็เจอเรื่องน่ากลัวๆ ตอนนั้นอายุประมาณใกล้ 30 ปี

ตอนนั้นกลัวไหม?

แบม : ตอนนั้นตัวคนเดียวลุคบู๊ ทีมเวิร์ก พักพวกเยอะก็ไม่กลัวนะคะ เราก็ซ่า



พี่แบมจัดการกับความรู้สึกตรงนั้นได้ยังไง?

แบม : พอได้รับเสียงสนับสนุนจากประชาชนในพื้นที่ พอเราลงไปเขาเฮ เขาอยากให้เรามา มันเหมือนฮึกเหิม แล้วก็ไม่แคร์ เรารู้สึก เรามีประชาชนเป็นโล่ ถ้าอะไรเกิดขึ้นมันคงเป็นเรื่องอะไรที่ไม่น่าจบง่ายๆ แล้วตัวคนทำก็ต้องเจออยู่แล้ว ก็เลยคิดว่าไม่น่ามีใครกล้าเอาตัวเองมาเสี่ยง ก็น่าจะเป็นคำขู่

เห็นว่ามีเอาปืนมาขู่ลูกน้องพี่แบมด้วย?

แบม : ใช่ ก็หลากหลาย บางทีเราไปออกงาน บางทีมีคนกินเหล้าเมา มาทีก็มาแบบอะไรอย่างนี้ แต่เราก็รู้อยู่แล้วว่าพื้นที่ไหน จุดเสี่ยงเป็นยังไง อันตราย เราก็จะมีทีมงานที่เข้าไป คือไม่เคยไปไหนคนเดียว

มีท้อไหม?

แบม : มีเหนื่อยเป็นพักๆ ท้อมีเป็นระยะๆ แต่ว่าเราเป็นคนอึด เหนื่อยๆ พอนอนข้ามคืนเหมือนมันรีชาร์จ มันก็เลยไม่ค่อยรู้สึกว่าจะถอย

แล้วกับข่าวลือต่างๆ เหมือนเมาท์พี่แบมว่าเป็นภรรยาน้อยบ้าง เวลาเราได้ยินรู้สึกยังไงบ้าง?

แบม : จริงๆ ตั้งแต่เข้าวงการการเมืองมันก็จะมีมาตลอด ซึ่งจริงๆ เราเตรียมตัวในระดับนึง เรารู้อยู่พอสมควรว่ามาเป็นนักการเมือง มันเป็นกลยุทธอ่ะในการที่จะดิสเครดิตอีกฝั่งนึง เวลาได้ยินเราก็เซ็งนะ เพราะตอนที่เราอยู่วงการบันเทิง มันมีแฟนคลับ เราไม่ค่อยโดนอะไรแบบนี้ เป็นที่รัก แต่อยู่ดีๆ เราต้องมาโดนแบบว่าป้ายสีอะไรแบบนี้ แบมเชื่อว่าสุดท้ายความจริงก็ต้องปรากฏออกมาว่ามันเป็นยังไง อย่างเรื่องที่โดนกับท่านหัวหน้าพรรคในยุคนั้น ก็จะเป็นประเด็นโจมตี เพราะว่าท่านหัวหน้าพรรคก็เอ็นดูแบมจริงๆ ในการทำงาน เพราะเราก็เป็นคนทำงานให้พรรค แล้วก็การทำงานของเราในยุคนั้นก็พิสูจน์คนที่ติดตามการเมืองในยุคนั้น คนที่ออกมาแสดงและหลุดพ้นจากราคีนี้ก็คือภรรยาและลูกสาวของท่านหัวหน้าพรรค

แล้วมีคนคิดต่อจริงๆ ไหม เพราะพี่แบมทั้งสวย ทั้งสาว และอยู่ตรงนั้น น่าจะมีผู้ใหญ่ที่เขามองพี่เหมือนกัน?

แบม : มันก็คงจะมีนะ แต่ว่าเราก็ต้องมีวิธีหลบหลีก เอาตัวรอด

แต่ว่าสุดท้ายก็มาพบรักกับคุณสามี?

แบม : ตอนนั้นกำลังจะคบสมัยของการเป็น สส.แล้วนำไปสู่การเปลี่ยนแปลงทางการเมืองที่ต้องมีการยุบพรรค พอเราผ่านการเลือกตั้งไปก็มีเหตุการณ์การยุบพรรค แล้วก็พรรคการเมืองที่สังกัดโดนคำสั่ง กรรมการบริหาร ซึ่งเราเป็นหนึ่งในนั้นด้วยต้องเว้นวรรคทางการเมือง 5 ปี เราก็เลยโอเค ทำอะไรไม่ได้แล้ว ก็เลยเริ่มกลับมาใช้ชีวิตที่เป็นตัวของตัวเอง หลังจากเกือบ 10 ปีไม่เคยไปนั่งฟังเพลงข้างนอก ใช้ชีวิตสาวๆ วัยรุ่น ก็เลยมีโอกาสได้ไปแล้วไปเจอกับพี่โบ๊ทโดยบังเอิญที่สถานที่นั่งฟังเพลงที่นึง เราเห็นหน้าเขาแบบไม่รู้ทำไมหน้าเขาเตะตาเรา เราคิดในหัวว่าเด็กคนนี้หน้าตาบ๊องแบ๊วจังเลย

ทำไมถึงใช้คำว่าเด็ก?

แบม : เพราะคิดว่าเขาอายุน้อยกว่า ไม่ได้คิดว่าเขาเป็นรุ่นพี่

ทำไมถึงใช้คำว่าเด็ก?

แบม : เพราะคิดว่าเขาอายุน้อยกว่า ไม่ได้คิดว่าเขาเป็นรุ่นพี่

เห็นแล้วสเปคเลยไหม?

แบม : ไม่ๆ เห็นแล้วแบบเหมือนเราเห็นดาราคนนึง ว่าเออ...น้องคนนี้หน้าตาดีนะ แต่ว่าพอเวลาผ่านไปสักพัก อยู่ดีๆ ก็แบบแบมๆ นี่แนะนำให้รู้จักรุ่นพี่โรงเรียนสาธิต หันไปเอ้า...เด็กคนเมื่อกี้ ยกมือไหว้แทบไม่ทัน ก็เลยเป็นจุดเริ่มต้นที่ได้แนะนำให้รู้จัก



แล้วต่อเนื่องกันยังไง?

แบม : เราก็แบบว่า...สวย ไม่รวย แต่หยิ่งนะ เขาก็ขอเบอร์หน่อย แต่เราเป็นคนที่แบบอยู่ดีๆ ไม่ไปให้เบอร์โทรศัพท์กับใคร ในความรู้สึกแบบไม่ได้ให้เบอร์ผู้ชายแปลกหน้า เหมือนเราแบบมีใจ ก็ไม่ให้ เปลี่ยนเรื่อง แต่เราก็รู้ว่าเดี๋ยวเขาก็คงเอาได้แหละ

แล้วนานขนาดไหนพี่ถึงเปิดใจแล้วได้คุยกัน?

แบม : ก็น่าจะประมาณสักเดือน สองเดือน เขาก็โทรมา เริ่มคุยโทรศัพท์ตอนนั้น แต่ว่าไม่ไปกินข้าวกับเขาเลยนะ เรามีความรู้สึกแบบถ้าเราไม่ได้รู้จัก ไม่ได้เป็นเพื่อนของเพื่อนที่เราแบบว่าคุ้นเคยแล้ว ไปนั่งทานข้าวด้วย ยุคนั้นเดี๋ยวจะมีความรู้สึกว่าเรามีใจให้ เสียฟอร์มเรา ไม่ไป ทั้งที่จริงๆ แล้วต้องไปตั้งนานแล้วนะ

สุดท้ายแล้วทำไมถึงต้องไป?

แบม : มันมีเหตุการณ์ที่ต้องเดินทางไปดูงานที่ต่างประเทศ ที่อเมริกาประมาณ 3 สัปดาห์ เขาก็บอกว่ามาเถอะ มาเจอกัน ทานข้าว ไม่มีอะไรกินข้าว คุยกันได้ เราก็มานั่งคิด เราก็ 30 กว่าแล้วจะมาอะไรกันมากมาย ก็เลยโอเคไปก็ได้ ก็เลยได้ไปทานข้าวกัน 1 มื้อก่อนที่จะเดินทางไปต่างประเทศ

บรรยากาศเป็นยังไงบ้าง?

แบม : ก็เคร่งเครียด พี่โบ๊ทเขาสนใจเรื่องเหตุการณ์บ้านมือง เขาเป็นคนคุยที่มีสาระ ซึ่งที่ผ่านมาเราไม่เคยคุยกับผู้ชายที่มาเดทหรือมาจีบในลักษณะประมาณนี้ ก็แปลกใจนิดนึง ก็โอเคเขามีอีกมุมนึงที่เราไม่เคยเจอ ข้ามคืนนั้นก็ไปต่างประเทศ ก็คุยกันผ่านวีดิโอคอล แล้วพอถึงวันที่แบมจะต้องกลับเมืองไทยแล้ว ตอนนั้นอยู่ซาฟราน มันใกล้ถึงเดือนตุลาคมคือวันเกิด เขาก็บอกว่าเดี๋ยวกลับมา มากินข้าวที่กรุงเทพด้วยกันนะหลังวันเกิด เราโอเค แต่เขาบอกว่าที่นัดไว้ทานข้าวยกเลิกนะ ตอนแรกก็แบบอะไร เขาบอกเดี๋ยวจะบินไปทานที่นั่นด้วย

พอเขาบอกเดี๋ยวบินมา พี่เชื่อไหม?

แบม : ช็อก คือแบบนี่อีก 3 วันจะกลับนะ จะมาเหรอ มาได้ยังไงเขาก็บอกไป เดี๋ยวไปพรุ่งนี้เลย

รู้สึกยังไงพอเขามาเซอร์ไพรส์ถึงที่?

แบม : เป็นอะไรที่ประทับใจนะ แล้วมา 2-3 วัน ก็รู้สึกว่าเขาก็ต้องชอบเราจริงนะ

วันนั้นตัดสินใจเป็นแฟนกันเลยไหม?

แบม : ค่ะ ก็กลับมาก็คุยกันต่อ จริงๆ เราก็เริ่มผู้ใหญ่กันแล้ว เป็นคนใกล้ชิดกันไม่ได้ประกาศอะไรว่าเป็นแฟน แต่ก็คือคบกัน



มีทะเลาะกันถึงขั้นบอกเลิกไหม?

แบม : มีนะคะ ส่วนใหญ่บางทีพี่ก็บอก บางทีก็ไม่ได้บอก ก็แบบว่าห่างๆ กันแล้วกัน แต่ก็ไม่กี่วันหรอก คิดว่าต่างคนต่างกลัวมากกว่า คือเขาก็จะ 40 แล้ว เขาจะต้องแต่งงาน เขาไม่อยากจะคบใครแบบหลายๆ คน มันเลยเป็นความรู้สึกแบบกลัวมากกว่าตกลงมันใช่ไหมเนี่ย เหมือนระแวงกันไปมา ถามว่าใครง้อใคร ก็ง้อกันไปมา แต่จริงๆ เขาไม่ชอบคนขี้งอลนะ ถ้าเรางอลแบบงุ้งงิ้งเขาจะไม่ แต่ถ้าเขารู้สึกว่าที่เราโกรธกันมันเป็นเรื่องของความไม่เข้าใจกัน เขาก็จะกลับมาพูดแบบเดี๋ยวทานข้าวกันไหม

คบนานไหมกว่าจะมีการขอแต่งงาน?

แบม : น่าจะประมาณสัก 2 ปี

ติดตามชมรายการ คุยแซ่บShow ทุกวันจันทร์-วันศุกร์ เวลา13.40-14.40 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama",https://www.naewna.com/entertain/604301,2021-09-23 19:23:25
