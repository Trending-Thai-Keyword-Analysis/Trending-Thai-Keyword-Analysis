title,summary,link,published
‘สลัม4ภาค’บุก‘พม.’ค้านจ่ายเบี้ยสูงวัยเฉพาะคนจน ย้ำต้องให้ถ้วนหน้า-ยกระดับเป็นบำนาญพื้นฐาน,"30 กันยายน 2564เครือข่ายสลัม 4 ภาค รวมตัวกันที่ กระทรวงการพัฒนาสังคมและความมั่นคงของมนุษย์ (พม.) โดยมีการอ่านแถลงการณ์ ระบุว่า ด้วยคณะกรรมการผู้สูงอายุแห่งชาติ ได้มอบหมายให้คณะอนุกรรมการกำหนดนโยบายผู้สูงอายุ (ใหม่) ศึกษาพิจารณา แนวทางการกำหนดนโยบายเบี้ยยังชีพผู้สูงอายุ เพื่อลดปัญหาการรับเงินซ้ำซ้อนจากสวัสดิการอื่นของรัฐ และดำเนินการตามข้อเสนอแนะของคณะกรรมการกฤษฎีกาที่ต้องการกำหนดเกณฑ์ การไม่มีรายได้เพียงพอแก่การยังชีพ ในการจ่ายเบี้ยยังชีพผู้สูงอายุนั้น

เครือข่ายสลัม 4 ภาค ในฐานะเครือข่ายภาคประชาชนที่ติดตามนโยบายสวัสดิการสังคมของภาครัฐ และตระหนักถึงความสำคัญในการพัฒนาบำนาญประชาชน มีข้อเสนอดังต่อไปนี้

1.ให้รัฐบาลยกระดับและพัฒนานโยบายเบี้ยยังชีพผู้สูงอายุเป็นระบบบำนาญประชาชน เพื่อเป็นหลักประกันรายได้พื้นฐานและเป็นสวัสดิการถ้วนหน้าพื้นฐานของประชาชนอายุ 60 ปี โดยใช้อัตราไม่ต่ำกว่าเส้นความยากจน ผู้สูงอายุจะมีความเสี่ยงน้อยจากการตกหล่นจากระบบคัดกรองความยากจน ประชาชนทุกคนเข้าถึงสวัสดิการที่รัฐจัดให้ ไม่ว่าจะรวยหรือจนทุกคนเป็นผู้จ่ายภาษี ต้องได้รับการกระจายทรัพยากรจากรัฐอย่างเท่าเทียม ไม่เกิดการเลือกปฏิบัติเฉพาะคนบางกลุ่ม

2.อัตราเบี้ยยังชีพผู้สูงอายุในปัจจุบัน ไม่สอดคล้องกับเกณฑ์รายได้ที่เพียงพอแก่การยังชีพ ต่ำกว่าเส้นความยากจน 3-5 เท่า จากข้อมูลเฉลี่ยทั่วประเทศ 2,763 บาทต่อคนต่อเดือน ปี 2562 และอัตราเบี้ยยังชีพผู้สูงอายุไม่มีการปรับขึ้นมานับตั้งแต่รัฐบาล น.ส.ยิ่งลักษณ์ ชินวัตร ในปี 2554

3.ให้คณะกรรมการผู้สูงอายุ นำร่าง พ.ร.บ.บำนาญแห่งชาติ พ.ศ. ... ฉบับประชาชนและผู้สูงอายุ และร่าง พ.ร.บ.บำนาญพื้นฐานแห่งชาติ (ฉบับที่..) พ.ศ. ... ของคณะกรรมาธิการสวัสดิการสังคม สภาผุ้แทนราษฎร มาพิจารณา เพื่อให้เกิดการพัฒนานโยบายเบี้ยยังชีพผู้สูงอายุเป็นกฎหมายบำนาญประชาชน

4.ให้คณะอนุกรรมการกำหนดนโยบายเบี้่ยยังชีพผู้สูงอายุ (ใหม่) ยกเลิกแนวทางการกำหนดการจ่ายเบี้ยยังชีพผู้สูงอายุแบบกำหนดกลุ่มเป้าหมาย ซึ่งมีแนวโน้มว่าจะให้จัดสรรเบี้ยยังชีพเฉพาะกลุ่มคนยากจน หรือพิจารณาจากเกณฑ์รายได้ขั้นต่ำ ผู้ที่ได้รับต้องแสดงตัวตนและรายได้ และประกาศรายชื่อให้สาธารณชนรับรู้ และ

5.ให้เปิดเผยการประชุมคณะกรรมการผู้สูงอายุแห่งชาติ แลพะคณะอนุกรรมการที่เกี่ยวข้อง ให้สาธารณชนได้ทราบ เพื่อให้ประชาชนในฐานะที่เป็นผู้มีส่วนได้ส่วนเสียโดยตรงกับนโยบายของภาครัฐ สามารถติดตามข้อมูลเชิงนโยบายได้เท่าทันสถานการณ์

ชมคลิปได้ที่นี่ : https://www.youtube.com/watch?v=d6x8tTd_xXE



ข่าวที่เกี่ยวข้อง

นายกฯย้ำเบี้ยผู้สูงอายุยังเหมือนเดิม กำชับพม.รักษาสิทธิผู้รับสิทธิเดิมไปจนเสียชีวิต

เทพไทแนะรัฐจัดงบเพิ่มเบี้ยยังชีพผู้สูงอายุ ดีกว่าแจกเงินโครงการประชานิยม",https://www.naewna.com/local/605626,30_09_2021
ดาบตำรวจเครียดคว้าปืนยิงตัวตายต่อหน้าเมีย,"เมื่อเวลา 08.00 น.วันที่ 30 ก.ย.64 ร.ต.อ.อดิศักดิ์ คชศักดิ์ ร้อยเวรสอบสวน สภ.คลองหลวง ได้รับแจ้งเหตุมีเจ้าหน้าที่ตำรวจยิงตัวตายภายในบ้านพักภายในซอยคลองหลวง 33 (ซอยเรืองผึ้ง) ต.คลองหนึ่ง อ.คลองหลวง จ.ปทุมธานี จึงไปที่เกิดเหตุพร้อมด้วย พ.ต.อ.เกียรติศักดิ์ มิตรปราสาท ผกก.สภ.คลองหลวง พ.ต.ต.สิรภพ บัวหลวง สว.สส.สภ.คลองหลวง เจ้าหน้าที่ตำรวจสายตรวจ เจ้าหน้าที่ตำรวจพิสูจน์หลักฐาน 1 แพทย์นิติเวชโรงพยาบาลธรรมศาสตร์ เฉลิมพระเกียรติ และเจ้าหน้าที่มูลนิธิป่อเต็กตึ๊ง

ที่เกิดเหตุเป็นอาคารพาณิชย์สูง 4ชั้น เลขที่ 95/4 บริเวณชั้นล่างพบผู้เสียชีวิตเป็นชาย 1 ราย ทราบชื่อด.ต.ศักดิ์สิทธิ์ อินทรสวัสดิ์ อายุ 53 ปี สังกัดผบ.หมู่ ฝอ.7บก.อก.บช.ก. สภาพศพสวมเสื้อยืดแขนสั้น สวมกางเกงขาสั้นที่ขมับด้านขวาถูกยิงด้วยอาวุธปืนขนาด 9 มม. จำนวน 1 นัด ปลายเท้าด้านซ้ายพบอาวุธปืนสั้นขนาด9 มม.ตกอยู่ 1 กระบอก เจ้าหน้าที่ตำรวจจึงเก็บไว้เป็นหลักฐาน

จากการสอบถามนายกลวัชร อินทรสวัสดิ์ อายุ 22 ปี ลูกชายคนโตบอกว่า พ่อมีเรื่องกับที่ทำงานและยิ่งโรคระบาดโควิดด้วยก็หวาดระแวงว่าจะตกงาน ซึ่งเจอพ่อครั้งสุดท้ายเมื่อวานนี้เมื่อเช้าตนเองก็ได้ยินเสียงปืน 1 นัดเพราะตนเองนอนอยู่ชั้นบนของบ้าน พ่อไม่เคยเล่าเรื่องส่วนตัวให้ฟังเลยมีแต่เล่าให้แม่ฟังเท่านั้น ส่วนนางเหรียญ เรืองผึ้ง อายุ 85 ปี แม่ยายผู้เสียชีวิตบอกว่าเมื่อเช้าตนก็นั่งใกล้กับผู้ตายซึ่งลูกเขยบอกว่าเครียดเพราะออกจากงาน แต่จริงๆแล้วงานก็ยังไม่ได้ออกหรอกซึ่งลูกเขยร่างกายไม่ค่อยแข็งแรงและลูกเขยก็เป็นตำรวจ

ด้านนางสุมาลี อินทรสวัสดิ์ อายุ 53 ปี ภรรยาผู้เสียชีวิตบอกว่า ซึ่งสามีกินเหล้าเยอะและเคยพาไปรักษาซึ่งเจ้านายเขาบอกว่าช่วงที่ฉีดวัคซีนกันแต่สามีฉีดวัคซีนไม่ได้ ขาอ่อนแรงและติดเหล้าซึ่งสามีก็เลิกเหล้าเด็ดขาดเพราะกลัวว่าจะไม่ได้ฉีดวัคซีนและไปลงทะเบียน จากนั้นผู้บังคับบัญชาให้พักรักษาตัว แต่สามีกลัวถูกไล่ออกตัวก่อนให้ดีขึ้นเสร็จแล้วค่อยไปฉีดวัคซีนและค่อยมาทำงาน โดยไม่ได้มีการหักเงินเดือนแม้แต่บาดเดียว ยังคงได้เงินเดือนทุกเดือน ซึ่งผู้ตายได้อยู่บ้านมาประมาณ 2 เดือนกว่า และมักพูดว่า ตนเองถูกไล่ออกแล้ว ไม่ได้ไปทำงานซักทีคงโดนไล่ออกแล้วแน่ๆ และวันพรุ่งนี้ตนก็จะพาผู้ตายไปหาหมอเพื่อรักษา แต่ก็ไม่ทัน

ด้านร.ต.อ.อดิศักดิ์ คชศักดิ์ ร้อยเวรสอบสวนสภ.คลองหลวง หลังจากตรวจสอบที่เกิดเหตุจึงบันทึกภาพไว้เป็นหลักฐานและได้ให้เจ้าหน้าที่มูลนิธิป่อเต็กตึ๊งนำผู้เสียชีวิตส่งนิติเวชโรงพยาบาลธรรมศาสตร์ เฉลิมพระเกียรติ เพื่อตรวจสอบอีกครั้ง. -008",https://www.naewna.com/local/605625,30_09_2021
น้ำในอ่างลำเชียงไกรลดฮวบเหลือ 24% จนท.เร่งนำเครื่องจักรปิดช่องโหว่ที่ชำรุด,"น้ำในอ่างเก็บน้ำลำเชียงไกร (ตอนล่าง) ลดฮวบเหลือน้ำเพียง 24% ชลประทานจังหวัดนครราชสีมาเร่งนำเครื่องจักรหนักปิดช่องโหว่ที่ชำรุด ขณะที่ทหารนำรถบรรทุกช่วยขนย้ายชาวบ้านผู้ประสบภัย

เช้าวันนี้ (30 ก.ย.64) ผู้สื่อข่าวรายงานปริมาณน้ำในอ่างเก็บน้ำลำเชียงไกร (ตอนล่าง) อำเภอโนนไทย จังหวัดนครราชสีมาว่า ขณะนี้ปริมาณน้ำเหนือสันอ่างได้ลดลงอย่างมากแล้วจนมองเห็นสันดินโผล่ขึ้นมาให้เห็นเป็นบางจุด ล่าสุดปริมาณน้ำลดลงเหลือน้ำในอ่างแค่ 6.8 ล้านลูกบาศก์เมตร หรือคิดเป็น 24% ของความจุอ่างทั้งหมด 27.7 ล้านลูกบาศก์เมตร โดยลดลงจากระดับน้ำที่เคยสูงสุดเมื่อวันที่ 27 ก.ย.ที่ผ่านมา ซึ่งมีปริมาณน้ำอยู่ที่ 45.4 ล้านลูกบาศก์เมตร หรือคิดเป็น 164%

โดยหลังจากช่วง 3 วันที่ผ่านมาที่คันดินของอ่างเกิดแตกชำรุดกว้างเป็นช่องโหว่ทำให้มีมวลน้ำมหาศาลมากกว่า 100 ล้านลูกบาศก์เมตรถูกระบายลงพื้นที่ด้านท้ายอ่างและส่งผลกระทบทำให้เกิดน้ำท่วมในพื้นที่อำเภอโนนไทย อำเภอโนนสูง และอำเภอพิมาย

ล่าสุดโครงการชลประทานจังหวัดนครราชสีมาได้นำเครื่องจักรหนัก ทั้งรถเครน รถบรรทุก และรถแบ็คโฮ เข้าไปดำเนินการเร่งซ่อมแซมจุดที่คันดินแตกชำรุดโดยบรรจุก้อนหินขนาดใหญ่ทำบิ๊กแบ็กนำไปวางอุดเสริมคันดินที่ชำรุด โดยเร่งทำงานตลอดทั้งวันทั้งคืนเพื่อดำเนินการให้แล้วเสร็จภายใน 7 วัน

ขณะเดียวกันทหารกองทัพภาคที่ 2 ได้นำรถบรรทุกยีเอ็มซีจำนวน 5 คันเข้าไปดำเนินการช่วยเหลือขนย้ายประชาชนผู้ประสบอุทกภัยน้ำท่วมพื้นที่อำเภอโนนสูง ซึ่งเป็นพื้นที่รับน้ำจากอ่างแก็บน้ำลำเชียงไกร และขณะนี้ระดับน้ำท่วมยังคงสูงอยู่กว่า 1 เมตร ชาวบ้านกว่า 100 หลังคาเรือนกำลังได้รับความเดือดร้อน",https://www.naewna.com/local/605624,30_09_2021
'หมอ'ยกเคสทัวร์ชาวอิสราเอลในไอซ์แลนด์ ฉีดวัคซีนแล้วแต่ติดโควิดเกือบหมด,"30 กันยายน 2564 รศ.นพ.ธีระ วรธนารัตน์ คณะแพทยศาสตร์ จุฬาลงกรณ์มหาวิทยาลัย โพสต์ข้อความผ่านเฟซบุ๊ก Thira Woratanarat เกี่ยวกับสถานการณ์การแพร่ระบาดของโควิด-19 มีเนื้อหาดังนี้...

สถานการณ์ทั่วโลก 30 กันยายน 2564...

สเปนแซงโคลอมเบียขึ้นมาเป็นอันดับ 10 ของโลกแล้ว

เมื่อวานทั่วโลกติดเพิ่ม 434,339 คน รวมแล้วตอนนี้ 233,963,677 คน ตายเพิ่มอีก 7,985 คน ยอดตายรวม 4,786,619 คน

5 อันดับแรกที่มีจำนวนติดเชื้อต่อวันสูงสุด ยังคงเป็นเช่นเดิมคือ อเมริกา สหราชอาณาจักร ตุรกี อินเดีย และรัสเซีย

อเมริกา ติดเชื้อเพิ่ม 92,549 คน รวม 44,152,915 คน ตายเพิ่ม 1,883 คน ยอดเสียชีวิตรวม 713,551 คน อัตราตาย 1.6%

อินเดีย ติดเพิ่ม 23,129 คน รวม 33,738,178 คน ตายเพิ่ม 309 คน ยอดเสียชีวิตรวม 448,090 คน อัตราตาย 1.3%

บราซิล ติดเพิ่ม 17,756 คน รวม 21,399,546 คน ตายเพิ่ม 602 คน ยอดเสียชีวิตรวม 596,122 คน อัตราตาย 2.8%

สหราชอาณาจักร ติดเพิ่ม 36,722 คน ยอดรวม 7,771,294 คน ตายเพิ่ม 150 คน ยอดเสียชีวิตรวม 136,525 คน อัตราตาย 1.8%

รัสเซีย ติดเพิ่ม 22,430 คน รวม 7,487,138 คน ตายเพิ่ม 852 คน ยอดเสียชีวิตรวม 206,388 คน อัตราตาย 2.7%

อันดับ 6-10 เป็น ตุรกี ฝรั่งเศส อิหร่าน อาร์เจนติน่า และสเปน ติดกันหลักพันถึงหลายหมื่น

หากรวมทวีปเอเชีย ยุโรป และอเมริกาเหนือ พบว่ามีสัดส่วนสูงถึงร้อยละ 92.72 ของจำนวนติดเชื้อใหม่ทั้งหมดต่อวัน

แถบสแกนดิเนเวีย บอลติก และยูเรเชีย ก็มีการติดเชื้อเพิ่มขึ้นหลักร้อยถึงหลักพัน
แถบตะวันออกกลางส่วนใหญ่ยังติดเพิ่มหลักร้อยถึงหลักพัน ยกเว้นอิหร่านติดเพิ่มหลักหมื่นอย่างต่อเนื่อง
ฟิลิปปินส์ และมาเลเซีย ติดเพิ่มกันหลักหมื่น

เวียดนาม ญี่ปุ่น เมียนมาร์ อินโดนีเซีย ออสเตรเลีย สิงคโปร์ และเกาหลีใต้ ติดกันหลักพัน กัมพูชา และลาว ติดเพิ่มหลักร้อย ส่วนจีน ไต้หวัน และนิวซีแลนด์ ติดเพิ่มหลักสิบ ในขณะที่ฮ่องกงติดเพิ่มต่ำกว่าสิบ

...สำหรับสถานการณ์ของไทยเรา

เมื่อวานนี้จำนวนการติดเชื้อใหม่ที่รายงาน 10,414 คนนั้น เป็นอันดับ 12 ของโลก อันดับ 7 ของเอเชีย

แต่หากรวมจำนวน ATK อีก 5,100 คน จะเป็นยอดรวม 15,514 คน สูงเป็นอันดับ 7 ของโลก และอันดับ 3 ของเอเชีย

...บทเรียนการระบาดของทัวร์ชาวอิสราเอลในไอซ์แลนด์
Benenson S และคณะ จากอิสราเอล ได้เผยแพร่ผลการศึกษาเรื่องนี้ในวารสารทางการแพทย์ Journal of Travel Medicine ฉบับวันที่ 28 กันยายน 2021 ที่ผ่านมา
โดยนำเสนอเรื่องการเกิดการระบาดในกลุ่มนักท่องเที่ยวชาวอิสราเอลที่ไปท่องเที่ยวแบบกรุ๊ปทัวร์ในประเทศไอซ์แลนด์ตั้งแต่วันที่ 3 สิงหาคม 2021 เป็นระยะเวลา 12 วัน

กลุ่มนักท่องเที่ยวชาวอิสราเอลจำนวน 25 คน ได้รับวัคซีนครบทุกคน โดย 24 คนได้รับครบถ้วนตั้งแต่มกราคม 2021 และอีก 1 คนได้รับวัคซีนครบก่อนเดินทางไปท่องเที่ยว 1 เดือน

ทุกคนได้รับการตรวจคัดกรองโรค RT-PCR ก่อนเดินทาง 72 ชั่วโมง และได้ผลลบ

การเดินทางท่องเที่ยวในไอซ์แลนด์ใช้รถทัวร์ปรับอากาศซึ่งเป็นระบบปิดและเดินทางเป็นเวลาหลายชั่วโมงในแต่ละครั้ง มีคนขับท้องถิ่นในไอซ์แลนด์ซึ่งได้รับวัคซีนครบแล้วเช่นกัน ไม่มีอาการป่วยใดๆ

แม้จะมีคำแนะนำให้นักท่องเที่ยวใส่หน้ากากเสมอระหว่างการเดินทางท่องเที่ยว แต่พบว่ามีแค่บางคนที่ปฏิบัติตาม

ก่อนเดินทางกลับอิสราเอล 3 วัน ซึ่งนับเป็นวันที่ 10 ของการท่องเที่ยว ได้มีการตรวจ RT-PCR พบว่า มีคนติดเชื้อมากถึง 15 คน (60%) และได้รับคำสั่งให้กักตัวเป็นเวลา 10 วันในประเทศไอซ์แลนด์

ในขณะที่อีก 10 คนที่ได้ผลลบ ได้เดินทางกลับอิสราเอล และตรวจพบว่าเป็นผลบวกอีก 6 คน ทำให้มีคนติดเชื้อในกรุ๊ปทัวร์นี้ถึง 21/25 คน (84%)

ผู้ที่ติดเชื้อส่วนใหญ่มีอาการป่วยเล็กน้อย เช่น ไข้ ไอ ดมไม่ได้กลิ่น เจ็บคอ เหนื่อย โดยมีราว 10% ที่ไม่มีอาการ แต่ไม่มีใครที่ต้องนอนในโรงพยาบาล ทั้งนี้ส่วนใหญ่รายงานว่าเกิดอาการป่วยในช่วงวันที่ 6-10 ระหว่างการทัวร์ท่องเที่ยว

อย่างไรก็ตาม ไม่สามารถระบุได้ชัดเจนว่า การระบาดดังกล่าวเกิดจากการที่กลุ่มนักท่องเที่ยวชาวอิสราเอลนั้นมีการติดเชื้อจากอิสราเอลตั้งแต่ก่อนเดินทางหรือไม่ แม้ผลตรวจก่อนเดินทางจะเป็นลบ แต่อาจเป็นช่วงเวลาฟักตัวของโรคได้ หรืออาจเป็นการติดเชื้อที่ได้รับภายในประเทศไอซ์แลนด์ระหว่างการท่องเที่ยว
สิ่งที่เราเรียนรู้ได้จากรายงานวิจัยนี้คือ

หนึ่ง ฉีดวัคซีนแล้วก็ยังสามารถติดเชื้อได้ ป่วยได้ และแพร่ให้แก่คนอื่นๆ ได้

สอง กิจกรรมการท่องเที่ยวเดินทางเป็นกลุ่มเช่นนี้ มีปัจจัยเสี่ยงต่อการแพร่ระบาดของโรค ทั้งในแง่จำนวนคน การใกล้ชิดกัน และระยะเวลาที่อยู่ด้วยกัน

สาม การตรวจคัดกรองโรค แม้ได้ผลเป็นลบมาจากประเทศต้นทาง ก็อาจมีภาวะติดเชื้อที่อยู่ในระยะฟักตัวของโรคได้ ระยะเวลากักตัวภายในประเทศปลายทางที่จะมาท่องเที่ยว และการมีระบบตรวจคัดกรองโรคซ้ำจึงมีความสำคัญมาก หากกักตัวโดยมีระยะเวลาไม่เพียงพอก็จะเสี่ยงต่อการระบาดในประเทศได้

สี่ กฎระเบียบมีไว้แหก คือสิ่งที่ต้องระวัง กฎระเบียบจะเขียนเข้มงวดสวยหรูอย่างไรก็ได้ แต่มักมีคนที่ไม่ยอมปฏิบัติตาม ดังนั้นประชาชนในพื้นที่ท่องเที่ยว และผู้ประกอบกิจการท่องเที่ยวจึงต้องตระหนักถึงเรื่องนี้ และหากอยากปกป้องถิ่นฐานบ้านเกิด และแหล่งทำมาหากินของตนให้ดำรงอยู่ได้นาน จะต้องมีความเข้มงวดในแง่การบังคับใช้กฎระเบียบเหล่านั้น ไม่ค้าขายหรือบริการให้แก่นักท่องเที่ยวที่ไม่มีระเบียบวินัยหรือทำการใดๆ ที่ก่อให้เกิดความเสี่ยงต่อสวัสดิภาพและความปลอดภัยของคนในประเทศ

เล่าเรื่องนี้มาให้รับทราบกัน เพื่อให้เตรียมรับมือกับสิ่งที่จะเกิดขึ้นในไตรมาสสุดท้ายของปีนี้

ด้วยรักและห่วงใย

อ้างอิง
Benenson S et al. High attack rate of COVID-19 in an organized tour group of vaccinated travelers to Iceland. J Travel Med. 28 September 2021.",https://www.naewna.com/local/605623,30_09_2021
'แม่น้ำเจ้าพระยา'ทะลักคลองเมือง เอ่อเข้าท่วมวัดดังอยุธยากลางดึก,"30 กันยายน 2564 เทศบาลนครพระนครศรีอยุธยาเข้าตรวจสอบสภาพน้ำในคลองที่ไหลทะลักเข้าท่วมวัดศาลาปูนวรวิหารและวัดพรหมนิวาสวรวิหาร ต.ท่าวาสุกรี อ.พระนครศรีอยุธยา จ.พระนครศรีอยุธยา มีพระครูอนุกูลศาสนกิจ เจ้าคณะอำเภอพระนครศรีอยุธยา เจ้าอาวาสวัดศาลาปูนวรวิหาร มาร่วมตรวจสอบพื้นทีซึ่งปริมาณน้ำในคลองเมือง รับน้ำจากแม่น้ำเจ้าพระยา ได้ไหลเข้าท่วมวัดสูงกว่า 30 เซนติเมตรและยังมีการเพิ่มระดับต่อเนื่อง เทศบาลนครพระนครศรีอยุธยา เร่งนำรถแบคโฮสร้างคันดินรอบๆ พื้นที่วัดเพื่อให้พระสงฆ์และประชาชนสัญจรไปมาในชุมชนได้

ด้านนายกเทศมนตรีเทศบาลนครพระนครศรีอยุธยา เปิดเผยว่า ระดับในแม่น้ำเจ้าพระยาและแม่น้ำป่าสัก เพิ่มสูงขึ้นต่อเนื่อง เทศบาลฯจึงสั่งเฝ้าระวังทุกจุดที่อาจเกิดน้ำท่วมเข้าเกาะเมืองซึ่งเป็นพื้นที่เศรษฐกิจได้

โดยหลังจากน้ำท่วมใหญ่ปี 2554 ทางเทศบาลได้ยกระดับถนนรอบเกาะเมืองพระนครศรีอยุธยาสูงกว่าระดับน้ำปี 2554 ประมาณ 50 เซนติเมตร ระดับน้ำในจุดต่ำสุดของเกาะเมืองต่ำกว่าตลิ่ง 50 เซนติเมตร ซึ่งภายในวันศุกร์หากสถานการณ์น้ำเพิ่มขึ้น จะต้องตั้งคันดินบริเวณเจดีย์พระศรีสุริโยทัย ซึ่งเป็นพื้นที่ต่ำพร้อมตั้งศูนย์ช่วยเหลือประชาชนตลอด 24 ชั่วโมง

เจ้าอาวาสวัดศาลาปูนวรวิหาร เปิดเผยว่า ระดับน้ำเพิ่มสูงขึ้นอย่างรวดเร็วทำให้ไม่สามารถป้องกันได้ทัน โดยระดับน้ำเพิ่มขึ้นกว่า 30 เซนติเมตรเพียงระยะ 3-4 ชั่วโมง ขอให้กรมชลประทานประกาศเตือนประชาชนด้วยความจริงด้วย เนื่องจากรอบวัดมีชุมชนกว่า 100 หลังคา หากระดับน้ำเพิ่มขึ้นกลางดึก จะไม่สามารถขนของหนีได้ทัน",https://www.naewna.com/local/605622,30_09_2021
แอดมิทด่วน! ‘ฮันนี่ ภัสสร’ ถูกนำตัวส่งโรงพยาบาล หลังปวดท้องหนัก,"ทำเอาแฟนคลับตกอกตกใจอย่างมาก เมื่อ ฮันนี่ ภัสสร เปิดเผยข้อความผ่านอินสตาแกรม หลังต้องเข้าแอทมิทที่โรงพยาบาล เนื่องจากมีอาการปวดท้องอย่างรุนแรง เพราะอาหารเป็นพิษ







โดยเจ้าตัวโพสต์ข้อความผ่านอินสตาแกรม honeygoldie ระบุว่า ปวดท้องมากค่ะ ปวดจนทนไม่ไหว พอดีเพื่อนสาวคนสวยพี่กุ้ง รวงทอง ใจเอื้อ เจ้าของร้านหัวหินที่สนิทกันมากโทรมาหาพอดี เลยต้องรบกวนพามาหาหมอ ขอบคุณนะคะพี่กุ้งที่พามาโรงพยาบาล นึกขึ้นได้ว่าได้ทำประกันสุขภาพไว้ เลยรีบถามพี่พลอย ธัณยพร มกรพันธุ์ แห่งไทยประกันชีวิต ว่าต้องแอดมิดแน่นอน พี่พลอยเรียบมาจัดการเรื่องโรงพยาบาลให้อย่างรวดเร็ว ขอบคุณพี่พลอยมากมายเลยค่ะ กราบขอบพระคุณคุณหมอกฤชรัตน์ ตระกูลช่าง ที่ให้การดูแลอย่างดี ขอบคุณทีมงานโรงพยาบาลแพทย์รังสิต คุณหมอสุพพัฒน์ ภักษา และคุณหมออีกหลายท่านที่ใส่ใจจนหายปวดท้องอันเนื่องมาจาก อาหารเป็นพิษ กระเพาะอาหารอักเสบอย่างรุนแรง แต่ตอนนี้ดีขึ้นมากแล้วเพราะได้กำลังใจดีดีจากคุณพ่อคุณลูกมาสลับกันนอนเฝ้าตอนนี้กลับบ้านได้แล้ว ไม่ต้องเป็นห่วงนะคะทุกคน ขอบคุณมากนะคะ. -008

ขอบคุณภาพและข้อมูลจาก : อินสตาแกรม honeygoldie",https://www.naewna.com/entertain/605621,30_09_2021
ยิปซีพยากรณ์ ‘ดวงรายวัน’ประจำวันพฤหัสบดีที่30กันยายน พ.ศ. 2564,"ท่านที่เกิดวันอาทิตย์

อิทธิพลของไพ่ 3 ถ้วย (Three of Cups )วันนี้ความรักเริ่มดีขี้น หลังจากมีเหตุทะเลาะกันบ่อยๆ​เงินทองคล่องมือมากขึ้น ลาภลอยพอมีเข้ามา ทำให้หายเครียดกังวลใจ งานทำได้ดีสมดังที่ขยันขันแข็งตลอดมา กิจการส่วนตัวเดินหน้าไปได้อย่างน่าพอใจ

ท่านที่เกิดวันจันทร์

อิทธิพลของไพ่ 8 ถ้วย (Eight of Cups)วันนี้เครียดจัดกับคนรักเหตุเพราะมีปัญหากันจากเรื่องเล็กน้อย เล่นเอาขุ่นมัวกันทั้งวัน เงินทองเข้ามาแต่ก็ไม่ค่อยพอใช้ ส่วนการเสี่ยงจงอย่าริเพราะไม่มีโชค งานแม้ผลงานจะค่อนข้างดี แต่ให้ระวังเรื่องส่วนตัวจะเป็นจุดอ่อน

ท่านที่เกิดวันอังคาร

อิทธิพลของไพ่กงล้อมหาสมบัติ (Wheel of Fortune)วันนี้รักที่มีปัญหาบ่อยๆจะปรับความเข้าใจกัน ได้ทำให้ชีวิตลัลล้าหายเครียดเสียที งานโดดเด่นผลงานดีแก้ไขปัญหาได้สำเร็จ ค้าขายคล่องเม็ดเงินมากขึ้น โชคลาภมาเยือนแม้ไม่ใช่ก้อนใหญ่ แต่ทำให้หมุนเงินได้คล่อง

ท่านที่เกิดวันพุธ

อิทธิพลของไพ่ 2 ถ้วย (Two of Cups)วันนี้ความรักดำเนินไปได้ด้วยดี เพราะต่างปรับความเข้าใจกัน เงินทองคล่องมือมีโชคลาภการเสี่ยง งานส่วนตัวไปได้ดีมีงานใหญ่เข้ามาให้ลุ้น ส่วนที่ทำงานประจำผลงานโดดเด่นสมกับความมุมานะของเรา

ท่านที่เกิดวันพฤหัสบดี

อิทธิพลของไพ่ 9 ดาบ (Nine of swords)วันนี้เครียดจัดกับงานที่เคลียร์ไม่ตก งานอิสระปัญหาเกิดเพราะข้อสัญญา ความรักมีปัญหาบ้างเหตุเพราะอารมณ์ของเราเอง เงินทองให้ระวังหนี้สินเก่า ๆ จะโดนทวงถามอย่างไม่คาดคิด

ท่านที่เกิดวันศุกร์

อิทธิพลของไพ่ราชินีถือเหรียญ (Queen of Pentacles)วันนี้เงินทองคล่องมือมีลาภลอยมาเยือน เดินทางไกลบ้านราบรื่น ความรักให้ระวังเวลาและคำพูด งานเด่นเกินคาดคิด ค้าขายเริ่มดีขึ้นอย่างที่ลุ้นไว้

ท่านที่เกิดวันเสาร์

อิทธิพลของไพ่โลก (The World) วันนี้คนโสดจะพบคนถูกใจในสื่อโซเชี่ยล ทำให้ชีวิตลัล้าสดใส เงินทองเริ่มเดินสะพัดบางรายมีลาภลอยเข้ามาอย่างไม่คาดฝัน ทำให้เงินทองเริ่มเดินสะพัดน่าพอใจ ด้านการงานทำงานที่รับผิดชอบได้ออกมาโดดเด่น และคนทำงานอิสระกิจการไปได้ดีขึ้น

ท่านผู้อ่านที่มีความประสงค์ต้องการปรึกษา

เรื่องดวงชะตาเป็นการส่วนตัวกับอาจารย์กิติคุณพลวัน

สอบถามรายละเอียดเพิ่มเติมได้ที่094-6298799",https://www.naewna.com/lady/605619,30_09_2021
มาเด้อสู! ‘มนต์สิทธิ์ คำสร้อย’ โชว์ลอตเตอรี่บอกชอบ 3 ตัวนี้,"มนต์สิทธิ์ คำสร้อยเจ้าพ่อให้แนวทางเลขเด็ด ไม่ทำให้แฟนหวยพลาด ซึ่งล่าวุดได้โพสต์โชว์สลากกินแบ่งรัฐบาลที่ซื้อไว้ และบอกกับแฟนๆ โปรดใช้วิจารณญาณในการชม และบอกว่าชอบ 3 เลขนี้

โดยระบุข้อความว่า ขออนุญาตโชว์นะชอบ 3 7 9 โปรดใช้วิจารณญาณในการชม (อย่าแชร์นะ มนต์กลัวผิด พ.ร.บ. การพนัน). -008

ขอบคุณภาพและข้อมูลจาก :มนต์สิทธิ์ คำสร้อย",https://www.naewna.com/likesara/605617,30_09_2021
'สมุทรสาคร'พบผู้ติดเชื้อโควิดใหม่พุ่ง444ราย เสียชีวิตเพิ่ม6ราย,"30 กันยายน 2564 สาธารณสุขจังหวัดสมุทรสาครรายงานสถานการณ์ผู้ติดเชื้อโควิด19 (29 ก.ย.64) พบผู้ติดเชื้อรายใหม่กลับมาเพิ่มขึ้น 444 ราย แบ่งเป็นการค้นหาเชิงรุก 25 ราย การเข้าตรวจรับโรงพยาบาล 142 ราย ในบับเบิ้ลแอนด์ซีล 277 ราย ผู้เสียชีวิต 6 ราย อยู่ระหว่างการรักษาตัวในโรงพยาบาล 2,852 ราย รักษาหายกลับบ้านเพิ่ม 154 ราย อยู่ระหว่างการเฝ้าสังเกตอาการอีก 4,587 ราย

ด้านการของเข้ารับวัคซีนโควิด19 ของประชาชนจังหวัดสมุทรสาคร วานนี้มีผู้เดินทางเข้ามาฉีดวัคซีน 11,471 โด๊ส แบ่งเป็นการฉีดวัคซีนเข็มแรกจำนวน 2,694 โด๊ส เข็มที่สองจำนวน 8,777 โด๊ส ยอดรวมผู้ที่ขอเข้ารับการฉีดวัคซีนแล้วทั้งสิ้น 924,640 โด๊ส

นายแพทย์นเรศฤทธิ์ ขัดธะสีมา นายแพทย์สาธารณสุขจังหวัดสมุทรสาคร เปิดเผยว่า จากการตั้งข้อสงสัยของประชาชนถึงการที่มีผู้เสียชีวิตในวันเดียวถึง 286 ราย ได้จริงหรือไม่นั้น ตามตารางตัวเลขรวมของผู้เสียชีวิตวันที่ 27 กันยายน 2564 จาก 812 รายผู้เสียชีวิตกระโดดขึ้นมาเป็น 1,098 รายภายในวันเดียว ทั้งๆ ที่มีรายงานว่าเสียชีวิตเพียงรายเดียวในวันที่ผ่านมามีการปกปิดข้อมูลหรือไม่อย่างไร

นายแพทย์นเรศฤทธิ์ได้ตอบว่า จากตัวเลขที่เพิ่่มขึ้นมา 286 รายนั้นเป็นเรื่องจริง แต่ผู้เสียชีวิตไม่ได้เสียชีวิตภายในวันเดียว แต่เป็นการเสียชีวิตสะสม มานานหลายเดือน แต่ขอแจ้งว่าในการรายงานตัวเลขผู้เสียชีวิตจากทางโรงพยาบาลต่างๆในจังหวัดนั้นบางครั้งก็ได้รายงานไปที่ศบค.แต่ไม่ได้รายงานมาที่จังหวัด เนื่องจากจะต้องมีขั้นตอนของการพิสูจน์ผู้เสียชีวิตจากโควิดเสียก่อนทำให้ตัวเลขจึงไม่ตรงกัน แต่ตัวเลขล่าสุดนี้ตรงกันแล้วและขอยืนยันว่าไม่ได้มีการปกปิดตัวเลขของผู้เสียชีวิตแต่อย่างใดเลย",https://www.naewna.com/local/605614,30_09_2021
"เปิดตลาดราคาทองคำปรับลง50 รูปพรรณขายออก28,350บาท","สมาคมค้าทองคำ รายงานราคาทองคำ ประจำวันที่ 30 กันยายน 2564 โดยเปิดตลาดราคาทองคำปรับลง50ดังนี้

ทองแท่ง

รับซื้อ 27,750.00 บาท ขายออก 27,850.00 บาท

ทองรูปพรรณ

รับซื้อ 27,257.68 บาท ขายออก 28,350.00 บาท",https://www.naewna.com/business/605612,30_09_2021
'ภาคีบุคลากรสาธารณสุข'ชวนจับตา'โมเดอร์นา' ร้องหน่วยงานเปิดกระบวนการนำเข้า,"30 กันยายน 2564เพจภาคีบุคลากรสาธารณสุขได้โพสต์เฟซบุ๊กระบุข้อความว่า...

หลายคนพรีออเดอร์ไป มันก็ไม่มาสักที มาถึงก็คงต้องรอพิธีการต่าง ๆ ทั้งรับมอบจากสนามบิน ตรวจ ส่งตามรพ. ต่าง ๆ ระหว่างนั้นก็คงมีคนที่ไม่ได้จองเเล้วได้ฉีด ส่วนคนจองไม่ได้ฉีดอีกหลายคน อีกทั้งคงโดนปาดหน้าเค้กไปยังหลาย ๆ เเหล่งอีกเเน่

ทางภาคีบุคลากรสาธารณสุข ขอเรียกร้องให้หน่วยงานที่เกี่ยวข้องทั้งหมด เปิดเผยกระบวนการการนำเข้าวัคซีนให้เป็นปัจจุบันที่สุด ว่าตอนนี้ติดที่ขั้นตอนไหน ถึงตรงไหนเเล้ว เเละขอเชิญชวนทุกคนร่วมกันจับตามองการนำเข้าวัคซีนโมเดอร์นาตั้งเเต่ตอนนี้เป็นต้นไป

#โมเดอร์นามาเดือนไหน
#นำmRNAvaccineเข้ามาเป็นวัคซีนหลัก
#ภาคีบุคลากรสาธารณสุข


.
(010)",https://www.naewna.com/local/605610,30_09_2021
'เสือใต้'ยำใหญ่เคียฟ 5 ตุง- โรนัลโด้ฮีโร่ผีแดง-บาร์ซ่าแพ้หมดสภาพ,"การแข่งขันฟุตบอลสโมสรยุโรปถ้วยใหญ่ ยูฟ่าแชมเปี้ยนลีกฤดูกาล 2564-65 รอบแบ่งกลุ่มในนัดค่ำวันพุธที่ 29 ก.ย.2564 ที่ผ่านมา ทั้ง 8 คู่ 4 กลุ่ม มีความตื่นเต้นทุกแมตซ์ เริ่มจากกลุ่มอี 2 คู่ คู่แรกเสือใต้ เอฟซี บาเยิร์น มึนเช่นยังแรงต่อเนื่องเปิดบ้านที่อัลลิแอนซ์อารีน่า สเตเดี้ยม รัวทีมเยือน ดินาโมเคียฟ จากยูเครน 5 - 0 โดยได้2ประตูจากดาวยิงชาวโปล รอแบร์ต เลวานดอฟสกี้ 2 ประตู ที่เหลือได้จากเลรอย ซาเน่,เอริค มักซิม ซูโปโมติงและเซิร์จ นาบรี้ จากชัยชนะทำให้พี่เสือ มี 6 แต้มจาก 2 นัดแรก
ผลอีกคู่ที่สนาม เอสตาดิโอ ดู สปอร์ต ลิสบัว อี เบนฟิกา ในโปรตุเกส ถิ่นเหยี่ยวลิสบอน เจ้าบ้านเบนฟิกา ต้อนอดีตยักษ์ใหญ่ลาลีกาบาร์เซโล่าจากแคว้นกาตาลันย่าไปแบบหมดสภาพ 3-0 แถมท้ายเกมยังเหลือผู้เล่น 10 คนเพราะใบแดง เหยี่ยวลิสบอนได้ประตูจากดาร์วิน นูนเญส2 ประตูและราฟาเอล ซิลว่า 1 ประตู 
ในกลุ่มเอฟ ที่สนามโอลด์แทรฟฟอร์ด ผีแดง แมนเชสเตอร์ ยูไนเต็ด อดีตแชมป์ถ้วยใบนี้ 2 สมัย เปิดบ้านพบกับทีมเยือนจากสเปน บีร์ญาเรอัล แล้วชนะไป 2 - 1 ปาโก้ อัลกาเซย์ ยิงให้ทีมเยือนนำไปก่อนในนาทีที่53 จากนั้นในนาทีที่ 60 อเล็กซิส เตลลีส ยิงให้ผีแดงไล่มาเสมอ 1-1 จนถึงช่วงทดเจ็บนาทีที่ 92 ซีอาร์เซ่เว่น จอมเก๋า ชาวโปรตุกีส คริสเตียนโน่ โรนัลโด้ ก็มายิงประตูชัยให้ผีแดงชนะเก็บ 3 แต้มจนได้ อีกคู่ในกลุ่มเดียวกัน ที่อิตาลี่ อตาลันตา แบร์กาโม่ ทีมเจ้าถิ่นเปิดบ้านที่สนาม เกวิสส์ สเตเดี้ยม เอาชนะทีมจากสวิตเซอร์แลนด์ ยังบอยส์ เบิร์นไปได้ 1-0 จากประตูชัยของมัตเตโอ เปสซิน่า
กลุ่ม จี ที่เยอรมนี วีเอฟแอล โวล์ฟสบวร์ก เจ้าบ้านเสมอกับทีมเยือน เซบีญ่า จากลาลีกาสเปนไป 1-1อีกคู่ในกลุ่มเดียวกัน ทีมตรากระทิงแดง จากออสเตรีย บุนเดสลีกา ซัลส์บวร์ก เรดบูลล์ ชนะออแล็งปิก สปอร์ตคลับลีลล์แชมป์ลีกเอิง ฝรั่งเศสไป 2-1
ด้านกลุ่มเอช ที่สนามเซนต์ปีเตอร์สเบิร์กสเตเดี้ยม ในรัสเซีย ถิ่นของเซนิต เจ้าบ้าน โชว์ฟอร์มสมกับเป็นเจ้าถิ่นยิงถล่ม เอฟเอฟ มัลโม่ สวีเดนไปขาดลอย 4-0 โดยได้ประตูจากเคลาดินโญ่ นักเตะบราซิล,ดาเล่อร์ คูเซียเยฟ,อเล็กไซ ซูตอร์มินและโธมัส เวนเดลล์ อีกคู่ในกลุ่มเดียวกัน ยุเวนตุส ตูริน อดีตยักษ์ใหญ่ในกัลโช่ซีเรียเอา เจ้าบ้านเปิดสนามตัวเองอัลลิแอนซ์สเตเดี้ยม เฉือนเอาชนะแชมป์เก่า 2 สมัย สิงห์เชลซี่จากมหานครลอนดอน ไปได้ 1-0 จากประตูชัยของกองหน้าทีมชาติอิตาลี่ เฟดเดอริโก เคียซ่า",https://www.naewna.com/sport/605597,30_09_2021
ยุติค้นหาร่างคนขับเรือล่มที่อยุธยา ลุยต่อพรุ่งนี้ เจ้าท่าสั่งห้ามผ่านจุดเกิดเหตุ,"ยุติค้นหาร่างคนขับเรือล่มที่อยุธยา ลุยต่อพรุ่งนี้ เจ้าท่าสั่งห้ามผ่านจุดเกิดเหตุ

29 กันยายน 2564 ทีมหน่วยกู้ภัยอยุธยารวมใจ และทีมเรือของบริษัท CPI เร่งระดมค้นหาเรือ CPI 77 ที่ล่มกลางแม่น้ำป่าสัก รอยต่อแม่น้ำเจ้าพระยา ตลอดทั้งวันตั้งแต่ประสบเหตุล่ม (อ่านข่าวที่เกี่ยวข้อง : เร่งค้นหาร่างคนขับเรือ-ภรรยา เจ้าท่าเตรียมขอให้หยุดเดินเรือช่วงน้ำหลาก)

ทั้งนี้ เจ้าหน้าที่ใช้เรือติดระบบซาวเดอร์ค้นหาใต้น้ำ เพื่อพิสูจน์ทราบสิ่งของใต้น้ำก่อนจะทิ้งสมอเพื่อโต่งไม่ให้เคลื่อนที่ และใช้ชุดประดาน้ำของหน่วยกู้ภัยอยุธยาลงดำน้ำพิสูจน์ ว่า ใช่เรือลำที่ล่มหรือไม่ จนถึงเวลา 20.00 น. จึงยุติการค้นหา และจะเริ่มค้นหาอีกครั้งในช่วงเช้าวันพรุ่งนี้ (30 กันยายน 2564)

ด้านนาวาโทรัชตะ ผกาฟุ้ง ผู้อำนวยการสำนักงานเจ้าท่าภูมิภาค สาขาอยุธยา กล่าวว่า หลังเกิดเหตุสั่งหยุดการจราจรทางน้ำห้ามผ่านจุดเกิดเหตุเด็ดขาด ถึงแม้ภาคเศรษฐกิจจะได้รับผลกระทบในการบรรทุกสินค้าที่จะผ่านจุดนี้ ซึ่งสถานการณ์ขณะนี้อันตรายมาก ต้องรักษาชีวิตคนที่อาจจะเกิดอุบัติเหตุแบบนี้ซ้ำอีก เพราะมีการระบายจากแม่น้ำป่าสัก และแม่น้ำเจ้าพระยา ไหลมารวมบริเวณสามแยกนี้

-005",https://www.naewna.com/local/605595,30_09_2021
โธ่ถัง!โรงเรียนท่วม 2 คุณครูต้องปีนเข้าออกบ้านพัก-‘เด็ดดวง’จมน้ำทุนหายหลายแสน,"โธ่ถัง!โรงเรียนท่วม 2 คุณครูต้องปีนเข้าออกบ้านพัก-เด็ดดวงจมน้ำทุนหายหลายแสน

29 กันยายน 2564 ผู้สื่อข่าวรายงานจาก จ.สุโขทัย ว่า มวลน้ำที่ลดลงในเขต อ.เมืองสุโขทัย ไหลสู่ ต.ท่าฉนวน อ.กงไกรลาศ นอกจากส่งผลกระทบต่อนาข้าว ถนน และบ้านเรือนประชาชนแล้ว ในโรงเรียนบ้านน้ำเรื่อง ต.ท่าฉนวน ก็ได้รับความเสียหาย รวมทั้งบ้านพักครูยังถูกน้ำท่วมขังสูง 1 เมตร จนไม่สามารถขึ้นลงทางบันไดหน้าบ้านพักได้

ทั้งนี้ ทำให้คุณครูสาว 2 คนที่อาศัยอยู่ในบ้านพักหลังนี้ ต้องใช้วิธีเอาไม้กระดานมาวางพาดด้านหลังบ้าน แล้วค่อยๆเดินเกาะปีนป่ายเหยียบคานไม้ที่มีระยะห่างกัน เพื่อเปิดหน้าต่างใช้เป็นทางเข้า-ออกบ้านพักครูชั่วคราวแทน ซึ่งดูแล้วหวาดเสียว น่าเป็นห่วง เกรงจะพลาดตกลงมาได้

ส่วนที่โรงผลิต น้ำปลาเด็ดดวง น้ำปลาโบราณชื่อดังในสุโขทัย ตั้งอยู่หมู่ 12 ต.ท่าฉนวน ก็ถูกน้ำท่วมสูงกว่า 1 เมตร ทำให้โอ่งกว่า 200 ใบที่ใช้หมักน้ำปลามาได้นาน 1 ปีแล้ว ต้องจมน้ำเสียหายกว่า 800,000 บาท

นางเด็ดดวง จินดาเฟื่อง อายุ 65 ปี ประธานกลุ่มสตรีต้มน้ำปลาโบราณ กล่าวว่า น้ำท่วมครั้งนี้เสียหายถึงขั้นหมดทุนทำน้ำปลา ส่วนที่กู้มาทั้งหมด 400,000 บาท ก็ลอยหายไปกับน้ำ จึงอยากวิงวอนหน่วยงานเกี่ยวข้องช่วยเหลือด้วย

-005",https://www.naewna.com/likesara/605594,30_09_2021
รวบหนุ่มแอบอ้างใช้ชื่อ'เลขาธิการพระราชวัง'  หลอกโอนเงินเสียหายกว่า1.4ล้านบาท,"30 กันยายน 2564ตามการสั่งการของ พล.ต.ท.ต่อศักดิ์ สุขวิมล ผู้บัญชาการตำรวจสอบสวนกลาง ให้ทำการสืบสวนจับกุมผู้แอบอ้าง ใช้ชื่อ เลขาธิการพระราชวัง ผ่านทางแอพพลิเคชั่น ไลน์ หลอกหลวงเงินผู้อื่น เป็นเหตุให้ได้รับความเสียหาย มาดำเนินคดีตามกฎหมาย โดย พล.ต.ต.วิวัฒน์ คำชำนาญ ผบก.ประจำ บช.ก., พ.ต.ท.สุทธิชัย เทียนโพธิ์ รอง ผกก.8 บก.รน., พ.ต.ท.ธนวัฒน์ แจ้งสว่าง, พ.ต.ต.สมหมาย เรืองแก้ว สว.กก.. บก.ปอศ ร่วมกับ พล.ต.ต.อุทัย กวินเดชาธร ผบก.ภ.จว.เพชรบุรี พร้อมด้วยพ.ต.อ.กานต์ ธรรมเกษม รองผบก.ก.จว.เพชรบุรี พ.ต.อ.ปัญญา กุลไทย ผกก.สภ.ชะอำ พ.ต.ท.อภิเชษฐ์ ทรัพย์ส่งเสริม รอง ผกก.สส.สภ.ชะอำ พ.ต.ต.ทวีเดช เทียนทอง สว.สส.สภ.ชะอำ และชุดสืบสวน สภ.ชะอำ ทำการกันจับกุมนายสิทธิภัททิก์ ขวัญบัว อายุ 40 ปี ที่อยู่ 24 ซอยพุทธบูชา33/2 แขวงบางมด เขตทุ่งครุ กรุงเทพมหานคร ผู้ต้องหาตามหมายจับของศาลจังหวัดเพชรบุรี 239/2564 ลงวันที่ 27 กันยายน 2564 ในความผิดฐาน ฉ้อโกงทรัพย์,นำข้อมูลเท็จเข้าสู่ระบบคอมพิวเตอร์ที่ประชาชนทั่วไปไม่สามารถเข้าถึงได้ โดยจับกุมได้บริเวณ อพาร์ทเม้นแห่งหนึ่ง ซอยพระรามที่2 ซอย33 แขวงบางมค เขตจอมทอง กรุงเทพมหานคร

การจับกุมครั่งนี้สืบเนื่องจาก เมื่อวันที่ 6 สิงหาคม 2564 นายสิทธิภัททิก์ ขวัญบัว ผู้ต้องหา ได้ใช้แอพพลิเคชั่นไลน์ โดยใช้ชื่อเลขาธิการพระราชวัง และเอารูปจากในอินเตอร์เน็ต มาใช้เป็นโปรไฟล์ สำหรับพูดคุย หลอกผู้เสียหายให้โอนเงินเข้าบัญชีตนเอง โดยจะอ้างว่าเป็นค่าใช้ง่ายต่างๆ และจะได้เงินส่วนแบ่ง ผู้เสียหายจึงโอนเงินเข้าบัญชีของผู้ต้องหา ในระยะห้วงเวลา 19 มิ.ย.- 6 ส.ค.64 ซึ่งมีรายการโอนทั้งหมด 20 ครั้ง รวมเป็นเงิน 1,439,500 บาท ต่อมาพนักงานสอบสวน สภ.ชะอำ ได้รวบรวมพยานหลักฐานเพื่อร้องขอต่อศาลจังหวัดเพชรบุรีให้อนุมัติหมายจับ

โดยพฤติกรรมของคนร้ายรายนี้จะเล่นหลายบทบาท เป็นหลายตัวละคร โดยเริ่มต้นจะไปติดต่อกลุ่มผู้เสียหายซึ่งส่วนใหญ่เป็นเจ้าของกิจการ หรือร้านค้าในพื้นที่ที่ดูแล้วน่าจะมีเงิน

ซึ่งหนึ่งในผู้เสียหายเป็นจำหน่ายอุปกรณ์คอมพิวเตอร์ในจังหวัดเพชรบุรี โดยทำทีเข้าไปพูดคุยว่ามีคนที่รู้จักจะนำเงินจากต่างประเทศเข้าไทยไม่ต่ำกว่า 200 ล้านบาทแต่ไม่อยากเสียภาษีและไม่อยากให้ถูกตรวจสอบ โดยเพื่อนยินดีจะจ่ายค่าดำเนินการให้หากนำเงินเข้ามาได้ ซึ่งผู้ต้องหาจะอ้างว่ารู้จักกับราชเลขาสำนักพระราชวัง ซึ่งเป็นคนจังหวัดเพชรบุรี เหมือนกัน จะขอให้ท่านช่วยในการนำเงินดังกล่าวเข้ามา

ก่อนที่ผู้ต้องหาจะนำรูปราชเลขาฯที่หาได้จากอินเตอร์เน็ตมาทำเป็นโปรไฟล์ในแอพพลิเคชั่น LINE ทำทีเป็นสนทนากับผู้ต้องหาเองเพื่อสร้างความน่าเชื่อถือ อีกทั้งยังมีการตกแต่งสลิปการโอนเงินโดยโอนเงิน 100 บาท แต่ตกแต่งตัวเลขให้เป็นหนึ่งล้านบาทเพื่อใช้หลอกเหยื่อตายใจด้วย

จากการตรวจสอบพฤติกรรม และเส้นทางการเงินพบว่าในแต่ละเดือนจะมีเงินหมุนเวียนเข้าบัญชีของผู้ต้องหาไม่ต่ำกว่า 3-4 ล้านบาท ตำรวจจึงเชื่อว่าผู้ต้องหารายนี้น่าจะก่อเหตุในลักษณะนี้มาแล้วหลายครั้ง

กระทั่ง เมื่อวันที่ 29 กันยายน 2564 เวลาประมาณ 11.30 น.ชุดสืบสวน สภ.ชะอำ พร้อมกับเจ้าหน้าที่ตำรวจกองบัญชาการสอบสวนกลาง ได้ทำการจับกุม นายสิทธิภัททิก์ ขวัญบัว ได้ที่อพาร์ทเม้น ในซอยพระรามที่2 ซอย33 แขวงบางมด เขตจอมทอง กรุงเทพมหานคร จากการตรวจสอบพบว่านายสิทธิภัททิก์ ขวัญบัว ยังเป็นผู้ต้องหา ตามหมายจับศาลจังหวัดสีคิ้ว(ปากช่อง) ที่จ.55/2564 ลงวันที่ 15 กันยายน 2564 ในข้อหา ร่วมกันปลอมเอกสารสิทธิอันเป็นเอกสารราชการและร่วมกันใช้หรืออ้างเอกสารสิทธิอันเป็นเอกสารราชการปลอมในประการที่น่าจะเกิดความเสียหายแก่ผู้อื่นหรือประชาชน และร่วมกันฉ้อโกงทรัพย์ผู้อื่น และจากการตรวจสอบยังพบว่าเมื่อ 28 มี.ค.2561 ถูกเจ้าหน้าที่ตำรวจ สน.รายฎร์บูรณะจับกุมและดำเนินคดีในความผิดฐานลักทรัพย์ ต่อมาเจ้าหน้าที่ตำรวจได้นำตัวนายสิทธิภัททิก์ ขวัญบัว ผู้ต้องหา ส่งพนักงานสอบสวน สภ.ชะอำเพื่อดำเนินการตามขั้นตอนของกฎหมายต่อไป",https://www.naewna.com/local/605635,30_09_2021
ครอบครัว 4 ชีวิตบ้านเช่าเคว้ง ต้องไปอาศัยที่ว่าการอำเภอ หลังน้ำท่วมไร้ที่อยู่,"ครอบครัวบ้านเช่า 4 ชีวิต สุดเคว้งไร้ที่อยู่ เก็บข้าวของที่นอนหมอนมุ้งมานอน ว่าการอำเภอ พร้อมด้วยสุนัข 4 ตัว แมว 3 ตัว

30 ก.ย.64 ที่บริเวณชั้นล่างที่ว่าการอำเภอป่าโมก จ.อ่างทอง พบชาวบ้านผู้ได้รับผลกระทบน้ำท่วมในพื้นที่ตำบลบางปลากด เก็บข้าวของมาอาศัยนอนที่บริเวณที่ว่าการอำเภอจำนวน 4 ชีวิต พร้อมด้วย สุนัข 4 ตัว และแมว 3 ตัว ซึ่งเป็นครอบครัวชาวบ้านที่ได้เช่าห้องพักอาศัยอยู่ในพื้นที่หมู่ 6 ต.บางปลากด หลังน้ำไหลทะลักเข้ามาในพื้นที่เก็บข้าวของหนีน้ำมาได้บางส่วน แต่ยังคงเคว้งเพราะหาที่อยู่ไม่ได้

นางสาย นพศรี อายุ 64ปี เล่าให้ฟังว่า ครอบครัวของตนอยู่รวมกัน 4 ชีวิต ได้เช่าบ้านอยู่ในพื้นที่หมู่ 6 ต.บางปลากด นานหลายปีแล้ว และเมื่อวันที่ 29 ก.ย.ที่ผ่านมา น้ำเจ้าพระยาไหลทะลักเข้าท่วมพื้นที่ ต.บางปลากด ตนและครอบครัวได้ช่วยกันเก็บข้าวของหนีน้ำมาบางส่วนไว้ที่บริเวณที่ว่าการอำเภอป่าโมก และได้พักค้างคืน เนื่องจากยังหาที่ไปไม่ได้อยากจะหาที่เช่าอยู่อาศัย เนื่องจากมีอยู่กันหลายคน ยังมีสัตว์เลี้ยงสุนัขและแมวอีกด้วย

นางสาวไอรดาถนอมวงษ์ อายุ 18 ปี เล่าให้ฟังว่า ตอนที่น้ำไหลทะลักขึ้นมาก็ช่วยกันเก็บของขึ้นไว้ที่สูงแต่เนื่องจากระดับน้ำเพิ่มขึ้นอย่างต่อเนื่องจึงเก็บข้าวของออกมาได้บางส่วน มีอีกหลายอย่างจมอยู่ภายในน้ำ และไม่รู้จะไปเอามาได้อย่างไร ตอนนี้ก็มีสิ่งของบางส่วนที่นำติดตัวมาได้ก็ไม่รู้จะทำอย่างไรก็ตั้งหลักอยู่ที่บริเวณที่ว่าการอำเภอป่าโมกไปก่อนคอยหาทางขยับขยายหาบ้านเช่าต่อไป

ด้านสถานการณ์น้ำเจ้าพระยายังไหลเพิ่มขึ้นอย่างต่อเนื่องมีหลายพื้นที่ได้รับผลกระทบแล้ว หลายร้อยครอบครัว ที่หมู่1-2-3-5 ต.โผงเผง อ.ป่าโมก ที่บริเวณ ต.บางปลากด อ.ป่าโมก พื้นที่หมู่ 1 ต.จำปาหล่อ อ.เมือง พื้นที่หมู่ 1-2 ต.โพสะ อ.เมือง และพื้นที่หมู่9 ต.บางจักร อ.วิเศษชัยชาญ ส่วนถนนเส้น 309 ป่าโมก อยุธยา ยังมีน้ำไหลบ่าเข้าท่วม รถยนต์ขนาดใหญ่ผ่านได้ ส่วนรถจักรยานยนต์ต้องใช้ความระมัดระวัง ส่วนน้ำที่บริเวณหน้าศาลากกลาง จ.อ่างทอง เพิ่มสูงขึ้นอยู่ที่ 9.09 เมตร จากระดับกำแพงกั้น 10เมตร เหลือไม่ถึง 1 เมตร ก็จะเลยกำแพงกั้นน้ำแล้ว มีปริมาณน้ำไหลผ่าน 2487 ลบ.ม/วินาที. -008",https://www.naewna.com/likesara/605631,30_09_2021
เขื่อนป่าสักเร่งระบายน้ำออกจากเขื่อน 4 ล้านลูกบาศก์เมตรต่อชั่วโมง,"นายสุรัช ธนูศิลป์ ผู้อำนวยการสำนักงานชลประทานที่ 10 จังหวัดลพบุรี เปิดเผยถึงสถานการณ์น้ำในอ่างเก็บน้ำเขื่อนป่าสักชลสิทธิ์ ว่า สำหรับปริมาณน้ำที่ไหลลงสู่อ่างเก็บน้ำของเขื่อนป่าสักชลสิทธิ์วันนี้เริ่มดีขึ้นหลังมีน้ำไหลลงสู่เขื่อนป่าสักอยู่ที่ชั่วโมงละ 5,000,000 ลูกบาศก์เมตรต่อชั่วโมง ทำให้ปริมาณน้ำสะสมอยู่ในอ่างเก็บน้ำของเขื่อนป่าสักชลสิทธิ์อยู่ที่ 1,014,000,000 ลูกบาศก์เมตรหรือคิดเป็น 105% ของความจุเขื่อนป่าสักทำให้ระดับการระบายน้ำ ลงสู่ท้ายเขื่อนป่าสักชลสิทธิ์วันนี้อยู่ที่ 1200 ลูกบาศก์เมตรต่อวินาที หรือวันละ 4 ล้านลูกบาร์ศเมตรต่อชั่วโมง ซึ่งทางเขื่อนจะยังไม่มีการเพิ่มการระบายน้ำลงสู่ท้ายเขื่อนไปมากกว่านี้ เพื่อลดความเดือดร้อนให้กับประชาชนเนื่องจาก ทางเขื่อนยังสามารถรองรับการเก็บกักน้ำในอ่างเก็บน้ำของเขื่อนได้อีกนิดหน่อยในระดับเก็บกักสูงสุดที่บวก 44 เมตร

แต่ปัจจุบันน้ำในอ่างอยู่ที่บวก 43.33 เมตรโดยระดับน้ำในอ่างยังต่ำกว่าสันเขื่อนอยู่อีก 3 เมตร ซึ่งก็น่าจะสามารถหน่วงน้ำไว้ได้อีกสักระยะ ซึ่งทางเขื่อนคาดว่า มวลน้ำจากวิเชียรบุรีจังหวัดเพชรบูรณ์และน้ำจากอำเภอชัยบาดาลจังหวัดลพบุรีเริ่มมีปริมาณลดลงซึ่งจะทำให้สถานการณ์น้ำที่ไหลลงเขื่อนมีปริมาณลดลงอย่างต่อเนื่องและจะทำให้ทางเขื่อนสามารถปรับลดการระบายน้ำลงสู่ท้ายเขื่อนได้ในเร็วเร็วนี้ - 003",https://www.naewna.com/local/605638,30_09_2021
ฮือฮา! คอหวยแห่ส่องเลข 'หัวหมู' เสี่ยงโชคตามความเชื่อ,"30 ก.ย.64 นายสินอานนท์เลื้อมใส อายุ66ปี ชาวบ้านฉลีก ต.ตรวจ อ.ศรีณรงค์ จ.สุรินทร์ เปิดเผยว่า งานวันนี้เกิดจากคณะกรรมการหมู่บ้านฉลีก ได้มีมติเปิดหมู่บ้านแห่งใหม่ ซึ่งแยกออกจากหมู่บ้านฉลีก โดยตั้งชื่อหมู่บ้านแห่งใหม่ชื่อว่า บ้านโพธิ์ทองและวันนี้ตนได้ปรึกษาคณะกรรมการและผู้นำว่าอย่ากจะทำบุญหมู่บ้านแห่งใหม่ เพราะหมู่บ้านเพิ่งจะได้ถนนคอนกรีต และไฟฟ้าเข้ามาทำให้ชาวบ้านในพื้นที่รู้สึกดีใจเป็นอย่างมาก และก็เป็นตามความเชื่อที่คนสมัยโบราณตั้งแต่รุ่นปู่ย่าตายายเคยบอกกล่าวเอาไว้ และสถานที่แห่งนี้ยังมีศาลปู่ตา อายะออง ที่ชาวบ้านเคารพนับถือตั้งแต่โบราณ ชาวบ้านเชื่อว่ามีความศักดิ์สิทธิ์ตนก็เคยได้โชคมาแล้ว

ผู้สื่อข่าวรายงานว่า แต่ที่สร้างความฮือฮาอย่างมากนั้น บรรดาคอหวยและชาวบ้านมุงดูหัวหมู และของเซ่นไหว้ที่อยู่หลังรถกระบะ จึงเข้าไปสอบถามชาวบ้านที่มุงดูเล่าว่า ตนเองมองเห็นตัวเลขที่อยู่บนหัวหมูมองเห็นเป็นตัวเลข421,85และยอดทำบุญได้ยอดเงินคือ4,695บาท และผู้สื่อข่าวก็สังเกตเห็นว่าตัวเลขที่ชาวบ้านเห็นนี้หมดเกลี้ยงแผงไปในพริบตา. -008",https://www.naewna.com/likesara/605642,30_09_2021
ปภ.4 นำเรือไซต์สแกนโซน่าค้นหาเรือจมที่กรุงเก่า,"เมื่อช่วงเช้าวันที่ 30 ก.ย.64 ที่ผ่านมา นายพิษณุ สัตะปัน หัวหน้ากลุ่มปฏิบัติงานใต้น้ำ เรือเอก ฐาพล สมสกุล ประจำสำนักงานประสานภารกิจด้านความมั่นคง กับ กอ.รมน. กองทัพเรือ ชวยราชการศูนย์ ปภ.เขต 4 ประจวบฯ กรมเจ้าท่า พร้อมเจ้าหน้าที่จากเจ้าท่าจังหวัดพระนครศรีอยุธยา เดินทางมาร่วมหารือและวางแผนในการนำเรือไซต์สแกนโซน่า ซึ่งเป็นเรื่อติดตั้งอุปกรณ์ระบบสำรวจใต้ท้องน้ำมาใช้สแกนหาซากเรือที่จมลงไปตั้งแต่เมื่อวันที่ผ่านมา ซึ่งเรือสแกนดังกล่าวจะสามารถมองเห็นวัตถุใต้น้ำหรือซากเรือที่จมอยู่ในรูปแบบของภาพ 3 มิติ และบอกถึงระดับความลึกในจุดที่พบได้

โดยนายพิษณุ เปิดเผยว่า บริเวณจุดเกิดเหตุขณะนี้เป็นช่วงน้ำวนและเป็นแยกน้ำส่งออกทั้งหมด จุดที่คาดว่าเรือจมลงน่าจะเป็นจุดที่น้ำวน ลึกไม่น้อยกว่า 20 เมตรจึงเป็นอุปสรรคต่อการลงไปค้นหาด้วยประดาน้ำ ซึ่งจากการประเมินคาดว่ากระแสน้ำด้านล่างอาจจะพัดร่างผู้ที่ติดอยู่ออกจากตัวเรือ หรืออาจจะติดอยู่จากแรงดันในห้องคนขับ อย่างไรก็ตาม หากพบซากเรือก็จะต้องรอให้น้ำนิ่งกว่านี้ จึงจะนำเรือขึ้นมาได้ - 003",https://www.naewna.com/local/605641,30_09_2021
ราชกิจจาฯ ประกาศขึ้นภาษีบุหรี่ มีผล 1 ต.ค.นี้,"เมื่อวันที่ 30 กันยายน 2564เว็บไซต์ราชกิจจานุเบกษาได้เผยแพร่ กฎกระทรวง กำหนดพิกัดอัตราภาษีสรรพสามิต (ฉบับที่ 17 ) พ.ศ.2564 อาศัยอำนาจตามความในมาตรา 5วรรคหนึ่ง แห่งพระราชบัญญัติภาษีสรรพสามิต พ.ศ.2560รัฐมนตรีว่าการกระทรวงการคลังออกกฎกระทรวงไว้ ดังต่อไปนี้ ข้อ 1กฎกระทรวงนี้ให้ใช้บังคับตั้งแต่วันที่ 1ตุลาคม 2564เป็นต้นไป ข้อ 2ให้ยกเลิกความใน (1) ในประเภทที่ 14.01ยาสูบ ตอนที่ 14สินค้ายาสูบ ตามบัญชีท้ายกฎกระทรวงกำหนดพิกัดอัตราภาษีสรรพสามิต พ.ศ.2560ซึ่งแก้ไขเพิ่มเติม โดยกฎกระทรวงกำหนดพิกัดอัตราภาษีสรรพสามิต (ฉบับที่ 12) พ.ศ.2563และให้ใช้ ความต่อไปนี้แทน

รายละเอียดดังต่อไปนี้







- 006",https://www.naewna.com/business/605645,30_09_2021
IRPC คว้ารางวัลดีเด่น “องค์กรต้นแบบด้านสิทธิมนุษยชน” ต่อเนื่อง 3 ปีซ้อน เป็นองค์กรแรกในประเทศไทย,"IRPC คว้ารางวัลดีเด่น องค์กรต้นแบบด้านสิทธิมนุษยชน ต่อเนื่อง 3 ปีซ้อนเป็นองค์กรแรกในประเทศไทย

นายชวลิต ทิพพาวนิช ประธานเจ้าหน้าที่บริหารและกรรมการผู้จัดการใหญ่ บริษัท ไออาร์พีซี จำกัด (มหาชน) หรือ IRPC รับ รางวัลดีเด่นองค์กรต้นแบบด้านสิทธิมนุษยชน ประจำปี 2564จากกรมคุ้มครองสิทธิและเสรีภาพ กระทรวงยุติธรรมในประเภท องค์กรภาคธุรกิจขนาดใหญ่ที่มีผลการดำเนินงานโดดเด่นในเรื่องการคำนึงถึงหลักสิทธิมนุษยชน และการเป็นแบบอย่างที่ดีในการเสริมสร้างสังคมแห่งการเคารพสิทธิมนุษยชน

รางวัลองค์กรต้นแบบด้านสิทธิมนุษยชน ถือเป็นกำลังใจสำคัญที่ทำให้กรรมการ ผู้บริหาร และพนักงาน มุ่งมั่นผลิตสินค้าและบริการที่มีคุณภาพเพื่อสร้างความเชื่อมั่นและความไว้วางใจ ยกระดับองค์กรไปสู่การเป็น        ที่ยอมรับในระดับนานาชาติ และก้าวไปสู่การเติบโตที่ยั่งยืนอย่างแท้จริง



หน่วยงานบริหารชื่อเสียงองค์กรและกิจการสัมพันธ์:

พิมพ์กมล ปาริสวรรณ Tel. 02-765-7273 E-Mail: Pimkamon.p@irpc.co.th

@IRPCOfficial

บริษัท ไออาร์พีซี จำกัด (มหาชน) หรือ IRPC ผู้ประกอบการอุตสาหกรรมปิโตรเลียมและปิโตรเคมีครบวงจร

พร้อมด้วยสาธารณูปโภคพื้นฐานทั้งท่าเรือ คลังน้ำมัน และโรงไฟฟ้า",https://www.naewna.com/business/605653,30_09_2021
น้ำทะลักท่วม'วัดศาลาปูน'เมืองกรุงเก่ากลางดึก จนท.เร่งระบายออก,วันนี้ (30 ก.ย.64) ที่วัดศาลาปูนวรวิหาร ต.ท่าวาสุกรี อ.พระนครศรีอยุธยา จ.พระนครศรีอยุธยา เทศบาลนครพระนครศรีอยุธยา และองค์การบริหารส่วนจังหวัดพระนครศรีอยุธยา ได้ระดมเครื่องจักรมาทำการสูบน้ำออก หลังจากที่น้ำท่วมเข้ามาเมื่อคืนที่ผ่านมา โดยทางพระครูอนุกูลสาสนกิจ เจ้าอาวาสวัดศาลาปูนวรวิหาร และเจ้าคณะอำเภอพระนครศรีอยุธยา ต้องการที่จะให้บริเวณวัดสาลาปูนแห่งนี้เป็นที่พักของประชาชนรอบวัดที่คาดว่าอาจจะได้รบผลกระทบถึง 500 หลังคาเรือนโดยว่าที่ ร.ต.สมทรง สรรพโกศลกุล นายกเทศมนตรีนครพระนครศรีอยุธยา เตรียมทำการปั้นคันดินบริเวณที่ต่ำได้แก่ริมถนนอู่ทอง ด้านเจดีย์พระสุริโยทัย หากระดับน้ำสูงขึ้นอีกประมาณ 20 ซ.ม. - 003,https://www.naewna.com/local/605650,30_09_2021
"เช็คเลย! คนละครึ่งเฟส 3 ลงทะเบียนใหม่รับ 3,000 คนเก่ารอเติมพรุ่งนี้ 1,500 บาท","30 ก.ย.64 ผู้สื่อข่าวรายงานว่า สำหรับโครงการคนละครึ่งนั้น รัฐบาลเตรียมจ่ายเงินรอบที่ 2 จะโอนเงินเข้าแอปเป๋าตัง ในวันที่ 1 ต.ค.64 จำนวน 1,500 บาท และสำหรับคนที่ลงทะเบียนใหม่ รับเงิน จำนวน3,000 บาท เพื่อให้ประชาชนสามารถใช้จ่ายเป็นการกระตุ้นเศรษฐกิจภายในประเทศ โดยประชาชนสามารถใช้สิทธิ์ได้ตั้งแต่วันที่ 1 ก.ค.-31 ธ.ค.64

สำหรับ ประชาชนที่ยังไม่ได้ลงทะเบียนสามารถเข้าไปลงทะเบียนเพื่อรับสิทธิ์คนละครึ่ง เฟส 3 ได้ที่ คนละครึ่ง.com ซึ่งขณะนี้ตรวจสอบสิทธิ์คงเหลือล่าสุด ณ เวลา 13.16 น. พบว่าขณะนี้มีสิทธิ์คงเหลือ 943,239 สิทธิ์ ทั้งนี้ ประชาชนที่ยังใช้เงินรอบแรกไม่หมดไม่ต้องกังวล เพราะสามารถเก็บทบยอดมาใช้ในรอบที่ 2 ได้

สำหรับ โครงการคนละครึ่ง เป็นโครงการที่รัฐบาลจะช่วยจ่าย 50% ผู้ได้รับสิทธิ์จ่ายเอง 50% โดยใช้สิทธิ์ผ่านแอปฯ เป๋าตัง จำกัดสิทธิ์ไม่เกิน 150 บาท/วัน โดยที่ยอดรวมการใช้สิทธิ์ คนละครึ่ง ไม่เกิน 3,000 บาท ตลอดโครงการ ไม่หักสิทธิ์ หากใช้ไม่หมดในแต่ละวัน โดยระบบจะคืนสิทธิ์ที่ไม่ได้ใช้เข้ายอดรวมของผู้ได้รับสิทธิ์ และจะคำนวณสิทธิ์ใหม่ในเวลา 06.00 น. ของทุกวัน ที่เว็บไซต์คนละครึ่ง.com",https://www.naewna.com/local/605664,30_09_2021
ช่วยด้วย! แทบช็อคเจอบิลค่าไฟ120ล้าน วอนการไฟฟ้าตรวจสอบด่วน,"ช่วยด้วย! แทบช็อคเจอบิลค่าไฟ120ล้าน วอนการไฟฟ้าตรวจสอบด่วน

แทบช็อค! หลังจากที่เพจเฟซบุ๊ก หมอแล็บแพนด้า นักเทคนิคการแพทย์ชื่อดัง ได้รับข้อความร้องเรียนจากบ้านหลังหนึ่งว่า ได้รับบิลค่าไฟ โดยในบิลระบุค่าไฟเป็นเงิน 120,549,492.61 บาท

โดยในแชทเผยว่า ช่วยด้วยค่ะ ค่าไฟ 120 ล้าน ปกติ 2-3 หมื่น

ซึ่งหมอแล็บ ได้นำข้อความจากการสนทนาดังกล่าวมาโพสต์พร้อมระบุข้อความถึงการไฟฟ้าว่า  ฝากการไฟฟ้าส่วนภูมิภาคช่วยดูค่าไฟบ้านนี้ให้หน่อยครับ 

ทั้งนี้ หลายคนคาดการว่าอาจจะมีการอ่านหน่วยผิดก็ได้ ขณะที่บางคนบอกว่า ถึงแม้จะอ่านผิด เจ้าหน้าที่ต้องจับผิดสังเกตุด้วยสิว่าทำไมค่าถึงแพงขนาดนี้
.
009",https://www.naewna.com/likesara/605669,30_09_2021
‘เจ๊หน่อย’ปลื้มมะกัน! หวดรัฐไทยเร่งฉีดวัคซีน‘ปชช.’เข้าถึงATKทั่วถึง,"เมื่อวันที่ 30 กันยายน 2564 คุณหญิงสุดารัตน์ เกยุราพันธุ์ ประธานพรรคไทยสร้างไทย โพสต์เฟซบุ๊กว่า ดิฉันขอย้ำอีกครั้งว่า หลังจากที่ดิฉันเคยแสดงความคิดเห็นเมื่อ 2 เดือนที่แล้วว่า สิ่งที่ไทยต้องรีบทำในขณะนี้คือ การทำให้คนไทยใช้ชีวิตอยู่กับCOVID ได้อย่างปกติและปลอดภัยมากขึ้น ซึ่ง หัวใจสำคัญอยู่ที่

 1) การเร่งฉีดวัคซีนที่มีประสิทธิผลต่อให้ประชาชนอย่างทั่วถึง

 2) การให้ประชาชนเข้าถึง การตรวจเชื้อฟรี! ได้สะดวก

เพื่อให้ประชาชนสามารถกลับมาใช้ชีวิตอย่างปกติสุขแบบ New Normal คนไทยสามารถกลับมาทำมาหากิน เปิดเมืองเปิดประเทศ ฟื้นฟูเศรษฐกิจ ได้เร็วที่สุด โดยเฉพาะในขณะนี้ใกล้ถึงฤดูกาลท่องเที่ยว ซึ่งเป็นช่วงทำรายได้ให้กับคนไทย

สิ่งที่ดิฉันเห็นในการมาอเมริกาครั้งนี้คือ ทุกธุรกิจเปิดทำการอย่างปกติ ทั้งร้านอาหาร ผับบาร์ ยิม นวดสปา รวมทั้งสนามกีฬาและโรงหนัง ซึ่งชาวอเมริกันกลับมาใช้ชีวิตปกติ ทำให้เศรษฐกิจของอเมริกาฟื้นตัวอย่างรวดเร็ว

เพราะรัฐบาลอเมริกา เร่งฉีดวัคซีนฟรี!ให้กับประชาชนทุกคน รวมทั้งนักท่องเที่ยว ฉีดได้ทุกร้านขายยาทั้ง CVS และ Walgreens ทั่วประเทศ อย่างสะดวกมากค่ะ ทุกคนสามารถ Walk in หรือจองล่วงก็หน้าได้ โดยใช้เวลาลงทะเบียนจนถึงฉีดเสร็จใช้เวลาไม่ถึง 15 นาที

รวมทั้งทุกสนามบินจะมีจุดให้ฉีดวัคซีนฟรี

นอกจากนั้นการตรวจโควิดก็สะดวกสบาย มีบริการตรวจ PCR ฟรีทุกร้านขายยา และมีรถเคลื่อนที่จอดทุกมุมถนนใหญ่ หลังตรวจ 4 ชม.ก็ส่งผลเข้าโทรศัพท์เลย ดังนั้นการจัดหาวัคซีนที่มีประสิทธิผล ฉีดให้ประชาชนอย่างทั่วถึง ไม่เพียงแต่ทำให้ประชาชนปลอดภัยเท่านั้น แต่ยังส่งผลต่อการฟื้นตัวของเศรษฐกิจโดยตรง ตามข้อมูลของสหพันธ์ธุรกิจค้าปลีกแห่งชาติของสหรัฐอเมริกา (National Retail Federation) กล่าวว่า การฉีดวัคซีน เป็นตัวแปรที่สำคัญในการฟื้นตัวทางเศรษฐกิจ การเปิดเมือง และการบูรณะประเทศ โดยคาดการณ์ว่าในไตรมาสที่ 2 นี้ ผลิตภัณฑ์มวลรวมในประเทศ (GDP) ของสหรัฐอเมริกา จะฟื้นตัวกลับมาจุดสูงสุดก่อนวิกฤตโควิดอีกครั้ง

ในทางกลับกัน ประเทศไทย มีการฟื้นตัวจากวิกฤตอยู่ในอันดับท้ายๆของโลก โดยอยู่อันดับที่ 118 จากการสำรวจทั้งหมด 121 ประเทศทั่วโลก ตามข้อมูลของ Nikkei COVID-19 Recovery Index อีกทั้งการคาดการณ์การเติบโตทางเศรษฐกิจในปีนี้ ก็ลดลงอย่างต่อเนื่อง โดยศูนย์วิจัยกสิกรได้ปรับประมาณการทางเศรษฐกิจไทยลงในปีนี้ว่าจะติดลบ ร้อยละ 0.5 แทนที่ปีนี้จะเป็นปีแห่งการฟื้นตัวทางเศรษฐกิจ เป็นปีที่คนไทยจะได้ต่อลมหายใจทางเศรษฐกิจได้อีกเฮือก ทั้งหมดนี้เกิดจากความไม่มีประสิทธิภาพ และความล่าช้าในการจัดหาวัคซีนของรัฐบาล รวมไปถึงการไม่วางแผนให้คนไทยใช้ชีวิตอยู่รวมกับโรคโควิดได้อย่างปลอดภัย ดังนั้นสิ่งที่รัฐบาลไทยต้องเร่งทำคือการจัดหาวัคซีนที่มีประสิทธิผล มาให้คนไทยอย่างเพียงพอ และรวดเร็ว เพื่อเร่งเปิดเมือง เปิดประเทศฟื้นฟูเศรษฐกิจให้ทันกับประเทศอื่นทั่วโลก ไม่ใช่ขยายพรก.ฉุกเฉิน ที่ ศบค. เพิ่งมีมติออกมา เพราะนอกจากจะไม่สามารถควบคุมโรคได้จริงแล้ว ยังเป็นอุปสรรคขัดขวางกั้นการทำมาหากินของประชาชน และทำให้นักท่องเที่ยวขาดความเชื่อมั่นในการเข้ามาเที่ยวในประเทศ

- 004",https://www.naewna.com/politic/605673,30_09_2021
สปสช.เผยทิศทางจัดสรรบัตรทอง ปี'65 ดูแลโควิดครบวงจร-โรคอื่นเพิ่มสิทธิอีกเพียบ,"สปสช.เผยทิศทางจัดสรรงบบัตรทองปี2565สิทธิประโยชน์เกี่ยวกับโควิด-19ยังครบวงจรและพร้อมตอบสนองสถานการณ์อย่างรวดเร็ว ส่วนโรคอื่นๆเพิ่มสิทธิเพียบ ทั้งมะเร็ง เบาหวาน การผ่าตัดวันเดียวกลับ พร้อมสนับสนุนงบส่งเสริมสุขภาพป้องกันโรคแก่ประชาชนทุกสิทธิไม่จำกัดเฉพาะบัตรทอง

เมื่อวันที่ 30กันยายน2564 นพ.จเด็จ ธรรมธัชอารี เลขาธิการสำนักงานหลักประกันสุขภาพแห่งชาติ (สปสช.)กล่าวถึงภาพรวมการจัดสรรงบประมาณในระบบหลักประกันสุขภาพปีงบประมาณ2565ว่า ปี2565อาจเป็นปีที่จะต้องอยู่กับโควิด-19อีกระยะหนึ่ง ซึ่ง สปสช.ค่อนข้างมั่นใจว่าสิทธิประโยชน์ที่จัดสรรสำหรับโควิด-19ค่อนข้างครบวงจร และตอบสนองสถานการณ์ได้รวดเร็ว ไม่ว่าจะเป็นเรื่องการตรวจคัดกรอง ซึ่งปี2565ก็จะมีกระบวนการให้ประชาชนเข้าถึงบริการมากขึ้นไม่ว่าจะเป็นการตรวจแบบAntigen test kitหรือการตรวจมาตรฐาน ขณะเดียวกัน เมื่อมีผลตรวจเป็นบวก สปสช.ก็มีความพร้อมมากขึ้นในการสนับสนุนการจัดระบบการดูแลที่บ้านหรือในชุมชน รวมถึงการดูแลเชียวยาภาวะแทรกซ้อนต่างๆ ที่เกิดจากการฉีดวัคซีนโควิด

นพ.จเด็จ กล่าวอีกว่า นอกจากโควิด-19แล้ว ในโรคอื่นๆ สปสช.ก็ยังคงเพิ่มเติมในเรื่องสิทธิประโยชน์และการจัดระบบงบประมาณให้ประโยชน์สูงสุดกับประชาชน เพื่อป้องกันไม่ให้ประชาชนล้มละลายจากการเจ็บป่วย ซึ่งในปีงบประมาณ2565นี้ จะมีการจัดหมวดงบประมาณให้ทันสมัยและเป็นปัจจุบันมากขึ้น หลักๆคือในส่วนของงบเกี่ยวกับการสร้างเสริมสุขภาพและป้องกันโรค จะมีการกำหนดชัดเจนว่าเป็นสิทธิสำหรับคนไทยทุกคนทุกสิทธิ จากเดิมที่อาจจะกำหนดไว้ไม่ชัดเจน รวมทั้งปรับระบบให้สอดคล้องกับผู้ใช้สิทธิอื่นๆที่ไม่ใช่สิทธิบัตรทองมากขึ้น เช่น การฝากท้อง อาจจะต้องเพิ่มหน่วยบริการ เพราะผู้มีสิทธิ์ประกันสังคมอาจสะดวกในการไปยังโรงพยาบาลต้นสังกัด ก็จะต้องประสานกับโรงพยาบาลให้มาเรียกเก็บเงินจาก สปสช.แทน หรือรายการตรวจสุขภาพประจำปีบางรายการจะต้องขยายบริการเพิ่มเติมเพื่อให้เหมาะกับผู้ประกันตนซึ่งสะดวกในการไปโรงพยาบาลที่ขึ้นทะเบียนกับประกันสังคม เป็นต้น

นอกจากนี้ ในส่วนของงบกองทุนส่งเสริมสุขภาพในระดับพื้นที่ ก็จะมีการปรับหมวดหมู่ใหม่ จากเดิมที่รวมไว้ในงบเหมาจ่ายรายหัว แต่ปีนี้จะแยกหมวดออกมาชัดเจน ทำให้สามารถขับเคลื่อนงานได้ชัดเจน มีการขยายขอบเขตความจำเป็นด้านสุขภาพของประชาชนในพื้นที่ต่างๆมากขึ้น โดยงบประมาณส่วนนี้จะนำไปร่วมกับงบประมาณขององค์กรปกครองส่วนท้องถิ่นในการบูรณาการจัดกิจกรรมแก้ปัญหาสุขภาพให้กับประชาชนในพื้นที่ โดย สปสช.ตั้งงบประมาณไว้2,800ล้านบาท สำหรับสมทบร่วมกับองค์กรปกครองส่วนท้องถิ่น7,000กว่าแห่งทั่วประเทศ

นพ.จเด็จ กล่าวอีกว่า ในส่วนของการเพิ่มสิทธิประโยชน์การรักษาพยาบาลนั้น จะเพิ่มเติมในหลายๆโรค ประกอบด้วย การคัดกรองโรคมะเร็งช่องปาก ซึ่งที่ผ่านมาเวลาไปรับบริการทันตกรรมอาจจะยังไม่ชัดเจนว่ามีการตรวจมะเร็งช่องปากให้หรือไม่ แต่ปีนี้ก็จะมีความชัดเจนในการตรวจมากขึ้นอีกส่วนคือการเพิ่มสิทธิ์การผ่าตัดแบบวันเดียวกลับเพื่อเป็นทางเลือกให้กับโรงพยาบาลต่างๆใช้ลดจำนวนวันนอนโรงพยาบาล ลดความเสี่ยงในการติดเชื้อโควิด โดยจะขยายสิทธินี้ในการผ่าตัดหลายรายการ

การผ่าตัดวันเดียวกลับ หัตถการที่จะทำได้ส่วนหนึ่งต้องเป็นใช้เทคโนโลยีขั้นสูง เช่น การผ่าตัดทางกล้อง การผ่าตัดโดยใช้เทคนิคพิเศษทำให้แผลเล็ก ปีนี้มีเพิ่มขึ้นมาหลายส่วน เช่น การส่องกล้องเข้าไปดูระบบทางเดินอาหาร เข้าไปดูถุงน้ำดี กรณีที่ต้องฉีดสารเข้าไปยังสายเส้นเสียงที่มีอาการบวม การผ่าตัดตกแต่งเยื่อเเก้วหูทะลุ หรือคนไข้โรคไตที่ต้องวางสายเพื่อเตรียมล้างไตทางหน้าท้อง อีกส่วนคือการผ่าตัดที่ต้องนอนโรงพยาบาลหลายๆวัน ก็จะลดวันนอนลง ส่วนใหญ่เป็นการผ่าตัดที่ต้องใช้กล้อง เช่น ผ่าตัดส่องกล้องเข้าไปในถุงน้ำดี ผ่าตัดส่องกล้องเข้าไปทำเรื่องไต ฯลฯ รายละเอียดโรคต่างๆเรามีการสื่อสารในช่องทางของ สปสช.เพิ่มเติมต่อไป นพ.จเด็จ กล่าว

นอกจากนี้ ในส่วนของผู้ป่วยเบาหวาน ปี2565สปสช.จะเน้นกลุ่มผู้ป่วยเบาหวานที่มีอายุน้อย หรือผู้ป่วยที่ต้องฉีดอินซูลินมากขึ้น โดยจะเพิ่มสิทธิ์เรื่องอุปกรณ์ตรวจระดับน้ำตาลในเลือดเพื่อให้ผู้ป่วยตรวจด้วยตัวเองที่บ้าน รวมทั้งอุปกรณ์ติดตามระดับน้ำตาลที่พกติดตัวตลอดเวลา

นพ.จเด็จ กล่าวอีกว่า ในส่วนของผู้ป่วยมะเร็งจะมีการพิจารณาเรื่องยาและมาตรฐานการรักษามะเร็งใหม่ ปีที่ผ่านมา สปสช.มีโครงการมะเร็งไปรักษาที่ไหนก็ได้ที่มีความพร้อม ปีนี้จะร่วมกับผู้เชี่ยวชาญด้านมะเร็งทุกสาขาพิจารณาว่ายาและเวชภัณฑ์ที่ให้ไป มีความพร้อมหรือต้องเพิ่มเติมอย่างไร เชื่อว่าผู้ป่วยจะเพิ่มการเข้าถึงยาที่จำเป็นมากขึ้น และกรณีผู้ป่วยลิ่มเลือดในสมองอุดตัน เดิมมีสิทธิการฉีดยาละลายลิ่มเลือด ปีนี้จะเพิ่มสิทธิในเรื่องการทำหัตถการที่ใช้สายสวนหรือขดลวดเพื่อช่วยทะลวงจุดที่อุดตันด้วย

การเพิ่มสิทธิประโยชน์การบริการ สปสช.มองถึงความพร้อมของระบบบริการในพื้นที่ต่างๆ เช่น จะให้บริการผ่าตัดทางกล้อง ทุกพื้นที่ก็ต้องเข้าถึงบริการ ซึ่งตอนนี้ทั่วประเทศมีเครื่องมือ มีหมอที่มีความเชี่ยวชาญ สปสช.ก็ปรับระบบสิทธิประโยชน์เหล่านี้ อีกเรื่องคือการจ่ายเงินค่าบริการ เดิมยิ่งนอนนานยิ่งได้เงินเยอะ เราต้องเปลี่ยนแนวคิดใหม่ว่าการที่ผู้ป่วยมานอนไม่กี่วันแล้วกลับ ค่าใช้จ่ายถึงแม้จะดูเหมือนจะน้อย แต่ต้องสร้างแรงจูงใจให้หน่วยบริการยังคงให้บริการตรงนี้เพื่อที่ประโยชน์สุดท้ายจะตกกับพี่น้องประชาชน นพ.จเด็จ กล่าว

นพ.จเด็จ กล่าวทิ้งท้ายว่า ทิศทางในอนาคต สปสช.ยังคงหลักการว่าทำให้คนเข้าถึงบริการที่จำเป็นและไม่ล้มละลายจากการเจ็บป่วย ดังนั้น จะเห็นว่าบริการหลายอย่างที่ราคาแพง สปสช.ก็เพิ่มเติมให้ประชาชนสามารถเข้าถึงบริการได้ หรือแม้จะเป็นราคาถูกอย่างบริการส่งเสริมสุขภาพและป้องกันโรคก็ต้องกระตุ้นให้พี่น้องประชาชนได้รับบริการด้วย ทุกๆปี สปสช.จะต้องพิจารณาใน2ปัจจัยนี้เสมอ - 006",https://www.naewna.com/local/605671,30_09_2021
ละสายตาไม่ได้! 'เมย์ พิชญ์นาฏ'อวดหุ่นฟาด แชะภาพแซ่บท้าแดด,30 ก.ย.64 สมกับเป็นนักแสดงและนางแบบตัวแม่จริงๆ สำหรับ เมย์ พิชญ์นาฏ สาขากร ที่ล่าสุดเจ้าตัวได้โพสต์ภาพผ่านอินสตาแกรมส่วนตัว โชว์ความฮอตแชะภาพในชุดว่ายน้ำสุดเซ็กซี่สีสันสดใสเผยให้เห็นหุ่นสวยๆ ปล่อยความร้อนแรง นั่งยั่วๆ ท้าแสงแดดบอกเลยว่าใครได้เห็นจะต้องละสายตาไม่ได้เลยทีเดียว,https://www.naewna.com/entertain/605675,30_09_2021
'น้องมายด์'โดนอีก! อัยการฟ้องคดีชุมนุมปราศรัยดูหมิ่นสถาบันแยกปทุมวัน,"อัยการฟ้องน้องมายด์อีกคดี ชุมนุมปราศรัยดูหมิ่นสถาบันแยกปทุมวัน เมื่อปลายเดือน มี.ค. รวมทั้งให้นับโทษจำคุกต่ออีกหลายคดีในหลายศาลแถลงสู้คดี ก่อนที่ศาลจะให้ประกันตัว 2 แสน กำหนดเงื่อนไขเพียบห้ามทำกิจกรรมหรือร่วมชุมนุมที่ก่อให้เกิดความเสื่อมเสียแก่สถาบันฯ ห้ามออกนอกประเทศและให้มาศาลตามนัดอย่างเคร่งครัด ศาลนัดตรวจหลักฐานปลาย พ.ย.นี้

เมื่อวันที่ 30 กันยายน 2564 ที่ศาลอาญากรุงเทพใต้ ถ.เจริญกรุง ซ.63 พนักงานอัยการสำนักงานคดีอาญากรุงเทพใต้ 3 ได้เป็นโจทก์ยื่นฟ้อง น.ส.ภัสราวลี หรือมายด์ ธนกิจวิบูลย์ผล อายุ 26 ปี อาชีพนักศึกษา แกนนำกลุ่มเยาวชนปลดแอก เป็นจำเลยในความผิดฐานดูหมิ่นสถาบัน ฯร่วมกันชุมนุม หรือทำกิจกรรม ที่มีการรวมคนที่มีความแออัดในลักษณะที่เสี่ยงต่อการแพร่ระบาดและอาจเป็นสาเหตุที่ก่อให้เกิดโรคระบาดโควิด-19ตามประมวลกฎหมายอาญา มาตรา 83 ,91 และ 112 พ.ร.ก.บริหารราชการในสถานการณ์ฉุกเฉิน พ.ศ.2548 มาตรา 4 , 9 , 18 ฯ

โดยพนักงานอัยการโจทก์ระบุฟ้องพฤติการณ์ความผิดสรุปว่าเมื่อวันที่ 24 มี.ค.2564 เวลากลางวัน จำเลยกับพวก และผู้ชุมนุมประมาณ 100 คน ได้จัดกิจกรรมชุมนุมในที่สาธารณะ บริเวณแยกราชประสงค์ ถ.ราชดำริ แขวงลุมพินี เขตปทุมวันกทม.โดยจำเลยได้ปราศรัยดูหมิ่นใส่ร้ายสถาบันเบื้องสูง ด้วยถ้อยคำอันเป็นเท็จ

ต่อมาวันที่ 8 เม.ย.2564 พนักงานสอบสวน สน.ปทุมวัน แจ้งข้อหาดำเนินคดีกับจำเลยซึ่งให้การปฏิเสธ ต่อสู้คดี

ท้ายฟ้อง พนักงานอัยการโจทก์ระบุด้วยว่า ขอให้ศาลพิพากษาลงโทษจำเลยตามความผิด และให้นับโทษต่อจากคดีของศาลแขวงดุสิต 2 คดี ศาลแขวงดอนเมือง 1 คดี และศาลอาญากรุงเทพใต้อีก 1 คดี ด้วย

ทั้งนี้ หากจำเลยยื่นคำร้องขอปล่อยชั่วคราว ให้อยู่ในดุลพินิจของศาล

ศาลพิจารณาคำฟ้องแล้ว ให้ประทับฟ้องไว้เป็นคดีหมายเลขดำ อ.1600/2564 เบื้องต้นจำเลยแถลงให้การปฏิเสธ ต่อสู้คดี

ศาลจึงนัดสอบคำให้การจำเลยอีกครั้งและตรวจพยานหลักฐาน วันที่ 29 พ.ย.นี้ เวลา 09.00 น.

ต่อมาญาติของจำเลยได้ยื่นคำร้องพร้อมหลักทรัพย์ขอปล่อยชั่วคราว ศาลพิจารณาแล้ว อนุญาตให้ปล่อยชั่วคราวจำเลยในชั้นพิจารณา โดยตีราคาประกัน 200,000 บาท พร้อมกำหนดเงื่อนไข ห้ามจำเลยไปทำกิจกรรม ที่ก่อให้เกิดความเสียหายต่อสถาบันพระมหากษัตริย์ หรือเข้าร่วมกิจกรรมต่างๆ ในอันที่จะก่อให้เกิดความเสียหายต่อสถาบันพระมหากษัตริย์อีก และห้ามจำเลยเดินทางออกนอกราชอาณาจักร เว้นแต่จะได้รับอนุญาตจากศาล และให้จำเลยมาศาลตามนัดทุกครั้ง โดยถือปฏิบัติตามเงื่อนไขดังกล่าวอย่างเคร่งครัด - 006",https://www.naewna.com/local/605681,30_09_2021
อนุกมธ.ก.ตร.ปลุกผีดันฟื้น‘ก.ตช.’ค้านคนนอกร่วมโต๊ะโละทิ้งระบบอุปถัมภ์,"อนุกมธ.พิจารณาโครงสร้างตำรวจมีมติฟื้น ก.ตช. แยกงานบริหารบุคคล ออกจากนโยบาย สกัดบุคคลนอกสายนั่งเป็นกก.ต้นเหตุ ระบบอุปถัมภ์ เตรียมชงเข้าคณะใหญ่เคาะ

เมื่อวันที่ 30 กันยายน 2564 นายขจิตร ชัยนิคม ส.ส.อุดรธานี พรรคเพื่อไทย ในฐานะอนุกรรมาธิการ (กมธ.) พิจารณาโครงสร้างกรรมการข้าราชการตำรวจ (ก.ตร.) และคณะกรรมการนโยบายตำรวจแห่งชาติ (ก.ตช.) ในกมธ.วิสามัญพิจารณาร่างพระราชบัญญัติ (พ.ร.บ.) ตำรวจแห่งชาติ พ.ศ.... รัฐสภา เปิดเผยผลการหารือของอนุกมธ.ฯ ที่มีพล.ต.อ.ชัชวาลย์ สุขสมจิตร์ สมาชิกวุฒิสภา(ส.ว.) เป็นประธานอนุฯ ว่า อนุกมธ.มีมติให้ ก.ตร. และ ก.ตช. เป็นองค์กรที่แยกจากกัน เพื่อรับผิดชอบงานบริหารบุคคล และงานด้านนโยบายเหมือนกับปี 2547 ซึ่งไม่เป็นไปตามร่างพ.ร.บ.ตำรวจแห่งชาติ ฉบับที่รัฐสภารับหลักการ ที่กำหนดให้มีเฉพาะ ก.ตร. เท่านั้น ส่วนหนึ่งมองว่าตัวร่างที่เสนอนั้นทำแบบรวบๆ โดยกำหนดให้มีบุคคลภายนอกสายงานตำรวจที่ไม่เกี่ยวข้องเข้ามาร่วมเป็นก.ตร. เช่น ปลัดกระทรวงมหาดไทย ปลัดกระทรวงยุติธรรม เป็นต้น ทั้งที่งานบริหารงานบุคคลของตำรวจควรเป็นบุคคลในสายงานตำรวจ และอาจเป็นต้นเหตุที่ทำให้เกิดการฝากคนดำรงตำแหน่ง สร้างระบบอุปถัมภ์ขึ้นได้

เมื่อถามว่า หากคืนก.ตช. และปรับโครงสร้าง ก.ตร. ตามร่างกฎหมาย จะแก้ปัญหาที่ผ่านมาได้หรือไม่ นายขจิตร กล่าวว่า ต้องพิจารณาในหลายส่วนประกอบกันและต้องลงรายละเอียด ซึ่งอนุกมธ.ฯ พิจารณาเพียงแค่โครงการของก.ตร. และ ก.ตช. เท่านั้น จากนั้นจะนำเข้าให้ที่ประชุมกมธ.ฯ พิจารณา วันที่ 1 ต.ค.นี้ เวลา 09.30 น. อย่างไรก็ดีในปัญหาการแต่งตั้งโยกย้ายข้าราชการตำรวจนั้น อนุกมธ.ฯ มีข้อเสนอว่าควรให้ยึดโยงกับข้าราชการตำรวจด้วย โดยผู้ที่จะดำเนินการเป็นคณะพิจารณาควรมาจากการเลือกของข้าราชการตำรวจ เช่น เปิดให้ข้าราชการตำรวจสมัครเข้ารับการคัดเลือก ให้เหลือ 3 คน ทั้งนี้เพื่อให้เกิดความผูกพันกับข้าราชการตำรวจ และความรับผิดชอบ ไม่ใช่รับใช้ผู้มีอำนาจ

ข้อเสนอของอนุกมธ.ฯ ต้องไปพิจารณาในชั้นกมธ. อีกครั้งผมเชื่อว่ากมธ.ชุดใหญ่จะเห็นด้วย แต่หากไม่เห็นด้วยต้องถกแถลงรายละเอียดเพื่อให้เกิดความเห็นร่วม ส่วนตัวมองว่าหากกมธ.จะเติมข้อกฎหมายว่าด้วย ก.ตช. ที่ในร่างกฎหมายไม่มีนั้นสามารถทำได้ และไม่เกินหลักการ เพราะตามหลักการกำหนดว่าให้ปรับปรุงกฎหมาย เพื่อให้การแต่งตั้งโยกย้ายข้าราชการตำรวจมีหลักเกณฑ์ชัดเจนตามรัฐธรรมนูญ อีกทั้งร่างกฎหมายฉบับนี้คือกฎหมายปฏิรูป ดังนั้นจึงเชื่อวาจะสามารถปรับปรุงให้ดีขึ้นกว่าเดิมได้ นายขจิตร กล่าว

- 004",https://www.naewna.com/politic/605677,30_09_2021
รวบยกแผงแก๊งลักรถ แฉออกอุบายเช่าป้ายแดงจากกทม. ส่งขายเมียนมา,"ผบช.สตม. นำแถลง ตม.ตาก-ตม.เชียงใหม่-สืบ ตม.5 ติดตามจับกุมแก๊งลักรถ ทำอุบายเช่ารถยนต์ป้ายแดงจาก กทม. ส่งออกขายเมียนมา

30 กันยายน 2564 สำนักงานตรวจคนเข้าเมือง โดย พล.ต.ท.สมพงษ์ ชิงดวง ผบช.สตม. , พล.ต.ต.เดชา กัลยาวุฒิพงศ์ ผบก.ตม 5 , พ.ต.อ.เอกกร บุษบาบดินทร์ รอง ผบก.ตม.5 , พ.ต.อ.เศรษฐภัทร ณ สงขลา ผกก.สส.บก.ตม.5 , พ.ต.อ.สัมพันธ์ เหลืองสัจจกุล ผกก.ตม.จว.ตาก และ พ.ต.ท.สุชาติ เพ็ญภู่ รอง ผกก.ตม.จว.ตาก ร่วมแถลงข่าวจับกุมแก๊งลักรถส่งออกขายเมียนมา

สืบเนื่องจาก พล.ต.ท.สมพงษ์ ชิงดวง ผบช.สตม. สั่งการให้เจ้าหน้าที่ ตม.จว.ตาก ทำการสืบสวนพฤติการณ์ของกลุ่มคนมีลักษณะโจรกรรมนำรถยนต์ออกนอกราชอาณาจักร ซึ่งเป็นอาชญากรรมข้ามชาติ โดยให้ประสานกับเจ้าหน้าที่ตำรวจ สน.ทองหล่อ จึงทราบข้อเท็จจริงว่าเมื่อวันที่ 16 ก.ค.64 นายอภิวัฒน์ และ น.ส.ณัฏฐณิชา ได้เช่ารถยนต์กระบะ ยี่ห้อโตโยต้า ป้ายแดงหมายเลข ส36xx กรุงเทพฯ มูลค่า 1,249,000 บาท จากบริษัทไทย วีพี คอร์ปอร์เรชัน จำกัด ซึ่งเป็นผู้ให้บริการรถเช่า โดยทำสัญญาเช่าระยะยาว



ต่อมาบริษัท ติดตามระบบจีพีเอส ซึ่งติดไว้กับรถยนต์พบว่ารถยนต์คันดังกล่าวจอดอยู่ตรงข้าม อ.แม่สอด จ.ตาก ซึ่งเป็นบริเวณรอยต่อพรมแดนไทยกับประเทศเมียนมา เมื่อติดต่อกับผู้เช่าทั้งสองก็บ่ายเบี่ยงไม่ยอมนำรถมาคืน เจ้าหน้าที่ ตม.จว.ตาก จึงได้ทำการสืบสวน และทำรายงานการสืบสวนพร้อมส่งพยานหลักฐานให้ สน.ทองหล่อ จนนำไปสู่การออกหมายจับผู้ต้องหา 5 ราย ได้แก่ 1.นายอภิวัฒน์ ที่อยู่ อ.สันทราย จ.เชียงใหม่ 2.น.ส.ณัฏฐณิชา ที่อยู่ อ.สันทราย จ.เชียงใหม่ 3.นายเสถียรพงษ์ ที่อยู่ อ.ดอยสะเก็ด จ.เชียงใหม่ 4.นายอรุณรัตน์ ที่อยู่ อ.พระพุทธบาท จ.สระบุรี และ 5.นายวสันต์ ที่อยู่ อ.เมืองลำพูน จ.ลำพูน ในความผิดฐาน ร่วมกันลักทรัพย์โดยร่วมกระทำความผิดตั้งแต่สองคนขึ้นไป



นอกจากนี้พบไทม์ไลน์การเช่ารถ จากการสืบสวนจนนำไปสู่การจับกุม มีดังนี้ 1. วันที่ 16 ก.ค.64 นายอภิวัฒน์ , น.ส.ณัฎฐณิชา , นายเสถียรพงษ์ ไปเช่ารถ 2.วันที่ 16 ก.ค.64 ช่วงบ่าย รถอยู่กับนายอรุณรัตน์ ที่ จ.สระบุรี 3.วันที่ 18 ก.ค.64 ช่วงบ่าย รถอยู่กับนายอรุณรัตน์ ที่ จ.ตาก 4.วันที่ 18 ก.ค.64 เวลา 20.00 น. นายวสันต์ เข้าพักโรงแรมในอำเภอแม่สอด 5.วันที่ 18 ก.ค.64 เวลา 21.00 น. นายอรุณรัตน์ ขับรถยนต์เข้าพักห้องเดียวกับนายวสันต์ 6.วันที่ 19 ก.ค.64 GPS รถยนต์ขึ้นอยู่เขตเมียนมา 7.วันที่ 21 ก.ค.64 ติดต่อผู้เช่ารถยนต์แต่บ่ายเบี่ยง 8.วันที่ 23 ก.ค.64 ติดต่อผู้เช่ารถยนต์ไม่ได้ 9.วันที่ 9 ก.ย.64 ศาลอาญากรุงเทพใต้ ออกหมายจับทั้ง 5 คน



ต่อมาเจ้าหน้าที่ ตม.จว.ตาก , ตม.จว.เชียงใหม่ , กก.สส.บก.ตม.5 , ตม.จว.สระบุรี และชุดสืบสวน สน.ทองหล่อ ได้นำหมายจับศาลอาญากรุงเทพใต้ ไปทำการจับกุมตัวผู้ต้องหาได้ และส่งพนักงานสอบสวน สน.ทองหล่อ ดำเนินคดี โดย 1.วันที่ 13 ก.ย.64 จับกุมตัวนายอภิวัฒน์ และ น.ส.ณัฏฐณิชา ได้ที่บ้านพักใน จ.เชียงใหม่ 2.วันที่ 13 ก.ย.64 จับกุมตัวนายอรุณรัตน์ ได้ที่บ้านพักใน จ.สระบุรี 3.วันที่ 16 ก.ย.64 จับกุมตัวนายเสถียรพงษ์ ได้ที่กรุงเทพฯ ส่วนนายวสันต์ อยู่ระหว่างการสืบสวนติดตามจับกุม และยังอยู่ระหว่างการขยายผลถึงบุคคลที่เกี่ยวข้อง



ด้าน พล.ต.ต.อาชยน ไกรทอง รอง ผบช.สตม./โฆษก สตม. , พ.ต.อ.ภัคพงศ์ สายอุบล รอง ผบก.ตม.1/รองโฆษก สตม. ร่วมกันเปิดเผยว่า จากสถานการณ์การแพร่ระบาดของโรคโควิด-19 ในปัจจุบัน พล.อ.ประยุทธ์ จันทร์โอชา นายกรัฐมนตรี , พล.อ.ประวิตร วงษ์สุวรรณ รองนายกรัฐมนตรี สั่งการให้หน่วยงานที่เกี่ยวข้องทั้งหมดเฝ้าระวังและป้องกันการแพร่ระบาด ซึ่ง พล.ต.อ.สุวัฒน์ แจ้งยอดสุข ผบ.ตร. และ พล.ต.อ.ดำรงศักดิ์ กิตติประภัสร์ รอง ผบ.ตร. มอบหมายให้ สตม. โดย พล.ต.ท.สมพงษ์ ชิงดวง ผบช.สตม.ระดมกวาดล้างคนต่างด้าวที่ลักลอบเข้าเมืองอย่างผิดกฎหมาย ขบวนการขนคนต่างด้าวเข้าเมืองโดยผิดกฎหมาย ตลอดจนการขนแรงงานต่างด้าวเข้ ออกพื้นที่จังหวัดที่มีคำสั่งห้ามเคลื่อนย้ายแรงงานต่างด้าว เพื่อป้องกันการแพร่ระบาดของโรค โควิด-19 และรวมถึงการที่คนต่างชาติเข้ามาใช้ประเทศไทยเป็นฐานในการกระทำความผิด



ทั้งนี้ สตม. ขอเรียนว่า สตม. มีมาตรการในการตรวจสอบ กวดขัน และปราบปรามการกระทำความผิดต่างๆ รวมทั้งการดำเนินการตรวจสอบชาวต่างชาติที่มีพฤติกรรมไม่เหมาะสม กระทำผิดกฎหมาย ก่อเหตุอันตรายต่อความสงบสุขและความปลอดภัยในชีวิตและทรัพย์สินของประชาชนหรือ ทำให้เกิดความเสียหายต่อภาพลักษณ์ของประเทศชาติ หากประชาชนท่านใดพบเบาะแสในการกระทำความผิด กรุณาแจ้งมายัง สำนักงานตรวจคนเข้าเมือง เลขที่ 507 ซ.สวนพลู แขวงทุ่งมหาเมฆ เขตสาทร กรุงเทพมหานคร 10120 หรือที่หมายเลขโทรศัพท์ 1178 หรือที่ www.immigration.go.th



-005",https://www.naewna.com/local/605683,30_09_2021
'โคราช' ตัวเมืองอ่วมน้ำลำตะคองเอ่อท่วมบ้านเรือนกว่า 200 หลัง,"30ก.ย.64 ผู้สื่อข่าวรายงานว่า สถานการณ์น้ำท่วม จ.นครราชสีมา จากสถานการณ์น้ำท่วมหนักในรอบ50ปี บ้านเรือนราษฎรในพื้นที่6อำเภอ ประกอบไปด้วย อ.ด่านขุนทด , อ.โนนไทย , อ.พระทองคำ , อ.โนนสูง และ ต.โคกสูง อ.เมืองนครราชสีมา โดยเฉพาะในเขตอำเภอเมือง พื้นที่ได้รับผลกระทบหนัก คือ หมู่บ้านลำเชิงไกร ม.9ต.โคกสูง อ.เมือง จ.นครราชสีมา มวลน้ำไหลหลากมาจาก อ.ด่านขุนทด เข้าอ่างเก็บน้ำลำเชียงงไกร ตอนล่าง อ.โนนไทย แล้วลงมายังพื้นที่ ต.โคกสูง ระดับน้ำสูง80-150เซนติเมตร บ้านเรือนทรัพย์สินเสียหาย จำนวน250หลังคาเรือนจมน้ำ

โดยขณะนี้มวลน้ำจำนวนมากไหลหลากไปท่วมในพื้นที่อ.โนนสูง ถนนสาย อ.โนไทย-อ.โนนสูง น้ำท่วมถนน หมู่บ้านอย่างหนักระดับน้ำสูง1-2เมตร รถเล็กไม่สามารถใช้สัญจรได้ มีเพียงรถบรรทุกขนาดใหญ่ และเรือเท่านั้น ระยะทาง5กม. มวลน้ำยังคงเชี่ยวกราด รวมทั้งถนนสาย อ.โนนสูง-อ.ขามสะแกแสง ระยะทาง4กม.ระดับน้ำ1-2เมตรถนน หมู่บ้านถูกตัดขาดเช่นเดียวกัน โดยมวลน้ำขณะนี้เริ่มไหลลงสู่พื้นที่ ต.ทุ่งสัมฤทธิ์ อ.พิมาย และเข้าเอ่อพื้นที่ อ.พิมาย ทั้ง สภ.พิมาย , ที่ว่าการอำเภอพิมาย , สถานที่ราชการหลายแห่ง , อุทยานประวัติศาสตร์ไทรงาม โดยทาง อ.พิมาย ชลประทาน , ปภ.นครราชสีมา เร่งระดมกระสอบทรายกั้นสถานที่สำคัญอุทยานประวัติศาสตร์ปราสาทหินพิมายป้องกันอย่างเต็มที่ โดย อ.พิมาย ต้องรับน้ำมาจาก4ลุ่มน้ำ ได้แก่ ลุ่มน้ำลำเชียงไกร , ลุ่มน้ำลำตะคอง , ลุ่มน้ำลำน้ำมูล และลุ่มน้ำลำพระเพลิง โดยเฉพาะลุ่มน้ำลำเชียงไกรที่มีน้ำมหาศาลไหลแรงเชี่ยวกราด สร้างความเสียหายให้กับพื้นที่การเกษตร บ้านเรือนราษฏร ถนนหนทาง วัด โรงเรียน สัตว์เลี้ยง และชีวิตของประชาชน ตั้งแต่ อ.ด่านขุนทด , อ.โนนไทย , ต.โคกสูง อ.เมือง , อ.โนนสูง และ ขณะนี้ อ.พิมาย 

ขณะที่เส้นทางเดินรถถนนสุรนารายณ์ ต.โคกสูง-อ.โนนไทย หลังจากถูกน้ำท่วมถนนระยะทาง5กม. ขณะนี้สามารถเดินรถได้ปกติ น้ำแห้งแล้ว มีเพียงช่วงไหล่ทางยังมีน้ำท่วมขังเล็กน้อยช่วงโค้งลาดหน้ายอดผัก รถเก๋ง มอเตอร์ไซค์ ผ่านได้ปกติ ส่วนสายถนนโนนไทย - หนองสรวง อ.ขามทะเลสอ รถทุกชนิดสามารถสัญจรได้ปกติ น้ำแห้งแล้ว แต่ใช้ความระมัดระวัง ไหล่ทางชำรุดเสียหายหลายแห่ง และถนนโนนไทย - อ.โนนสูงระดับน้ำยังสูงการสัญจรยังต้องห้ามผ่าน น้ำท่วมสูง และอันตราย 

ทั้งนี้สำหรับ ต.โคกสูง อ.เมืองนครราชสีมา จากเหตุการณ์ดังกล่าว นายสุวัจน์ ลิปตพัลลภ ประธานที่ปรึกษาพรรคชาติพัฒนา มีความเป็นห่วงพี่น้องประชาชนชาวโคราชเป็นอย่างยิ่ง จึงได้มอบหมายให้ศูนย์ตนโคราชรักจริงไม่ทิ้งกัน ร่วมกับพรรคชาติพัฒนา ส.ส. ส.อบจ. เร่งลงพื้นที่ให้การช่วยเหลือพี่น้องประชาชนชาวโคราชที่ได้รับผลกระทบจากน้ำท่วมในทันทีพร้อมประสานงานให้การช่วยเหลืออย่างทั่วถึง รวมทั้งเฝ้าระวังมวลน้ำที่จะส่งผลกระทบต่อประชาชนร่วมกับหน่วยงานที่เกี่ยวข้องในพื้นที่ นำโดยนายแพทย์วรรณรัตน์ ชาญนุกูล ผู้อำนวยการศูนย์ตนโคราชรักจริงไม่ทิ้งกัน พร้อมด้วย นายวัชรพล โตมรศักดิ์ สมาชิกสภาผู้แทนราษฎร จังหวัดนครราชสีมา เขต2พรรคชาติพัฒนา ส.อบจ.ธีรวีรย์ มิตรสูงเนิน , นายอุทัย มิ่งขวัญ ประธานสภาเทศบาลนครนครราชสีมา สท.สมพร พิชิตการ สท.เกริกฤทธิ์ โชติธาพิพัฒน์ ลงพื้นที่ให้กำลังใจและมอบถุงน้ำใจให้แก่ผู้ประสบอุทกภัยน้ำท่วมที่หมู่บ้านลำเชิงไกร ม.9ต.โคกสูง อ.เมือง จ.นครราชสีมา จำนวน250ถุงประกอบด้วย ข้าวสาร อาหารแห้ง มะหมี่สำเร็จรูป ปลากระป๋อง ไข่ไก่ และน้ำดื่ม

ขณะที่เขตเทศบาลนครนครราชสีมาเริ่มมีน้ำเอ่อเข้าท่วมบ้านเรือนราษฎรที่อยู่ริมลำน้ำลำตะคองช่วงผ่านตัวเมือง เขตเทศบาลนครนครราชสีมา นายประเสริฐ บุญชัยสุข นายกเทศมนตรีนครนครราชสีมา พร้อมด้วยรองนายกเทศมนตรี ส่วนราชการเทศบาลนครฯ เจ้าหน้าที่ ได้ลงพื้นที่ให้การช่วยเหลือ และระดมกำลังบรรจุทรายนำไปกั้นน้ำให้กับพี่น้องประชาชนใน ชุมชน มิตรภาพ ซอย4ที่ตอนนี้ระดับน้ำสูง50-60ซม.ระยะทาง500เมตร , ชุมชนเกาะลอย ระดับสูงตั้งแต่60ซม.-1เมตร เนื่องจากเป็นพื้นที่ต่ำริมลำน้ำ โดยมวลน้ำส่วนนี้ไม่เกี่ยวกับลุ่มน้ำลำเชียงไกรน้ำที่ไหลมานี้เป็นน้ำฝนสะสมท้ายเขื่อนมาจาก อ.สีคิ้ว อ.สูงเนิน น้ำจากลำห้วยไผ่ประมาณ5ล้าน ลบ.ม. และ อ.ขามทะเลสอ ที่มาจากทุ่งนา และเขื่อนลำตะคอง ก็ไม่ได้ปล่อยน้ำออกมาแต่อย่างใด มวลน้ำก้อนนี้น่าจะประมาณ3ล้าน ลบ.ม.ที่เข้ามาในเขตเมืองนครราชสีมา ซึ่งระดับน้ำต้องเฝ้าระวังมี ชุมชนมิตรภาพ ซอย4ซอย6ชุมชนคุ้มวงศ์ ชุมชนเกาะลอย หมู่บ้านVIPชุมชนทุ่งมหาชัย ชุมชน30กันยา ปลายนา โดยมีบ้านเรือนราษฎรเดือดร้อนกว่า200หลังคาเรือน ซึ่งขณะนี้เทศบาลนครฯติดตั้งเครื่องผลักดันน้ำ4ตัว ที่ชุมชนมิตรภาพซอย4จำนวน1เครื่อง และประตูน้ำข่อยงาม3ตัว ถ้าช่วง2-3วันไม่มีฝนมาเติมก็น่าจะเข้าสู่ภาวะปรกติ ทั้งนี้นายกเทศมนตรีนครนครราชสีมายืนยันว่า น้ำจะไม่ถึงขนาดปี2553-2554และ รพ.มหาราชฯน้ำจะไม่ท่วมแน่นอน. -008",https://www.naewna.com/local/605689,30_09_2021
ผู้เชี่ยวชาญจีนแนะ‘กลุ่มเสี่ยงสูง’ ฉีดวัคซีนโควิด-19‘โดสกระตุ้น’,"30 กันยายน 2564 สำนักข่าวซินหัวรายงาน หวังหัวชิง ผู้เชี่ยวชาญจากศูนย์ควบคุมและป้องกันโรคแห่งชาติจีน แนะนำประชาชนกลุ่มเสี่ยงสูง เช่น ผู้ทำงานตามด่านตรวจ สถานที่กักตัว และโรงพยาบาล รับวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด 19) โดสกระตุ้น

หวัง ซึ่งเป็นหัวหน้าผู้เชี่ยวชาญโครงการฉีดวัคซีนของศูนย์ฯ กล่าวในงานแถลงข่าวที่จัดโดยกลไกร่วมป้องกันและควบคุมโรคโควิด-19 แห่งคณะรัฐมนตรีจีน เมื่อวันพุธ (29 ก.ย.) ว่าผู้มีภาวะภูมิคุ้มกันบกพร่อง ผู้มีอายุ 60 ปีขึ้นไป และผู้มีแผนเดินทางไปยังพื้นที่ที่มีการติดเชื้ออย่างต่อเนื่องในต่างประเทศ ควรรับวัคซีนโดสกระตุ้นด้วย

อย่างไรก็ดี หวังกล่าวว่าความจำเป็นของการฉีดวัคซีนป้องกันโรคโควิด-19 โดสกระตุ้นในประชากรทุกกลุ่มยังคงอยู่ระหว่างการศึกษา และอาจขึ้นอยู่กับสถานการณ์การระบาดในอนาคต


.
(010)",https://www.naewna.com/inter/605687,30_09_2021
สูงสุดในภาคใต้! สงขลาพบผู้ติดโควิดพุ่ง566ราย ผู้ว่าฯยันมีเตียงผู้ป่วยเพียงพอ,"30 กันยายน 2564 รายงานข่าวจากคณะกรรมการโรคติดต่อจังหวัดสงขลา เปิดเผยว่า วันนี้มีการตรวจคัดกรองเชิงรุกลงชุมชนพบผู้ติดเชื้อโควิด19 เพิ่ม 566 คน ขึ้นอันดับ 1 ของภาคใต้ มีผู้เสียชีวิต 1 คน ยอดผู้ติดเชื้อสะสม 31,003 คน เสียชีวิต 152 คน รักษาตัวในโรงพยาบาล 5,940 กว่าคน

โดยกลุ่มผู้ติดเชื้อที่พบมากที่สุดจากกลุ่มสัมผัสผู้ติดเชื้อในพื้นที่ รองลงมากลุ่มสัมผัสเสี่ยงสูงในชุมชน กลุ่มสัมผัสเสี่ยงสูงในร้านค้า/บริษัทและในโรงงาน กลุ่มที่รอการสอบสวนโรคและ กลุ่มผู้เดินทางจากต่างจังหวัด

นายจารุวัฒน์ เกลี้ยงเกลา ผู้ว่าราชการจังหวัดสงขลา เปิดเผยว่า สิ่งที่ตนต้องการคือมีผู้ติดเชื้อและเสียชีวิตจากโควิดลดน้อยลงก่อนที่เกษียณอายุราชการ ทุกหน่วยงานทำหน้าที่เต็มศักยภาพมาตลอด การตรวจคัดกรองเชิงรุกลงชุมชนและการตรวจหาเชื้อด้วยด้วยชุด ATK จึงพบผู้ติดเชื้อเพิ่ม แต่ส่วนใหญ่ไม่มีอาการรุนแรงจะอยู่ในกลุ่มสีเขียวร้อยละ 80 จึงไม่มีปัญหากับเตียงผู้ป่วยที่มีอยู่ 5,600 เตียง",https://www.naewna.com/local/605685,30_09_2021
พบซากเรือล่มแล้ว จมลึกใต้น้ำ 20 เมตร ลูกสาวจุดธูปขอให้เจอแม่กับลุง,"เมื่อวันที่ 30 กันยายน 2564 คืบหน้าเหตุการณ์เรือลากจูงล่มในแม่น้ำเจ้าพระยาหน้าวัดพนัญเชิงเหตุเกิดเมื่อวันที่ 29 กันยายนที่ผ่านมา และยังไม่ทราบชะตากรรมคนขับเรือสองสามีภรรยา ล่าสุดเมื่อเวลา 12.00 น.ทางทีมเรือลากจูงพร้อมด้วยเรือกรมเจ้าท่าได้ตรวจจับวัตถุพบเรือจมอยู่ใต้น้ำห่างจากจุดจมบริเวณแม่น้ำป่าสักเลยเข้ามาทางแม่น้ำเจ้าพระยาระยะ 500 เมตร ทางเจ้าหน้าที่จึงได้ประชุมวางแผนแนวทาง โดยเริ่มจากให้ชุดประดาน้ำของทีมกู้ภัยปฏิบัติการพิเศษจำนวน 2 ชุดลงไปใต้น้ำ ผ่านไป 15 นาที ก็ได้พบเรือจมดังกล่าวทางชุดประดาน้ำจึงได้ขึ้นมาจากน้ำเพื่อมาประชุมเตรียมความพร้อมในการค้นหาผู้สูญหาย

จากการสอบถาม เรือเอก ดร.ฐาพล สมสกุลปภ.เขต 4 ประจวบคีรีขันธ์ เผยว่าทีมประดาน้ำของทีมกู้ภัยปฏิบัติการพิเศษ ssrพบเรือดังกล่าวจมอยู่ใต้แม่น้ำลึก 20 เมตร ลักษณะดำลงไปประมาณเมตร 1.50 เมตรนั้นมีความมืดไฟฉายส่องมองไม่เห็นและข้างล่างน้ำไหลเชี่ยว ซึ่งเป็นอุปสรรคในการเข้าค้นหาผู้สูญหาย ส่วนเรือลากจูงที่จมนั้นลักษณะตะแคงจมอยู่ใต้น้ำมิดดินโคลนและพบลักษณะวัตถุเหล็กโค้งคาดว่าน่าจะเป็นเสาเหล็กหรือโครงหลังคาหลังจากนี้จัดตั้งชุดประดาน้ำขึ้นเป็น 2 ทีม คือทีมกู้ภัยปฏิบัติการพิเศษ ssr และทีมชุดประดาน้ำหน่วยกู้ภัยอยุธยาโดยทีมชุดประดาน้ำจะต้องลงไปในเรือเพื่อผูกทุ่นติดกับเรือเพื่อกันไม่ให้เรือที่จมนั้นหลุดลอยออกไปยังจุดเกิดเหตุ และทำเป็นสัญลักษณ์ จากนั้นจะลากเรือข้ามฝั่งไปอีกด้านเพื่อง่ายต่อการค้นหาผู้สูญหายแต่ทั้งนี้จะต้องปฏิบัติการอย่างระมัดระวังเพื่อไม่ให้เกิดความสูญเสีย

ด้าน นายพิชญ์ แซ่เฮงอายุ 29 ปี หัวหน้าชุดกู้ภัยปฏิบัติการพิเศษ ssr หนึ่งในทีมชุดประดาน้ำที่ลงไปค้นหา กล่าวว่าหลังจากที่แน่ชัดว่าพบเจอเรือแล้วต่อจากนี้จะต้องทำหน้าที่ในการนำทุนไปผูกติดกับเรือที่จมอยู่แล้วจะต้องให้เรือลากจูงทั้งสองลำที่ลากโซ่ไว้ติดกับเรือที่จม พยายามกู้เรือลากเข้าฟังให้มากที่สุดหลังจากนั้นจะลงค้นหาผู้สูญหาย

ส่วน นายชัชชัย กิตติไชย ประธานคณะกรรมการสมาคมอยุธยารวมใจ กล่าวว่าเบื้องต้นได้พบเรือดังกล่าวอย่างแน่ชัดแล้ว และทางทีมชุดประดาน้ำหน่วยกู้ภัยอยุธยาก็มีความพร้อม แต่ต้องระมัดระวังเป็นพิเศษเพราะเนื่องจากกระแสน้ำนั้นไหลเชี่ยวและขุ่นมาก แต่ยังไงก็ตามจะต้องลงไปค้นหาผู้สูญหายให้พบอย่างเร็วที่สุด

ทางด้าน น.ส.สุพรรษา ฤทธิ์ฉิม อายุ 22 ปี ลูกสาวของนางนฤมล ผู้สูญหายไปกับเรือ เปิดเผยกับผู้สื่อข่าวว่า ตลอดทั้งคืนตนเองนอนไม่หลับคิดถึงแม่และลุง เช้ามาก็จุดธูปบนบานศาลกล่าวไหว้หลวงพ่อโตวัดพนัญเชิงให้ช่วยพบร่างของแม่และลุงโดยเร็ว ไม่ว่าจะเจอเสียชีวิตแล้วก็ตาม ตอนนี้ก็ดีใจที่ได้พบเจอเรือที่จมแล้ว ส่วนทางด้านมูลนิธิพุทไธสวรรย์ ได้กระจายกำลังนำเรือเร็วออกตรวจแม่น้ำเจ้าพระยาห่างจากจุดเกิดเหตุระยะทาง 2-5 กิโลเมตรเพื่อค้นหาล่างของนางสาวนฤมลที่คาดว่าน่าจะหลุดออกมาจากเรือดังกล่าว.-001",https://www.naewna.com/local/605699,30_09_2021
เตือน8จังหวัดรวมกทม.เตรียมรับมือ'น้ำสูงขึ้น' หลัง2เขื่อนใหญ่ระบายน้ำเพิ่ม,"30 กันยายน 2564กองอำนวยการน้ำแห่งชาติ เผยแพร่ประกาศ ฉบับที่ 16/2564 เรื่อง เฝ้าระวังสถานการณ์น้ำลุ่มน้ำเจ้าพระยา ระบุว่า

จากอิทธิพลของร่องมรสุมพาดผ่านภาคเหนือตอนล่าง ภาคกลาง และภาคตะวันออกเฉียงเหนือตอนล่าง

ประกอบกับมีหย่อมความกดอากาศต่ำปกคลุมภาคกลาง ทำให้ประเทศไทยมีฝนตกหนักถึงหนักมากในบางพื้นที่ของภาคเหนือ ภาคตะวันออกเฉียงเหนือ ภาคกลาง และภาคตะวันออก ในช่วงวันที่ 22 -24 ก.ย.2564 และการคาดหมายของกรมอุตุนิยมวิทยา ในช่วงวันที่ 28 ก.ย.-2 ต.ค.2564 ร่องมรสุมจะเลื่อนลงพาดผ่านภาคกลางตอนล่างและภาคใต้ตอนบน ทำให้มีฝนตกหนักบางแห่งในภาคกลางตอนล่าง และภาคใต้ตอนบน และส่งผลให้เกิดน้ำหลากในพื้นที่ดังกล่าวได้

กองอำนวยการน้ำแห่งชาติ (กอนช.) ได้ประเมินปริมาณฝนที่ตกหนักสะสมในพื้นที่ลุ่มน้ำเจ้าพระยาตอนบนและลุ่มน้ำป่าสัก คาดว่ามีน้ำหลากจากพื้นที่ตอนบนของลุ่มน้ำเจ้าพระยาไหลลงเหนือเขื่อนเจ้าพระยาเพิ่มมากขึ้นอย่างต่อเนื่องจากลุ่มน้ำปิงจากบริเวณคลองสวนหมาก อ.เมืองกำแพงเพชร จำนวน 438 ลูกบาศก์เมตรต่อวินาที

และคลองขลุง อ.คลองขลุง จ.กำแพงเพชร จำนวน 267 ลูกบาศก์เมตรต่อวินาที คาดการณ์ว่าจะมีปริมาณน้ำไหลผ่านสถานีวัดน้ำจังหวัดนครสวรรค์ (C.2) อยู่ในอัตราประมาณ 2,750-2,900 ลูกบาศก์เมตรต่อวินาที และมีปริมาณน้ำหลากจากแม่น้ำสะแกกรังไหลผ่านสถานีวัดน้ำจังหวัดอุทัยธานี (Ct.19) อยู่ในอัตรา 450 ลูกบาศก์เมตรต่อวินาที ประเมินปริมาณน้ำไหลเข้าสู่เขื่อนเจ้าพระยาอยู่ในอัตรา 3,200 ลูกบาศก์เมตรต่อวินาที

ทั้งนี้ กอนช. ได้มอบหมายให้กรมชลประทานบริหารจัดการน้ำด้านเหนือเขื่อนเจ้าพระยา จ.ชัยนาท ร่วมกับการตัดยอดน้ำเข้าระบบคลองชลประทานทั้งสองฝั่ง และพื้นที่ลุ่มต่ำ ซึ่งจะทำให้มีปริมาณน้ำไหลผ่านเขื่อนเจ้าพระยาอยู่ในอัตรา 2,700 ลูกบาศก์เมตรต่อวินาที

ประกอบกับมีปริมาณน้ำไหลลงเขื่อนป่าสักชลสิทธิ์เพิ่มมากขึ้น เพื่อรักษาเสถียรภาพความปลอดภัยและความมั่นคงของเขื่อน จึงจำเป็นต้องระบายน้ำจากเขื่อนป่าสักชลสิทธิ์ ในอัตรา 900-1,200 ลูกบาศก์เมตรต่อวินาที ส่งผลให้มีปริมาณน้ำไหลผ่านสถานีวัดน้ำ อ.บางไทร จ.พระนครศรีอยุธยา (C.29A) อยู่ในอัตราประมาณ 3,000-3,200 ลูกบาศก์เมตรต่อวินาที

และส่งผลให้ระดับน้ำตั้งแต่ท้ายเขื่อนเจ้าพระยาเพิ่มขึ้นเล็กน้อย และท้ายเขื่อนป่าสักชลสิทธิ์เพิ่มสูงขึ้นจากปัจจุบันประมาณ 1.20-2.40 เมตร และท้ายเขื่อนพระรามหกเพิ่มสูงขึ้นจากปัจจุบันประมาณ 2.30-2.80 เมตร ในช่วงวันที่ 1-5 ต.ค.2564 ดังนี้

1.จ.ชัยนาท แม่น้ำเจ้าพระยาบริเวณตำบลโพนางดำออก และตำบลโพนางดำตก อำเภอสรรพยา

2.จ.สิงห์บุรี แม่น้ำเจ้าพระยาบริเวณวัดเสือข้าม วัดสิงห์ อำเภออินทร์บุรี อำเภอเมืองสิงห์บุรี และอำเภอพรหมบุรี

3.จ.อ่างทอง คลองโผงเผง และแม่น้ำเจ้าพระยา บริเวณวัดไชโย อำเภอไชโย และอำเภอป่าโมก

4.จ.ลพบุรี ริมสองฝั่งแม่น้ำป่าสัก บริเวณอำเภอพัฒนานิคม

5.จ.พระนครศรีอยุธยา บริเวณคลองบางบาล และริมแม่น้ำน้อย บริเวณตำบลหัวเวียง อำเภอเสนา ตำบลลาดชิด ตำบลท่าดินแดง อำเภอผักไห่และริมสองฝั่งแม่น้ำป่าสัก อำเภอท่าเรือ และอำเภอนครหลวง อำเภอพระนครศรีอยุธยาจรดแม่น้ำเจ้าพระยา

6.จ.สระบุรี ริมสองฝั่งแม่น้ำป่าสัก อำเภอวังม่วง อำเภอแก่งคอย อำเภอเมือง อำเภอเสาไห้ และอำเภอบ้านหมอ

7.จ.ปทุมธานี และจังหวัดนนทบุรี บริเวณพื้นที่ลุ่มต่ำนอกแนวคันกั้นน้ำริมฝั่งแม่น้ำเจ้าพระยา

8.กรุงเทพมหานคร แนวคันกั้นน้ำบริเวณพื้นที่ริมสองฝั่งแม่น้ำเจ้าพระยา

ในการนี้ เพื่อเป็นการเตรียมความพร้อมรับมือ ขอให้หน่วยงานที่เกี่ยวข้องโปรดดำเนินการ ดังนี้

1.ติดตามสถานการณ์น้ำอย่างใกล้ชิดต่อเนื่อง โดยเฉพาะพื้นที่จุดเสี่ยงบริเวณที่ลุ่มต่ำริมแม่น้ำ พร้อมทั้งประชาสัมพันธ์ข้อมูลและแจ้งเตือนประชาชนที่อาศัยอยู่ในพื้นที่ริมลำน้ำ

2.ปรับแผนบริหารจัดการเขื่อนระบายน้ำและประตูระบายน้ำ โดยพร่องน้ำและบริหารพื้นที่ลุ่มต่ำ ให้เป็นแก้มลิงหน่วงน้ำและเร่งระบายน้ำในลำน้ำ แม่น้ำ รองรับน้ำหลากจากพื้นที่ตอนบน เพื่อลดผลกระทบความรุนแรงของอุทกภัยและให้สถานการณ์กลับสู่สภาวะปกติโดยเร็ว

3.เตรียมแผนเผชิญเหตุรับสถานการณ์น้ำหลาก เตรียมความพร้อมบุคลากร เครื่องจักรเครื่องมือ รวมถึงความพร้อมของระบบสื่อสารสำรอง เพื่อบูรณาการความพร้อมให้ความช่วยเหลือและบรรเทาผลกระทบต่อประชาชนได้ทันที

ประกาศ ณ วันที่ 29 ก.ย.2564






.
(010)",https://www.naewna.com/local/605607,30_09_2021
ตะลึงตาแตก! ‘หมอแล็บแพนด้า’ โพสต์ช่วยตรวจสอบค่าไฟบ้านนี้พุ่ง 120 ล้าน,"กลายเป็นที่ฮือฮา และชาวเน็ตให้ความสนใจเป็นอย่างมาก เมื่อเพจเฟซบุ๊ก หมอแล็บแพนด้า โพสต์ภาพบิลเก็บค่าไฟที่มียอดเก็บจำนวนกว่า 120 ล้านบาท ทำให้ชาวเน็ตเข้ามาแสดงความคิดเห็นมากมาย และเกิดความสงสัยว่าทำไมค่าไฟถึงแพงขนาดนี้

โดยหมอแล็บแพนด้าระบุข้อความว่า ฝากการไฟฟ้าส่วนภูมิภาคช่วยดูค่าไฟบ้านนี้ให้หน่อยครับ. -008

ขอบคุณภาพและข้อมูลจาก :หมอแล็บแพนด้า",https://www.naewna.com/likesara/605609,30_09_2021
โตแล้วแซ่บได้! 'ใบเฟิร์น พิมพ์ชนก'ปล่อยภาพแซ่บฉลองวันเกิด 29 ปี,30 ก.ย.64 สวยแซ่บขึ้นทุกที สำหรับนักแสดงสาวสวย อย่าง ใบเฟิร์น พิมพ์ชนก ลือวิเศษไพบูลย์ ซึ่งวันนี้เป็นวันคล้ายวันเกิดอายุครบ 29 ปีเต็ม โดยสาวใบเฟิร์นได้หยิบรูปแซ่บๆ มาโพสต์ผ่านไอจี ซึ่งเจ้าตัวมาในชุดชุดวันพีซเว้าสูง เปิดแผ่นหลัง มองเห็นผิวขาวเนียนสวย ด้านหน้าก็ไม่แพ้กัน เว้าลึกจนเห็นอกตูมๆ พร้อมแคปชั่นว่าHello 29 #baifernbahbd2021,https://www.naewna.com/entertain/605698,30_09_2021
‘อ่างทอง’ระดมป้องเมือง เหลือ 1 เมตร‘เจ้าพระยา’จ่อเอ่อท่วม,"อ่างทองระดมป้องเมือง เหลือ 1 เมตรเจ้าพระยาจ่อเอ่อท่วม

30 กันยายน 2564 ผู้สื่อข่าวรายงาน จ.อ่างทอง รายงานสถานการณ์น้ำเอ่อล้นตลิ่งขยายวงกว้าง โดยบริเวณพื้นที่หมู่ 6 ต.บางปลากด อ.ป่าโมก น้ำได้ทะลักเอ่อล้นตลิ่งเข้าท่วมบ้านเรือนประชนเมื่อวานที่ผ่านมา (29 กันยายน 2564) ได้รับผลกระทบเป็นวงกว้างหลายร้อยหลังคาเรือน และน้ำเจ้าพระยายังคงเอ่อล้นข้ามถนนเส้น 309 ป่าโมก-อยุธยา ถนนเสียหายด้านข้างพังทลาย ข้ามไปยังพื้นที่ ต.โรงช้าง อ.ป่าโมก และที่บริเวณสี่แยกไฟแดงน้ำท่วมสูงการจราจรต้องระมัดระวัง

ส่วนทางด้านเจ้าหน้าที่มูลนิธิร่วมกตัญญู ได้ส่งเจ้าหน้าที่เข้าช่วยเหลือประชานตามที่ร้องขอในการย้ายผู้ป่วยคนแก่และส่งสิ่งของให้ความช่วยเหลือ ส่วนเจ้าหน้าที่ตำรวจ สภ.ป่าโมก ได้จัดกำลังเจ้าหน้าที่ตำรวจเข้าดูแลความปลอดภัยทรัพย์สินของประชาชนและความสงบเรียบร้อยพร้อมด้วยการจราจรท้องถนน

ทางด้านเทศบาลเมืองอ่างทอง ได้ระดมการกรอกททรายเข้าปิดกันน้ำตามจุดเสี่ยง เนื่องจากพนังกั้นน้ำริมแม่น้ำเจ้าพระยา เหลือความสูงไม่ถึง 1 เมตร น้ำก็จะไหลข้ามพนังมาแล้ว มีการตั้งโรงครัวทำอาหารแจกจ่ายผู้ที่มาร่วมด้วยช่วยกัน และยังมีกำลังสามล้อแดง มอเตอร์ไซค์รับจ้างหลายร้อยคนที่เข้าร่วมช่วยป้องกันเขตเศรษฐกิจ และยังมีกำนันตำบลหัวไผ่พาลูกบ้านมาร่วมด้วยช่วยกันกรอกกระสอบทรายในเมืองอ่างทอง เป็นการช่วยเหลือกันอย่างเต็มที่เพื่อป้องระดับน้ำไม่ไห้ไหลเข้าเมือง

ด้านสถานการณ์น้ำเจ้าพระยายังไหลเพิ่มขึ้นอย่างต่อเนื่อง มีหลายพื้นที่ได้รับผลกระทบแล้ว หลายร้อยครอบครัว เช่น ที่หมู่1 , 2 , 3 และ 5 ต.โผงเผง อ.ป่าโมก , ที่บริเวณ ต.บางปลากด อ.ป่าโมก , พื้นที่หมู่ 1 ต.จำปาหล่อ อ.เมือง , พื้นที่หมู่ 1 , 2 ต.โพสะ อ.เมือง และพื้นที่หมู่ 9 ต.บางจักร อ.วิเศษชัยชาญ

ส่วนถนนเส้น 309 ป่าโมก-อยุธยา ยังมีน้ำไหลบ่าเข้าท่วม รถยนต์ขนาดใหญ่ผ่านได้ ส่วนรถจักรยานยนต์ต้องใช้ความระมัดระวัง ส่วนน้ำที่บริเวณหน้าศาลากกลางจังหวัดอ่างทองเพิ่มสูงขึ้นอยู่ที่ 9.12 เมตร จากระดับกำแพงกั้น 10 เมตร เหลือไม่ถึง 1 เมตร ก็จะเลยกำแพงกั้นน้ำแล้ว มีปริมาณน้ำไหลผ่าน2,497 ลบ.ม./วินาที

-005",https://www.naewna.com/local/605697,30_09_2021
แม่น้ำเจ้าพระยาเริ่มล้น เตือนคนปทุมฯริม2ฝั่ง,"จ.ปทุมธานี น้ำในแม่น้ำเจ้าพระยาเริ่มล้นเข้าท่วมวัดที่อยู่ริมแม่น้ำแล้ว

30 กันยายน 2564 ผู้สื่อข่าวได้ลงพื้นที่สำรวจวัดที่อยู่ริมแม่น้ำเจ้าพระยาซึ่งขณะนี้น้ำในแม่น้ำเจ้าพระยามีปริมาณสูงขึ้นและเริมล้มเข้าท่วมบ้านเรือนประชาชนและวัดที่อยู่ริมแม่น้ำบ้างแล้ว โดยเฉพาะวัดเกริน ต.บางกะดี อ.เมือง ซึ่งเป็นพื้นที่ต่ำและไม่มีเขื่อนกันทำให้น้ำไหลเข้ามาท่วมลานวัดสูงประมาณ 60 เซนติเมตรซึ่งอาจจะเพิ่มขึ้นเรื่อย จากการสอบถามพระสงฆ์ภายในวัดได้ให้ข้อมูลว่าปีนี้น้ำมาเร็วมากโดยเฉพาะเวลากลางคืนน้ำจะสูงญาติโยมที่จะมาที่วัดก็ต้องใช้เรือเป็นยานพาหนะกันบ้างแล้ว ซึ่งคาดว่าปีนี้ทำจะมีปริมาณมากกว่าทุกปี

โดยนายสุพจน์ รอดเรือง ณ หนองคาย ได้ออกหนังสือแจ้งเตือนประชาชนที่อยู่สองริมฝั่งแม่น้ำเจ้าพระยา โดยเฉพาะพื้นที่นอกคันกั้นน้ำ โดยเฉพาะอำเภอสามโคกและอำเภอเมืองปทุมธานีให้เฝ้าระวังปริมาณสะสมในพื้นที่ลุ่มน้ำเจ้าพระยาตอนบน และลุ่มน้ำปาสัก ซึ่งคาดว่ามีน้ำหลากจากพื้นที่ตอนบนของลุ่มน้ำเจ้าพระยาไหลลงเขื่อนเจ้าพระยาเพิ่มมากขึ้นอย่างต่อเนื่อง ซึ่งจะทำให้มีปริมาณน้ำไหลผ่านเขื่อนเจ้าพระยาอยู่ในอัตรา 2,700 ลูกบาศก์เมตรต่อวินาที อีกทั้งเขื่อนป่าสักชลสิทธิ์มีปริมาณน้ำไหลลงเพิ่มมากขึ้น ดังนั้นเพื่อรักษาเสถียรภาพความปลอดภัยและความมั่นคงของเขื่อน จึงจำเป็นต้องระบายน้ำจากเขื่อนป่าสักชลสิทธิ์ในอัตรา 900 – 1,200ลูกบาศก์เมตรต่อวินาที ส่งผลให้มีปริมาณน้ำไหลผ่านสถานีวัดน้ำอำเภอบางไทรจังหวัพระนครศรีอยุธยา (c.29a) ก่อนเข้าพื้นที่จังหวัดปทุมธานี อยู่ในอัตราประมาณ 3,000 – 3,200ลูกบาศก์เมตรต่อวินาที ซึ่งจะทำให้กระทบกับประชาชนที่อาศัยอยู่ริมสองฝั่งแม่น้ำเจ้าพระยา พื้นที่นอกคันกั้นอำเภอสามโคก และอำเภอเมืองปทุมธานี จังหวัดปทุมธานี

.

009",https://www.naewna.com/local/605705,30_09_2021
'คิม'สั่งรื้อฟื้นสายด่วนติดต่อ'เกาหลีใต้' ซัดนโยบาย'สหรัฐ'เป็นปรปักษ์,"30 กันยายน 2564 สำนักข่าวต่างประเทศรายงาน นายคิม จอง อึน ผู้นำสูงสุดของเกาหลีเหนือกล่าวว่า เขามีความตั้งใจที่จะรื้อฟื้นโทรศัพท์สายด่วนระหว่างเกาหลีเหนือและเกาหลีใต้ในเดือนหน้า หลังจากสายด่วนดังกล่าวถูกตัดขาดไป ในขณะเดียวกันก็กล่าวหาสหรัฐว่า เสนอเปิดเจรจากับเกาหลีเหนือโดยไม่ยอมเปลี่ยนแปลงนโยบายที่เป็นปรปักษ์กับเกาหลีเหนือ

สำนักข่าวกลาง หรือ เคซีเอ็นเอ ของทางการเกาหลีเหนือ รายงานว่า นายคิม กล่าวเรื่องนี้ในระหวางการประชุมสมัชชาประชาชนสูงสุด หรือรัฐสภาเกาหลีเหนือที่เป็นเสมือนสภาตรายาง ซึ่งประชุมกันวันนี้เป็นวันที่ 2 เพื่อหารือเกี่ยวกับประเด็นทางการเมือง เศรษฐกิจและสังคมของประเทศ นายคิม กล่าวแสดงความตั้งใจว่า อยากจะให้มีการกลับไปต่อโทรศัพท์สายตรงกับเกาหลีใต้ตั้งแต่เดือนตุลาคมเป็นต้นไป พร้อมกับวิพากษ์ตำหนิเกาหลีใต้ว่าคิดไปเองกับสิ่งที่เกาหลีใต้เรียกว่าเป็นการยั่วยุทางทหารจากเกาหลีเหนือ

เกาหลีเหนือตัดการติดต่อทางโทรศัพท์สายด่วนกับเกาหลีใต้เมื่อต้นเดือนสิงหาคม เพื่อเป็นการประท้วงที่เกาหลีใต้และสหรัฐจัดการซ้อมรบ หลังจากที่เพิ่งจะกลับมาต่อสายด่วนติดต่อกันเพียงไม่กี่วัน นายคิม กล่าวว่า การตัดสินใจเปิดสายด่วนอีกครั้งเพื่อช่วยไห้เข้าใจถึงความคาดหวังและความปรารถนาของชาวเกาหลีทั้งชาติ เพื่อฟื้นฟูสันติภาพที่ยืนยาวและความสัมพันธ์ระหว่างสองเกาหลี

นายคิม กล่าวว่า เกาหลีเหนือไม่เคยมีเจตนาหรือมีเหตุผลใดที่จะยั่วยุเกาหลีใต้และไม่มีแนวคิดที่จะทำร้ายด้วย ในขณะเดียวกัน นายคิมมีท่าทีแข็งกร้าวต่อสหรัฐ โดยกล่าวหาประธานาธิบดีโจ ไบเดน ว่าใช้หนทางและวิธีการที่เจ้าเลห์ในการสร้างภัยคุกคามทางทหารและมีนโยบายที่เป็นปรปักษ์ต่อเกาหลีเหนือ ในขณะที่ยื่นขอเสนอขอเจรจา",https://www.naewna.com/inter/605703,30_09_2021
‘สิระ’เตือน!เพื่อนลุงตู่ระวังถูกถอนหงอก ยันไม่มี13ส.ส.ใต้ทิ้งพปชร.,"สิระซัด สุชาติ ลงนายก อบจ.ยังสอบตก ยันไม่มี ส.ส.ใต้ถึง 13 คนลาออกจากพรรค เชื่อ แค่หวังปล่อยข่าวสร้างราคาให้ตัวเอง แนะ ทำตัวให้เป็นผู้ใหญ่ก่อนถูกถอนหงอก

เมื่อวันที่ 30 กันยายน 2564 นายสิระ เจนจาคะ ส.ส.กทม.พรรคพลังประชารัฐ ให้สัมภาษณ์ถึงกรณีที่พ.อ.สุชาติ จันทรโชติกุล อดีตประธานยุทธศาสตร์พรรคพลังประชารัฐ ออกมาประกาศว่า จะพาสมาชิกพรรคซึ่งส่วนใหญ่ที่อยู่สายใต้จำนวน 13 คน ลาออกจากพรรคว่า ตนได้มีการพูดคุยกับ ส.ส.ภาคใต้ทั้ง 13 คน ซึ่งทุกคนปฏิเสธการกล่าวอ้างของ พ.อ.สุชาติ ยังไม่มีใครตัดสินใจลาออกจากพรรคพลังประชารัฐ นี่คือขบวนการปล่อยข่าวว่ามี ส.ส.อยู่ในมือถึง 13 คน เพื่อหวังสร้างราคา และเครดิตให้กับตัวเอง และท้ายที่สุดจะหวังตำแหน่งอะไรด้วยหรือไม่

การออกมาพูดเช่นนี้ของ พ.อ.สุชาติ เพราะจงใจให้เกิดแรงกระเพื่อมใต้น้ำ แต่พ.อ.สุชาติ ลืมไปหรือไม่ว่า เมื่อครั้งลงสมัครนายก อบจ.ที่จังหวัดสงขลา ชาวบ้านที่นั่นเขายังไม่เลือกเลย แล้วจะมี ส.ส.ถึง 13 คนมาให้ความไว้เนื้อเชื่อใจจริงหรือ พฤติกรรมแบบนี้ ผมไม่รู้ว่า พ.อ.สุชาติ หวังอะไรอยู่ และไม่อยากก้าวล่วง เพราะท่านถือเป็นผู้อาวุโส แต่ พ.อ.สุชาติ ต้องทำตัวให้น้อง ๆ เคารพ ไม่ใช่ออกมาเล่นเกมการเมืองแบบนี้ ทำให้พรรคและ ส.ส.ที่ท่านอ้างถึงได้รับความเสียหาย ผมขอให้ท่านประพฤติตนให้เป็นผู้ใหญ่ที่ดี อย่าให้เด็กเมื่อวานซืนต้องออกมาถอนหงอกท่าน เพราะฉะนั้นหยุดพฤติกรรมเช่นนี้ได้แล้ว นายสิระ กล่าว

- 004",https://www.naewna.com/politic/605618,30_09_2021
'กานต์ วิภากร'ร่ายยาวหมดใจกับเมืองไทย แพลนย้ายครอบครัวไปอเมริกา,"30 ก.ย.64จากกรณีนายเสกสรรค์ ศุขภิมาย หรือ เสก โลโซ และ นางวิภากร และนายเสฏกานต์ หรือเสือ ลูกชาย พร้อมด้วยทนายธนาพัทธ์ จงศิริน ร่วมกันนำหลักฐานเดินทางเข้าแจ้งความร้องทุกข์ต่อ ร.ต.อ.ทญาภพป ไชยคำ รอง สว. (สอบสวน) กก.4 บก.ปอศ.หลังถูกโกงเงินกว่า 15 ล้านบาทตามที่นำเสนอข่าวไปแล้วนั้น

ล่าสุดกานต์ได้โพสข้อความร่ายยาวผ่านอินสตาแกรม ว่า

แก้วตา ดวงใจ ชีวิตฉันคือ เด็กๆ ทั้ง 3 ที่พวกเลวมันจ้องทำร้ายพวกเขา คดีวันนี้มันหลอกลูกด้วย ลูกชายฉันร้องไห้และซึมเป็นอาทิตย์ ไม่มีรอยยิ้ม เขาก็มีลงทุนในอสังหาริมทรัพย์ด้วยเหมือนกัน เขาพูดว่า ทำไมมีแต่คนไม่ดี ทุกคนทำไมทำร้ายเรา เราไม่เคยทำใคร

แล้วเขาก็ซึมเศร้า น่าสงสารมาก ฉันไปนอนบ้านเขาเฝ้าเขาเป็นอาทิตย์ ไม่อยู่นันทวันเลย และเขาก็ไม่มานันทวันด้วย เขาเสียใจ เครียด ผิดหวังกับคนไทยจนเราแพลนกันที่ย้ายครอบครัวไปอยู่นิวเจอร์ซีย์ สหรัฐอเมริกา ตอนนี้ก็รอวีซ่า ยื่นเรียบร้อยแล้ว เพราะเมืองไทยทำร้ายเขา เราจะไปทุกคน

เสือบอก พ่อคงจะผ่อนคลายกว่านี้และมีความสุข พาน้องๆ ย้ายไปเรียนที่อเมริกา เขาจะเรียนต่อและทำงานไปด้วย

ประสานเพื่อนหาบ้านหลังใหญ่ไว้แล้วที่มี 4 ห้องนอน จะซื้อรถครอบครัวไว้สักคัน ที่นั้นรถไม่แพง หมดใจกับเมืองไทยจริงๆ ผิดหวังมาก

แต่ให้ทุกคนเดินทางไปก่อน ยกเว้นกานต์ เพราะกานต์จะติดตามเอาเงินจากพวกเลวนี้มาให้ครบก่อนแล้วจะตามไป ขออยู่จัดการคนเดียวเพราะถ้าทุกคนอยู่ด้วย กานต์จะฟาดฟันไม่ได้เต็มที่เพราะความห่วงหน้าพะวงหลัง ขอจัดการเองคนเดียวจะสบายใจกว่าเพราะครอบครัวไปอยู่ในที่ปลอดภัยกานต์ก็สบายใจแล้ว คราวนี้พวก ม มาเลย!!

คิดดู พอลูกได้รับผลกระทบจากคนโกง เงินในส่วนที่เขาลงทุนของเสือประมาณ 5 ล้าน

กานต์ร้องไห้ สงสารลูก หมดแรงจะทำอะไรจนกระทั่งคิดได้ โอนเงินแม่ไปให้เสือดีกว่า กานต์จะได้สบายใจ เสือก็ได้เงินคืนทั้งหมด แล้วกานต์จะตามล่าแค่เงินกานต์แล้ว หมดกังวล โอนให้ไปเลย

แต่เสือบอกไม่เอาเงินแม่ เสือรอได้ กานต์บอก เอาไปเลย เอาไปก่อน เพราะเงินนี้ไม่ได้ใช้อะไร แม่จะได้โล่งใจและมีพลังจัดการพวกเวรนี้ แล้วกานต์ก็สบายใจขึ้นเยอะเลย ต่อโพสต์หน้าค่ะ!!",https://www.naewna.com/entertain/605723,30_09_2021
หนุ่มบางระกำแก้บนสร้างศาลเจ้าลอยน้ำ หลังรับโชคหลายแสน,"หนุ่มบางระกำฝันเห็นเจ้าแม่สร้อยม่าน ขอโชคขอลาภหากสมหวังจะสร้างศาลเจ้าลอยน้ำให้ ปรากฏว่าถูกจริงได้เงินหลายแสนบาท จึงแก้บนด้วยการสร้างศาลเจ้าแบบมีทุ่นลอยน้ำ สามารถลอยขึ้น-ลง ได้ตามระดับของน้ำ ตามหลักสร้างบ้านของโครงการบางระกำโมเดล

วันนี้ ทีมข่าวแนวหน้าออนไลน์ข่าวพาไปดูภูมิปัญญาของชาวบ้านบางระกำ ที่อยู่ติดกับริมแม่น้ำยม ที่ต้องใช้ชีวิตอยู่กับน้ำท่วมซ้ำซากเป็นประจำทุกปี ซึ่งนอกจากจะปรับปรุงตัวบ้าน ให้สามารถอยู่ได้เวลาที่น้ำหลากมา ยังคงห่วงศาลเจ้าที่ ไม่อยากให้ถูกน้ำท่วมด้วย ตัดสินใจสร้างศาลเจ้าที่แบบลอยน้ำได้ เวลาไม่มีน้ำก็ตั้งอยู่บนพื้น แต่เวลาถึงฤดูน้ำหลากมา ศาลเจ้าก็จะลอยขึ้นอยู่ที่สูงตามระดับน้ำ ชาวบ้านที่ผ่านไป ผ่านมา พบเห็นก็แวะกราบไหว้ขอพร ขอโชคขอลาภ ก็สมหวังกันเป็นประจำ จนศาลเจ้าแม่สร้อยม่านแห่งนี้ มีคนต่างจังหวัดแวะเวียนมาขอพร มาแก้บนกันเรื่อยมา







นายกันตินันท์สินค้างาม อายุ 59 ปี อยู่บ้านเลขที่ 223 ม. 7 ชุมชนบ้านเหนือ ต.บางระกำ อ.บางระกำ จ.พิษณุโลก เล่าให้ฟังว่า ตนประกอบอาชีพรับทำโต๊ะจีนในงานทั่วไป และมีบ้านพักอยู่ติดกับแม่น้ำยม ชุมชนบ้านเหนือ อ.บางระกำ เมื่อถึงฤดูฝน บริเวณพื้นที่บ้านและพื้นที่ริมฝั่งแม่น้ำยม จะถูกน้ำท่วมสูงเป็นประจำ เป็นวิถีชีวิตที่ชาวบางระกำรู้และปรับตัวอยู่กับน้ำมานาน เมื่อ ปี 2561 ตนฝันเห็นเจ้าที่ ที่อยู่บริเวณต้นข้อ (ไม้ยืนต้นคล้ายต้นตะเคียน) ริมแม่น้ำยมหน้าบ้านตน มาเข้าฝันบอกว่าเขาชื่อ แม่สร้อยม่าน เหมือนมาบอกใบ้อะไรให้ เช้ามาจึงตั้งจิตอธิษฐาน หากแม้นมีโชคมีลาภได้สมใจนึก จะสร้างศาลเจ้าแม่สร้อยม่าน ริมแม่น้ำยม ให้แบบตัวศาลติดทุ่นลอยน้ำ สามารถลอยขึ้นตามระดับน้ำที่ท่วมสูงได้ไม่ต้องถูกน้ำท่วมเหมือนทุกๆปี







นายกันตินันท์เล่าต่อว่า หลังอธิฐานเสร็จ ตนก็ไปซื้อเลข 409 ตามเลขตีที่ฝันถึงเจ้าแม่สร้อยม่าน ปรากฏว่าพอตกเย็น ตนถูกหวยจริงๆ ได้หลายแสนบาท ก็เลยปรึกษากับเพื่อนที่เป็นช่างว่าจะสร้างศาลลอยน้ำแก้บนเจ้าแม่สร้อยม่าน ก็ออกแบบกันสุดท้ายจึงไปยึดเอาหลักของบ้านบางระกำโมเดล มาย่อส่วนเป็นตัวศาล ลักษณะการสร้างคือตอกเสาเหล็ก 4 มุมลงไปในพื้นดิน เทปูนยึดเป็นฐานไว้อย่างหนา แล้วสร้างโครงบ้านเป็นเหล็กโดยมีเดือยสวมเข้าไปในเสาทั้ง 4 เสา และสามารถเลื่อนขึ้น เลื่อนลงได้ แต่จะถูกยึดไว้ด้วยเสา จะไม่สามารถหลุด หรือลอยไปที่ไหนได้ ส่วนพื้นของโครงบ้านจะใส่ทุ่นลอยเป็นถังแกลลอนอยู่ใต้ตัวพื้นบ้าน เวลาน้ำแห้ง ฐานของศาลเจ้าก็จะเทินอยู่บนฐานพื้นปูนที่เทไว้ แต่ถ้าเวลาน้ำเพิ่มระดับขึ้น ตัวศาลเจ้าก็จะลอยตัวขึ้น-ลง ตามระดับน้ำ แต่ตัวศาลจะไม่ไหลไปตามกระแสน้ำ เพราะยึดอยู่กับทั้ง 4 ต้นนั่นเอง







นายกันตินันท์ กล่าวต่ออีกว่า เมื่อตนตั้งศาลเสร็จ มีพิธีทำบุญให้ ตนก็มีโชค มีลาภมาตลอด ในทุกปีวันที่ 20 มีนาคม จะทำพิธีไหว้ เลี้ยงศาลทุกปี ชาวบ้านที่ทราบข่าว ก็แวะเวียนมาขอโชคขอลาภเป็นประจำ ยิ่งช่วงใกล้ๆ หวยออกคนจะเยอะ ใครที่สมหวังโชคดี รับทรัพย์ ก็แวะเวียนมาแก้บนเป็นประจำ เจ้าแม่สร้อยม่านจะชอบผ้าสีสวยๆ ชอบผลไม้ หลังจากสร้างเสร็จตั้งแต่ปี 2561 ก็ยังไม่ได้เคยลอยน้ำจริงๆ จังๆ เลย เพราะน้ำท่วมแบบปริ่มๆ พื้นไม่สูงมาก จนมาปีนี้แหละ ที่ระดับน้ำท่วมสูง จึงได้เห็นศาลเจ้าแม่สร้อยม่าน ลอยน้ำได้จริงๆ. -008",https://www.naewna.com/likesara/605721,30_09_2021
ร้านอาหารในสวนผึ้งตั้งตู้ปันสุข 2 กุมารช่วยคนทุกข์ยาก-ให้ลูกค้าล้วงไข่เสี่ยงโชค,"ร้านอาหารในอำเภอสวนผึ้ง จังหวัดราชบุรีนำรูปปั้น 2 กุมารน้อยน่ารัก น้องปันสุข และ น้องนำโชค มาตั้งหน้าร้านเป็นตู้ปันสุขเพื่อให้ประชาชนที่เดือดร้อนมายิบเอาไปกิน พร้อมนำโอ่งมังกรเขียนเลข 0-9 ไว้ให้นักเสี่ยงโชคล้วงขอโชคลาภ เผยเคยมีคนถูกมาแล้วหลายคน

ใกล้วันสลากกินแบ่งรัฐบาลจะออกงวดวันที่ 1 ตุลาคมนี้หลายคนมักจะเดินทางไปหาโชคลาภกันอย่างคึกคัก ที่ไหนว่าดีก็จะไปขอเสี่ยงโชคกันไม่เว้นทั้งกลางวัน กลางคืน ขอให้ได้สมหวัง 2 ตัว 3 ตัวยิ่งเป็นรางวัลใหญ่ ๆ ก็ยิ่งดี สำหรับยุคโควิด -19 แบบนี้เพราะหลายคนอยากฝากความหวังไว้กันสิ่งศักดิ์สิทธิ์ที่จะเมตตาช่วยเหลือ

วันนี้จะพาไปดูที่ร้านอาหารเจ้เดือด ตั้งอยู่ริมถนนราชบุรี - ชัฏป่าหวาย เป็นร้านอาหารตามสั่งของนายสมนึก และนางเดือนฉาย กาวี สองสามีภรรยา ตั้งอยู่เลขที่ 5/9 ต.ป่าหวาย อ.สวนผึ้ง จ.ราชบุรี ซึ่งเปิดร้านมานานหลายปีแล้วจะมีลูกค้าแวะเวียนมานั่งรับประทานอาหารกันอย่างไม่ขาดสายตลอดทั้งวัน เมื่อดูสภาพร้านก็เหมือนร้านอาหารปกติทั่วไป แต่เมื่อมองเยื้อง ๆ กับหน้าร้านก็ต้องแปลกใจ เพราะจะมีซุ้มเล็ก ๆ ตั้งไว้เขียนว่า สองกุมาร ปันสุข นำโชค ที่พึ่งทางใจ ขอได้ ให้จริง มีรูปปั้น 2 กุมารน้อยหญิงชาย นุ่งโจงกระเบน สวมชุดไทยน่ารัก น่าเอ็นดู มีพวงมาลัยดอกไม้คล้องคอ ตรงกลางมีโอ่งมังกร 1 ใบ







ด้านหน้าเป็นตู้กระจกสี่เหลี่ยมทรงยาว สำหรับไว้ใส่ขายผลไม้ แต่มีขนม ของเด็กเล่น อาหารแห้ง ปลากระป๋อง ไข่ไก่ หน้ากากอนามัย เจลล้างมือ น้ำดื่มแชร์เย็นและอีกหลายอย่างถูกวางไว้ทั้งในตู้และนอกตู้ มีชาวบ้านบางคนได้ไปซื้อขนมและของใช้นำมาใส่ไว้ในตู้กันอย่างไม่ขาดสาย บางคนสนใจลองเสี่ยงหยิบเลขจากไข่พลาสติกที่อยู่ในโอ่งมังกร หลังจากทราบว่าน้องกุมารน้อยเคยให้เลขเด็ดมีโชคมาแล้วหลายคนแล้ว ซึ่งผู้ที่เคยได้รับโชคมาก่อนหน้านี้ก็จะนำเอาขนม น้ำดื่ม นม ของเล่น และเงินมาทำบุญให้น้อง และจะขอเลขเด็ดในงวดต่อไปอีกด้วย

นายสมนึก กาวี เจ้าของร้าน เปิดเผยว่า ได้ตั้งรูปปั้นน้องปันสุข และน้องนำโชค ตั้งแต่ช่วงโควิดระบาดใหม่ ๆ เพราะครอบครัวเป็นคนทำบุญทำทานอยู่แล้วก็พยายามหาทางที่จะให้คนมาร่วมทำบุญด้วย จึงนำสองกุมารน้อยมาตั้งไว้ที่หน้าร้าน เป็นกุศโลบายที่มีคนศรัทธากุมารให้โชคลาภ จะได้มีสิ่งของเข้ามาบริจาคมาก ๆ เพื่อเป็นประโยชน์ต่อคนที่ตกทุกข์ได้ยากจะได้รับอานิสงส์ตรงนี้นำไปกินไปใช้ในชีวิตประจำวันของครอบครัว

ส่วนกุมารทั้ง 2 องค์ ชื่อ น้องปันสุข กับ น้องนำโชค ได้ไปหาซื้อมาตั้งไว้บูชานานแล้ว โดยคนที่มาจะล้วงไข่ในโอ่ง มีถูกหวยกันบ้าง บางคนก็ไม่ถูกแล้วแต่โชคของแต่ละคน มาร้อยคนถ้าถูกสัก 10 คนก็ถือว่าโอเคแล้ว คนถูกก็จะเอาของมาใส่ไว้ คนไม่ถูกก็เอามาใส่เป็นการร่วมบุญก็มาเยอะ โดยคนที่ทุกข์ยากมาก็เลือกหยิบสิ่งของที่อยู่ในตู้ได้แต่พอใช้ พอกิน ถ้ามีคนมาหยิบไปมากก็จะบอกแนะนำให้หยิบไปแต่พอประมาณเหลือเผื่อไว้ให้คนอื่นบ้าง







ส่วนคนที่เคยมาล้วงไข่ในโอ่งแล้วมีโชคไปก็จะกลับมาพร้อมด้วยสิ่งของ ขนม ของเล่นมาตอบแทนน้องปันสุข กับน้องนำโชคที่ได้ใช้โชคลาภด้วย บางคนหลังจากนำสิ่งของมาแล้วก็มาขอซ้ำอีกเผื่อในงวดต่อไปด้วย ส่วนลูกค้าที่มากินอาหารเห็นก็จะคอยเติมสิ่งของ ขนม ของใช้ให้ไปเรื่อย ๆ ทำให้ของมีให้ทุกวันไม่เคยขาด โดยเฉพาะใกล้วันหวยออกจะมากันไม่ขาดสาย ถือเป็นความสุขที่ได้ทำบุญ ให้ทานแก่คนที่ตกทุกข์ได้ยาก เป็นการสร้างทานบารมีให้กับตนเองและครอบครัวด้วย

อย่างไรก็ตามจากการสังเกตลูกค้าที่มานั่งรับประทานอาหาร บางคนรับประทานเสร็จแล้วก่อนกลับก็จะมาลองหยิบไข่ในโอ่งหวังมีโชคลาภ ได้เลขกลับไปทั้ง 2 ตัว 3 ตัว เพื่อกลับไปเสี่ยงโชคในงวดที่จึงนี้",https://www.naewna.com/likesara/605708,30_09_2021
'ททบ.5-กาแล็กซี่ มัลติมีเดียฯ'ดึง 4 พิธีกรดังท็อปนิวส์เสริมทัพข่าวดันเรทติ้งปี 65,"ททบ.5-กาแล็กซี่ มัลติมีเดียฯจับมือผลิตรายการข่าวททบ. 5 มิติใหม่ ดึง 4 พิธีกรข่าวดังเสริมทัพ หวังดันเรทติ้งปี 2565 พร้อมจัดทีมข่าวและทีมโปรดิวเซอร์สร้างสรรค์เนื้อหา เสิร์ฟข่าวแบบเจาะลึกในหลากหลายมิติ ให้ข้อเท็จจริงครบทุกด้าน ไม่สร้างความแตกแยก ขณะที่ผู้บริหารท็อปนิวส์ฯ ยันผู้ดำเนินรายการไปร่วมงานในลักษณะบางช่วงเวลาเท่านั้น แต่การทำงานหลักยังคงอยู่ที่ช่อง TOP News ย้ำอุดมการณ์ไม่เปลี่ยนเแปลง พร้อมเดินหน้าพัฒนาคุณภาพข่าวออกอากาศผ่านสถานีโทรทัศน์ผ่านดาวเทียม และสื่อโซเชียลมีเดีย รวมถึงสร้างช่องทางสื่อของตัวเองในรูปแบบของ App Top News

เมื่อวันที่ 30 กันยายน 2564พลโทรังษี กิติญาณทรัพย์ กรรมการผู้อำนวยการใหญ่ สถานีวิทยุโทรทัศน์กองทัพบก (ททบ.5) และ นายแพทย์ชัยวัฒน์ เตชะไพฑูรย์ ประธานกรรมการบริหาร บริษัท กาแล็กซี่ มัลติมีเดีย คอร์ปอเรชั่น จำกัด ร่วมลงนามข้อตกลงความร่วมมือในการผลิตข่าวททบ.5 มิติใหม่ปี 2565 โดยดึงนายกนก รัตน์วงศ์สกุล, นายธีระ ธัญไพบูลย์, นายสันติสุข มะโรงศรี และนายสถาพร เกื้อสกุล 4 พิธีกรข่าวเข้ามาเสริมทัพ

พลโท รังษี กิติญาณทรัพย์ กรรมการผู้อำนวยการใหญ่ สถานีวิทยุโทรทัศน์กองทัพบก เปิดเผยว่า ความร่วมมือในครั้งนี้เพื่อการพัฒนารายการข่าวของ ททบ.5 ให้เกิดแง่มุมหลากหลายและมีข้อมูลเชิงลึกมากขึ้น โดย ททบ.5 ยังคงเน้นการนำเสนอข้อเท็จจริงทุกด้าน โดยไม่ก่อให้เกิดความแตกแยกในสังคม ทั้งนี้รายการข่าวที่เป็นความร่วมมือของ ททบ.5 และบริษัท กาแล็กซี่ มัลติมีเดีย คอร์ปอเรชั่น จำกัด ในครั้งนี้จะนำเสนอในห้วงเวลา 7 ชั่วโมงต่อวัน ประกอบด้วย ในช่วงวันจันทร์- ศุกร์ รายการข่าวเช้า เวลา 06.00-07.00น., รายการข่าวเที่ยง เวลา 12.00-14.00 น., รายการข่าวค่ำ เวลา 18.00-20.00 น., ข่าวภาคดึก เวลา 20.30-22.30 น. และรายการศาสตร์แห่งสยามวันละ 2 นาที นอกจากนี้ยังมี 2 รายการวาไรตี้ที่จะนำเสนอในวันเสาร์-อาทิตย์ ได้แก่ รายการลายกนกยกสยาม และรายการ ณ ครับ ซึ่งจะออกอากาศในช่วง เวลา 16.00-17.00 น.

เมื่อสังคมเกิดวิกฤตช่อง 5 จึงต้องการผลิตข้อมูลข่าวสารความจริง ให้ความรู้ประชาชนแก้ปัญหาวิกฤตและปัญหาต่างๆในสังคมให้สามารถผ่านพ้นไปให้ได้ โดยมีเป้าหมายนำเสนอข่าวสารที่เป็นความจริงรอบด้าน เจาะลึกในรายละเอียดและไม่สร้างความแตกแยกให้กับสังคม เพราะทุกวันนี้มีความแตกแยกอยู่หลายด้าน ช่อง 5 จะไม่เติมเชื้อไฟแต่จะดึงฟื้นออกจากไฟ เน้นให้ข้อมูลข่าวสารประชาชนให้เกิดประโยชน์ในทุกมิติ แม้มีความขัดแย้งแต่จะมีการนำเสนอข้อมูลทั้ง 2 ด้าน ไม่ตัดสินว่าใครผิดใครถูก โดยให้ประชาชนเป็นผู้ตัดสิน ขณะที่พบว่าคู่แข่งของสื่อหลักคือ โซเชียลมีเดีย โดยพิธีกรทั้ง 4 ท่านจะนำเสนอข้อมูลรอบด้าน พร้อมกันนี้ให้สัญญากับประชาชนว่าในปี 2565 ช่อง 5 จะเป็นสื่อที่ให้องค์ความรู้แก่ประชาชนครบถ้วนอย่างแท้จริงเพื่อแก้ปัญหาข่าวปลอมในโซเชียลฯ ชี้แจงความจริงให้สังคม ไม่สร้างความแตกแยกและยึดมั่นสถาบันชาติ ศาสนา พระมหากษัตริย์และประชาชนเป็นที่ตั้งพลโท รังษี กล่าว

ขณะที่ นพ.ชัยวัฒน์ เตชะไพฑูรย์ ประธานกรรมการบริหาร บริษัท กาแล็กซี่ มัลติมีเดีย คอร์ปอเรชั่น จำกัด ระบุว่า จากการทำงานอย่างใกล้ชิดกับสื่อมวลชนตลอดช่วงที่ผ่านมาและการเล็งเห็นถึงบทบาทของสื่อที่มีต่อการพัฒนาประเทศ จึงได้สนับสนุนการทำงานของสื่อมวลชนมาอย่างต่อเนื่องและครั้งนี้ก็ได้ร่วมมือกับ ททบ.5 เพื่อเสนอข้อมูลข่าวสารสู่ประชาชนในรูปของรายการข่าว โดยเน้นข้อเท็จจริงรอบด้านผ่านผู้ประกาศข่าวที่มากด้วยประสบการณ์ และเมื่อมีพิธีกรเพิ่มขึ้นมา 4 คน จะทำให้เรตติ้งข่าวของช่อง 5 จะขึ้นมาที่อันดับต้นๆ ใน Top 10 ได้ในเวลาประมาณ 3 เดือนนอกจากนี้

ด้านนายกนก กล่าวว่า ได้หารือกับ ผอ.ททบ.5 ว่ารายการต้องเสนอความจริงทุกด้านในสังคม ไม่สร้างความแตกแยก ช่วยฟื้นฟูประเทศหลังวิกฤตโควิด เดินตามนโยบายของททบ.5 โดยแนวทางจากบรรณาธิการข่าว

ส่วนนายสันติสุข คุณธีระ ระบุเช่นกันว่า รูปแบบการนำเสนอข่าวจะเน้นเสนอความจริง ไม่ใช่ความแตกแยก ซึ่งมีเอกลักษณ์การนำเสนอข่าวของพิธีกรแต่ละท่าน และคุณสถาพรจะนำเสนอข่าวเชิงลึกในต่างประเทศทั้งการเมือง เศรษฐกิจและสังคม ให้ครบถ้วนรอบด้าน

สำหรับความร่วมมือผลิตรายการข่าวระหว่าง ททบ.5 และ บริษัท กาแล็กซี่ มัลติมีเดีย คอร์ปอเรชั่น จำกัด ในครั้งนี้ นอกจากจะเป็นการเพิ่มความเข้มข้นของการนำเสนอข้อมูลข่าวเพื่อตอบโจทย์ความต้องการของผู้รับชมโทรทัศน์ในยุคปัจจุบันแล้ว ยังถือเป็นมิติใหม่ของ ททบ.5 ที่มุ่งเติมเต็มรายการเกี่ยวกับการเกษตรและรายการด้านกีฬา ไว้ในผังรายการปี 2565 ตามนโยบายของสถานีอีกด้วย ทั้งนี้ ติดตามรับชมรายการใหม่ๆ ของ ททบ.5 ทุกแพลตฟอร์ม ตั้งแต่วันที่ 1 ม.ค. 2565 และติดตามข้อมูลตลอดเวลาได้ที่ www.tv5.co.th และ Facebook : TV5HD1 รวมทั้งได้มีการเปลี่ยนแปลงหมายเลขช่อง 5 กดหมายเลข 5 เริ่ม 25 พฤศจิกายนนี้เป็นต้นไปดูช่อง 5 กดหมายเลข 5

ขณะเดียวกันเฟชบุ๊กTOP News รายงานคำกล่าวของนายฉัตรชัย ภู่โคกหวาย กรรมการผู้จัดการ บริษัท ท็อปนิวส์ ดิจิตัล มีเดีย จำกัด เปิดเผยว่า เป็นที่ทราบกันดีว่าการเปลี่ยนแปลงของสื่อนั้นเกิดขึ้นตลอดเวลา และเรื่องนี้ทางเราให้ความสำคัญเป็นยุทธศาสตร์หลัก และพัฒนาสู่การสร้างช่องทางสื่อของตัวเองมาโดยตลอด โดยปัจจุบันนี้นอกเหนือจากช่องทาง การนำเสนอปกติ ไม่ว่าจะเป็นทีวีดาวเทียม iptv และทุกช่องทางโซเชียลมีเดีย ที่มีผู้รับชมมากกว่า 1.6 ล้านผู้ติดตาม และที่สำคัญคือวันนี้ภายใต้ระยะเวลา 8 เดือนที่ผ่านมาเราได้พัฒนา App Top News จนมีผู้ดาวโหลดแล้วมากกว่า 1.3 แสนราย ทำให้มีคนชมรายการสด Top News ผ่านทั้งสองช่องทางประมาณ 50,000 ครั้งในแต่ละช่วงวัน

สำหรับในส่วนของข่าวสารที่เกี่ยวกับความร่วมมือระหว่างบริษัท กาแล็กซี่ มัลติมีเดีย คอร์ปอเรชั่น จำกัด หรือ GMC และสถานีโทรทัศน์กองทัพบก ช่อง 5 โดยมีทางผู้ดำเนินรายการ คนสำคัญไปร่วมงานนั้น ทางเราคิดว่าช่องทางการรับชมดิจิตอล ทีวี ถือเป็นช่องทางที่สำคัญในการนำเสนอข้อมูลข่าวสารที่เป็นประโยชน์ให้กับประชาชนได้กว้างขวางมากขึ้น เราจึงได้ตัดสินใจประสานผู้ดำเนินรายการเข้าร่วมกับโครงการดังกล่าว แต่เป็นในลักษณะการไปร่วมแค่บางช่วงเวลาเท่านั้น แต่การทำงานหลักยังคงอยู่ที่ช่อง TOP News โดยแฟนๆก็ยังสามารถ ติดตามผู้ดำเนินรายการ และข่าวสารผ่านทางช่องของเราได้เช่นเดิม และเรายังคงยึดมั่นในแนวทางอุดมการณ์เดิม และ พร้อมเดินหน้าสู่การเป็นผู้นำเสนอข่าวสารอันดับ 1 ของประเทศ

-001",https://www.naewna.com/politic/605676,30_09_2021
แลกหมัดพท.!‘สนธิญา’ร้องกสม.ตรวจสอบแถลงการณ์ด้อยค่า ละเมิดสิทธิมนุษยชน,"แลกหมัดพท.!สนธิญาร้องกสม.ตรวจสอบแถลงการณ์ด้อยค่า ละเมิดสิทธิมนุษยชน

30 กันยายน 2564 ที่สำนักงานคณะกรรมการสิทธิมนุษยชนแห่งชาติ(กสม.) นายสนธิญา สวัสดี ที่ปรึกษากรรมาธิการการกฎหมาย การยุติธรรม และสิทธิมนุษยชน สภาผู้แทนราษฎร เดินทางไปยื่นคำร้องเพื่อให้ กสม. ตรวจสอบพรรคเพื่อไทยกรณีออกแถลงการณ์ฟ้องนายสนธิญา ด้วยข้อความที่ละเมิดสิทธิมนุษยชนและด้อยค่า ซึ่งเป็นการกระทำที่ขัดต่อรัฐธรรมนูญ มาตรา 4 และมาตรา 32 ซึ่งเป็นไปตามบทบัญญัติรัฐธรรมนูญ 2560 มาตรา 247 (1) มีนายสุชาติ เศรษฐมาลินี กรรมการสิทธิมนุษยชนแห่งชาติ เป็นผู้รับเรื่องไว้ตรวจสอบ (อ่านข่าวที่เกี่ยวข้อง : พท.ดิ้นแถลงการณ์โต้'สนธิญา'ร้องยุบพรรค ฉะจ้องกลั่นแกล้ง จ่อเอาคืนผิดม.101)

นายสนธิญา กล่าวว่า พรรคเพื่อไทยออกแถลงการณ์เมื่อวันที่ 24 กันยายน 2564 มีหลายประเด็นโดยมี 2 ประเด็นหลักที่เข้าใจว่าเป็นการด้อยค่าตนและลิดรอนสิทธิ ซึ่งจะมีผลในด้านสิทธิมนุษยชนหรือไม่อย่างไรนั้น ทางกรรมการ กสม.จะเป็นผู้พิจารณา เบื้องต้นตามรัฐธรรมนูญปี 2560 มาตรา 4 ศักดิ์ศรีความเป็นมนุษย์เท่าเทียมกัน ปวงชนชาวไทยต้องได้รับการคุ้มครองอย่างเท่าเทียมกันทุกๆคน การที่พรรคเพื่อไทย กล่าวว่า ขอให้ประชาชนอย่าสนใจนักร้องพวกนี้ จากการที่ตนไปร้อง กกต.ให้ตรวจสอบเรื่องที่ แอมมี่ เดอะบอตทอมบลูส์ นายไชยอมร แก้ววิบูลย์พันธุ์ ได้โพสต์เฟซบุ๊กว่าพรรคเพื่อไทยสนับสนุนทุนม็อบ ซึ่งพรรคเพื่อไทยไม่ได้ตรวจสอบเรื่องดังกล่าวให้กระจ่างหรือแจ้งความดำเนินคดีกับนายแอมมี่ แต่อย่างใด

ขณะเดียวกันพรรคเพื่อไทยออกแถลงการณ์นำข้อมูลของบุคคลอื่น ซึ่งคือผมไปใช้ประโยชน์โดยมิได้บอก และมาด้อยค่าผมซึ่งเป็นผู้ร้องว่าประชาชนอย่าให้ความสนใจ และนำข้อมูลส่วนตัวของผมไปลง โดยบอกว่าพรรคพลังประชารัฐปฏิเสธว่าผมไม่ได้เป็นสมาชิกพรรค นั่นถือเป็นการละเมิดสิทธิมนุษยชน ส่วนตัวของผมตามรัฐธรรมนูญ ดังนั้นวันนี้จึงต้องมาร้องให้ กสม.ตรวจสอบแถลงการณ์ของพรรคเพื่อไทย นายสนธิญา กล่าว

นายสนธิญา กล่าวด้วยว่า นอกจากนี้ตนเคยบอกเรื่องนี้ไปแล้วหลายครั้งว่าได้เคยสมัครเป็นสมาชิกพรรคพลังประชารัฐ แล้วไปทับซ้อนกับพรรคการเมืองอีกพรรคหนึ่ง ทางพรรคพลังประชารัฐจึงได้ทำหนังสือแจ้งมาพร้อมคืนเงินค่าสมัครแล้วและตนได้กลับมาสมัครเป็นสมาชิกใหม่อีกครั้งเมื่อวันที่ 6 เมษายนที่ผ่านมา อย่างไรก็ตามตนจะอยู่พรรคไหนนั้นมันไม่เกี่ยวกับการที่ไปร้อง กกต. ให้ยุบพรรคเพื่อไทยจากกรณีนายไชยอมร โพสต์ถึงพรรคเพื่อไทยเลย

ด้านนายสุชาติ กล่าวว่า เราจะได้แสวงหาข้อมูลในการตรวจสอบอย่างรอบด้านเพื่อที่เราจะได้วินิจฉัยต่อไป ซึ่งกำหนดตามกรอบเวลาที่จะแสวงหาข้อเท็จจริง 90 วัน

-005",https://www.naewna.com/politic/605742,30_09_2021
อีก3วันเข้าพิษณุโลก! ผู้ว่าฯสั่งเตรียมรับมวลน้ำจากสุโขทัย ย้ำปชช.ต้องไม่เดือดร้อน,"ผู้ว่าราชการจังหวัดพิษณุโลกสั่งการให้ทุกฝ่ายเตรียมรับมือมวลน้ำที่ไหลมาจากจังหวัดสุโขทัยอย่างสูงสุด ย้ำไม่ให้ประชาชนเดือดร้อน โดยมวลน้ำอีกกว่า 350 ล้าน ลบ.ม. มาถึงพิษณุโลก ใน 3-5วัน

30 กันยายน 2564 นายรณชัย จิตรวิเศษ ผู้ว่าราชการจังหวัดพิษณุโลก พร้อมด้วย นายอิทธิพล บุบพะศิริ รองนายกองค์การบริหารส่วนจังหวัดพิษณุโลก นายชำนาญ ชูเที่ยง ผู้อำนวยการโครงการชลประทานจังหวัดพิษณุโลก ร่วมกันตรวจสถานการณ์น้ำแม่น้ำยมที่บริเวณประตูระบายน้ำบางแก้ว ต.บางระกำ อ.บางระกำ จ.พิษณุโลก หลังจากน้ำจากจังหวัดสุโขทัย เริ่มหลากเข้าสู่ในพื้นที่ อ.บางระกำ จ.พิษณุโลก แล้ว และเข้าท่วมในพื้นที่ลุ่มต่ำรองรับน้ำหลาก ฝั่งซ้าย แม่น้ำยม ตามโครงการบางระกำโมเดล ที่ขณะนี้มีปริมาณน้ำเข้าพื้นที่แล้ว323.95 ล้าน ลบ.ม. คิดเป็น 80% 



โดยทุ่งรับน้ำบางระกำโมเดลในปีนี้สามารถรับน้ำทั้งสิ้น 265,000 ไร่ สามารถรองรับน้ำ 400 ล้าน ลบ.ม. ปัจจุบัน รับน้ำเข้าพื้นที่แล้ว จำนวน 187,741 ไร่ แล้ว โดยจากการตรวจสอบพบว่า จะมีมวลน้ำก้อนใหญ่จากจังหวัดสุโขทัยที่จะมาถึง อ.บางระกำ ใน 3-5 วันนี้ อีกกว่า300 ล้าน ลบ.ม. ซึ่งก็จะทำให้พื้นที่รับน้ำทุ่งบางระกำโมเดล เต็ม100% ส่งผลให้ต้องเร่งระบายน้ำ น้ำแม่น้ำยมผ่านอาคารชลประทาน ได้แก่ ปตร.วังสะตือ ในอัตราสูงสุด, ผันน้ำจากแม่น้ำยม ลงสู่แม่น้ำน่าน ผ่าน คลอง DR-2.8 และ DR-15.8,รวมทั้งติดตั้งเครื่องผลักดันน้ำเร่งการระบายน้ำ ที่แม่น้ำยม จุดสะพานบ้านวังเป็ด อ.บางระกำ จำนวน 6 เครื่อง โดยสามารถผันน้ำออกไปสู่ราบลุ่มภาคกลางวันละ 40 ล้าน ลบ.ม.          

   

จากสถานการณ์ จะส่งผลกระทบให้ระดับน้ำในแม่น้ำยมสายหลัก ในเขต อ.บางระกำ และ แม่น้ำสายเก่า-คลองเมม-คลองบางแก้ว ในเขต อ.พรหมพิราม และ อ.บางระกำ มีระดับน้ำสูงเพิ่มขึ้นต่อเนื่อง ประกอบน้ำที่ไหลหลาก จากพื้นที่ตอนบนจากจังหวัดสุโขทัย ทำให้น้ำเอ่อล้นตลิ่งและท่วมพื้นที่ลุ่มต่ำจึงขอประชาสัมพันธ์ แจ้งเตือนประชาชน ที่อาศัยอยู่ริมตลิ่ง แม่น้ำยม,แม่น้ำยมสายเก่า , คลองเมม-คลองบางแก้ว ขอให้เตรียมการขนของขึ้นที่สูง ขนย้ายสัตว์เลี้ยง ที่อยู่ในที่ลุ่มต่ำ ตรวจสอบจุดที่คันดินต่ำ เพื่อเสริมระดับการป้องกัน และติดตามข่าวสาร สถานการณ์น้ำ สภาพภูมิอากาศ อย่างใกล้ชิด จากทางหน่วยราชการ",https://www.naewna.com/local/605733,30_09_2021
สื่อรัสเซียชี้‘ยุโรป’ต้องเป็น‘ลิ่วล้อสหรัฐฯ’ต่อไป หากไม่เปลี่ยนแปลงแนวคิดนาโต,"30 กันยายน 2564สำนักข่าวสปุตนิก (Sputnik) ของรัสเซียกล่าวในการวิเคราะห์เมื่อไม่นานนี้ว่า บรรดาพันธมิตรชาติยุโรปของสหรัฐฯ จะยังคงถูกสหรัฐฯ ใช้ประโยชน์ต่อไป เว้นแต่พวกเขาจะดำเนินแผนทบทวนแนวคิดเชิงกลยุทธ์ขององค์การนาโต (NATO)

สำนักข่าวฯ รายงานโดยอ้างคำพูดของแพทริก อาร์มสตรอง อดีตนักการทูตชาวแคนาดาว่า จะไม่มีอะไรเปลี่ยนแปลงจนกว่าประเทศสมาชิกนาโตจะเห็นพ้องกันถึงข้อเท็จจริงที่ว่า สหรัฐฯ มองตนเหมือนกระดาษชำระที่เอาไว้ใช้งานในยามจำเป็นและถูกลืมเมื่อหมดประโยชน์

ด้านจอห์น วอล์ช ผู้นักวิจารณ์การเมืองชาวสหรัฐฯ ระบุว่าตลอดประวัติศาสตร์ที่ผ่านมาของนาโต ผู้กำหนดนโยบายชาวสหรัฐฯ ได้มองข้ามไปว่าสหรัฐฯ เป็นฝ่ายออกคำสั่งและประเทศพันธมิตรในยุโรปทั้งหมดมีหน้าที่เพียงปฏิบัติตามเท่านั้น",https://www.naewna.com/inter/605736,30_09_2021
