title,summary,link,published
รัฐเปิดเกณฑ์เยียวยาพืชผลเกษตรโดนน้ำท่วม กางตัวเลขสถานการณ์น้ำในเขื่อน,"รัฐเปิดเกณฑ์เยียวยาพืชผลเกษตรโดนน้ำท่วม กางตัวเลขสถานการณ์น้ำในเขื่อน

27 กันยายน 2564 น.ส.รัชดา ธนาดิเรก รองโฆษกประจำสำนักนายกรัฐมนตรี กล่าวในรายการ แจงให้เคลียร์กับทีมโฆษกรัฐบาล ถึงสถานการณ์น้ำท่วม ว่า พายุดีเปรสชันเตี้ยนหมู่ที่เข้ามายังประเทศไทย ส่งผลให้เกิดภาวะน้ำท่วมในพื้นที่ 34 จังหวัด พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มีความห่วงใยประชาชนเป็นอย่างมาก ได้จัดสรรเวลาและตั้งใจที่จะเยี่ยมพื้นที่ต่างๆให้ได้มากที่สุด

น.ส.รัชดา กล่าวว่า ส่วนมาตรการเยียวยาหลังจากที่น้ำลด พล.อ.ประยุทธ์ กำชับให้ทุกหน่วยงานที่เกี่ยวข้องหากสถานการณ์คลี่คลายแล้วให้เข้าสำรวจพื้นที่เพื่อทำการยื่นเรื่อง ขอเงินเยียวยาให้กับประชาชน ซึ่งเกณฑ์ในการเยียวยาเป็นไปตามกฎของกระทรวงการคลัง ด้านพื้นผลการเกษตรพื้นที่เพาะปลูกที่มีพืชเสียหายก็จะได้รับการช่วยเหลือ ไม่เกินครัวเรือนละ 30 ไร่ ข้าวไร่ละ 1,340 บาท พืชไร่และพืชผักไร่ละ 1,980 บาท ไม้ผลไม้ยืนต้นและอื่นๆไร่ละ 4,048 บาท ส่วนของประมงได้รับการเยียวยาเช่นเดียวกัน ทั้งนี้บ้านเรือนที่เสียหายกรมบรรเทาสาธารณภัยจะเข้าสำรวจเพื่อที่จะสรุปข้อมูลและดำเนินการเสนอขอเงินเยียวยาให้กับทุกคนครบถ้วนสมบูรณ์ไม่ต้องกังวลเพราะนายกรัฐมนตรีกำชับให้เรื่องเหล่านี้ต้องดำเนินการอย่างเร่งด่วน



นอกจากเรื่องของการเยียวยารัฐบาลก็เฝ้าระวังจับตาเรื่องของการฉวยโอกาสจากผู้ประกอบการบางราย โดยนายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ เข้าติดตามสถานการณ์ในหลายพื้นที่เพราะเกรงว่าจะมีการฉวยโอกาสขึ้นราคาสินค้าหรือค้ากำไรเกินควร ทั้งนี้กรมการค้าภายในได้เปิดสายด่วนให้ประชาชนโทรแจ้งได้ที่หมายเลข 1569 และยังจัดรถโมบายพาณิชย์ลดราคาช่วยประชาชนไปยังพื้นที่ประสบภัยด้วย ซึ่งรถดังกล่าวก็จำหน่ายสินค้าราคาถูกที่จำเป็นต่อการบริโภคให้กับประชาชนในพื้นที่

น.ส.รัชดา กล่าวว่า สถานการณ์น้ำในเขื่อนและอ่างเก็บน้ำ จากข้อมูลของกรมชลประทาน โดย 4 เขื่อนหลังอย่างเขื่อนภูมิพล, เขื่อนสิริกิติ์, เขื่อนแควน้อยบำรุงแดน และเขื่อนป่าสักชลสิทธิ์ ปริมาณน้ำร่วมกันทั้งสิ้น 11,376 ล้านลูกบาศก์เมตร ซึ่งคิดเป็น 46 เปอร์เซ็นต์ ของความจุของเขื่อนแล้วยังสามารถรับน้ำได้อีก 13,495 ล้าน ลูกบาศก์เมตร โดยกรมชลประทานจะมีการตรวจสอบวัดปริมาณน้ำอยู่ทุกวันว่าเมื่อมีฝนตกมามากจะมีความจำเป็นต้องระบายออกเท่าใดเพื่อให้มีพื้นที่ในการเก็บกักน้ำในเขื่อนและในอ่าง ส่วนสภาพน้ำในอ่างเก็บน้ำขนาดใหญ่และขนาดกลางอื่นๆ ทั่วประเทศ 447 แห่งนั้นมีปริมาณน้ำในอ่าง 48,313 ล้านลูกบาศก์เมตรคิดเป็น 64 เปอร์เซ็นต์ ของความจุทั้งหมดสามารถรับน้ำได้อีก27,762 ล้านลูกบาศก์เมตร

-005",https://www.naewna.com/politic/605073,28_09_2021
เชียงใหม่สั่งปิดร้านดัง-หย่อมบ้านจัดสรรเก่า หลังพบผู้ติดเชื้อโควิดในพื้นที่,"เชียงใหม่ พบผู้ติดเชื้อรายใหม่เพิ่มอีก 90 ราย ขณะที่คณะกรรมการโรคติดต่อจังหวัด ออก 2 คำสั่ง ปิดสถานที่เสี่ยง เป็นเวลา 14 วัน หลังพบติดเชื้อในพื้นที่

27 กันยายน 2564 สถานการณ์การแพร่ระบาดโรคโควิด-19 จังหวัดเชียงใหม่ วันนี้พบผู้ติดเชื้อรายใหม่เพิ่มอีก 90 ราย โดยเป็นผู้ติดเชื้อในจังหวัดถึง 87 ราย อีก 3 ราย เป็นผู้ติดเชื้อจากต่างจังหวัด ทำให้ผู้ติดเชื้อสะสมตั้งแต่เดือนกรกฎาคม 2564 อยู่ที่ 4,239 ราย ยังคงรักษาตัวอยู่ในโรงพยาบาลทุกประเภท จำนวน 894 ราย แยกเป็นโรงพยาบาลสนามจังหวัดเชียงใหม่ 385 ราย โรงพยาบาลสนามเฉพาะกิจ (แม่ตื่น) 74 ราย โรงพยาบาลรัฐ 177 ราย โรงพยาบาลเอกชน 253 ราย และโรงพยาบาลต่างจังหวัด 5 ราย

สำหรับผู้ติดเชื้อที่ยังรักษาตัวอยู่นั้น แยกเป็นกลุ่มผู้ป่วยที่ไม่มีอาการหรืออาการเล็กน้อย (สีเขียว) 690 ราย อาการปานกลาง (สีเหลือง) 166 ราย อาการค่อนข้างหนัก (สีส้ม) 31 ราย และอาการหนัก (สีแดง) 7 ราย ส่วนยอดผู้เสียชีวิตสะสมยังคงอยู่ที่ 40 ราย ขณะที่ยอดผู้ติดเชื้อสะสมระลอกเดือนเมษายนของจังหวัดเชียงใหม่ (ตั้งแต่วันที่ 1 เมษายน 2564 จนถึงปัจจุบัน) มีผู้ติดเชื้อสะสมแล้วทั้งหมด 8,408 ราย และรักษาหายแล้ว 7,455 ราย

ส่วนการบริหารจัดการวัคซีนจังหวัดเชียงใหม่ ขณะนี้มีผู้ได้รับการฉีดวัคซีนไปแล้ว 628,361 คน คิดเป็นร้อยละ 49.82 ของเป้าหมาย แบ่งเป็นกลุ่มผู้สูงอายุ 60 ปีขึ้นไป ฉีดแล้ว 166,714 คน คิดเป็นร้อยละ 50.88 กลุ่ม 7 โรคเรื้อรังฉีดแล้ว 76,208 คน คิดเป็นร้อยละ 62.91 และกลุ่มประชาชนทั่วไป ฉีดแล้ว 385,439 คน คิดเป็นร้อยละ 47.44

วันเดียวกัน ที่ศูนย์บัญชาการสถานการณ์การระบาดโรค Covid-19 จังหวัดเชียงใหม่ นายแพทย์ธนชล วงศ์หิรัญเดชา นายแพทย์ชำนาญการ สำนักงานสาธารณสุขจังหวัดเชียงใหม่ เปิดเผยว่า ตามที่ได้ตรวจพบการติดเชื้อโรคโควิด-19 เป็นกลุ่มก้อน ในร้านเย็นตาโฟป้าฟัก ซึ่งตั้งอยู่ หมู่ที่ 3 ตำบลต้นเปา อำเภอสันกำแพง จังหวัดเชียงใหม่ คณะกรรมการโรคติดต่อจังหวัดเชียงใหม่ จึงได้มีมติออกคำสั่งที่ 171/2564 โดยให้ปิดร้านเย็นตาโฟป้าฟัก เป็นเวลา 14 วัน ตั้งแต่วันที่ 27 กันยายน 2564 ถึงวันที่ 10 ตุลาคม 2564

พร้อมกันนี้ ได้ออกคำสั่งที่ 172/2564 ให้ปิดหย่อมบ้านจัดสรรเก่า หมู่ที่ 2 ตำบลป่าลาน อำเภอดอยสะเก็ด จังหวัดเชียงใหม่ เป็นเวลา 14 วัน ตั้งแต่วันที่ 26 กันยายน 2564 ถึงวันที่ 9 ตุลาคม 2564 ภายหลังพบการติดเชื้อโควิด-19 ในพื้นที่

ทั้งนี้ ให้ผู้สัมผัสเสี่ยงสูงทุกคน เข้ารับการตรวจคัดกรองหาเชื้อโควิด-19 หากผลตรวจเป็นลบให้กักตนเอง (Home Quarantine) เป็นเวลา 14 วัน ส่วนกลุ่มเสี่ยงต่ำให้คุมไว้สังเกตอาการ เป็นเวลา 14 วัน และปฏิบัติตามคำสั่งเจ้าพนักงานควบคุมโรคติดต่อในพื้นที่อย่างเคร่งครัด พร้อมขอความร่วมมือประชาชนในพื้นที่จังหวัดเชียงใหม่ งดการเดินทางเข้าไปในพื้นที่ดังกล่าวโดยไม่มีเหตุจำเป็น เพื่อลดความเสี่ยงต่อการสัมผัสโรค

นอกจากนี้ ให้นายอำเภอสันกำแพง และนายอำเภอดอยสะเก็ด ในฐานะหัวหน้าศูนย์ปฏิบัติการควบคุมโรคอำเภอฯ กำกับ และควบคุมการปฏิบัติให้เป็นไปด้วยความเรียบร้อย หากผู้ใดฝ่าฝืนต้องระวางโทษปรับไม่เกิน 20,000 บาท ตามมาตรา 51 แห่งพระราชบัญญัติโรคติดต่อ พ.ศ. 2558

-005",https://www.naewna.com/local/605070,28_09_2021
‘บิ๊กตู่’เลื่อนลงเมืองคอน30ก.ย. ปรับแผนตรวจน้ำท่วมภาคกลางก่อน,"ดร.รงค์ เผย นายกฯ ขอเลื่อนลงพื้นที่นครศรีธรรมราชออกไปอีก 2 สัปดาห์ ขอไปติดตามสถานการณ์น้ำหลายจังหวัดภาคกลางที่กำลังท่วมหนักขณะนี้ก่อน ย้ำคนนครฯเข้าใจดี ชี้หากนายกฯลงใต้ตอนนี้โดนบ่นแน่

27 กันยายน 2564 นายรงค์ วงศ์สวยขวัญ ส.ส.นครศรีธรรมราช กล่าวว่า ภารกิจของ พล.อ.ประยุทธ์ จันทร์โอชา นายกรัฐมนตรีและรมว.กลาโหม ที่จะเดินทางไป จ.นครศรีธรรมราช ในวันที่ 30 ก.ย.นี้ ตนได้รับการประสานว่าจะต้องเลื่อนไปก่อน โดยนายกฯจะต้องเดินทางไปติดตามดูสถานการณ์น้ำในภาคกลางที่ประชาชนกำลังประสบปัญหาอย่างหนักในขณะนี้ก่อน ซึ่งมีหลายจังหวัดที่กำลังประสบปัญหาในขณะนี้ ส่วนภาคใต้ตอนนี้ยังไม่ท่วม แต่เราก็มีการป้องกัน

ทั้งนี้ทุกคนในภาคใต้ โดยเฉพาะคนนครศรีธรรมราช เข้าใจนายกฯดี เพราะหากนายกฯเดินทางมาจังหวัดนครศรีธรรมราช ตอนนี้คงโดนบ่นแน่นอนว่าไม่ไปจังหวัดที่ประชนเดือดร้อนก่อน เพราะฉะนั้นไม่มีปัญหาเลย เพราะประชาชนภาคกลางเขาเดือดร้อนกว่า พวกเรายินดีให้นายกฯเลื่อนการเดินทางมาภาคใต้ไปช่วยเหลือประชาชนที่กำลังประสบปัญหาก่อน แล้วค่อยมาที่ภาคใต้ก็ได้ อย่างไรก็ตามทราบว่ากำหนดการนายกฯ ที่จะเดินทางมาจังหวัดนครศรีธรรมราชจะเลื่อนไปอีก 2 สัปดาห์

-005",https://www.naewna.com/politic/605067,28_09_2021
'เปิ้ล ภารดี'จัดเต็มเสื้อผ้าหน้าผม แปลงโฉมเป็น'ลิซ่า BlackPink',"27 ก.ย.64 ต้านกระแสของนักร้องและไอดอลเคป๊อปชื่อดัง อย่าง ลิซ่า BlackPink ไม่ไหวจริงๆ สำหรับนักแสดงสาวแม่ลูกสองอย่างเปิ้ล ภารดี อยู่ผาสุขที่ล่าสุดได้จัดเต็มเสื้อผ้าหน้าผม เป็นสาวลุคหน้าม้าสวยอลังสุดๆ ทั้งภาพนิ่งและคลิป มาพร้อมแคปชั่นว่าสมใจอยากมาก เพราะรักน้องลิซ่ามากๆ 

.-011",https://www.naewna.com/entertain/605066,28_09_2021
‘น้ำป่า’ทะลักท่วม 5 หมู่บ้านกำแพงเพชร เร่งอพยพชาวบ้าน-สะพานแม่วงก์ทรุด,"น้ำป่าทะลักท่วม 5 หมู่บ้านกำแพงเพชร เร่งอพยพชาวบ้าน-สะพานแม่วงก์ทรุด

ผู้สื่อข่าวรายงานว่า เมื่อเวลา 14.30 น.วันที่ 27 กันยายน 2564 จากสถานการณ์ฝนที่ตกลงมาอย่างหนักและต่อเนื่องในพื้นที่จังหวัดกำแพงเพชรโดยเมื่อช่วงค่ำของวันที่ 26 กันยายน 2564 ได้เกิดน้ำป่าไหลหลากจากเทือกเขาคลองลานมาตามคลองสวนหมาก และคลองแม่นารี ไหลเข้าท่วมในหลายพื้นที่ โดยเฉพาะในพื้นที่ 5 หมู่บ้านของตำบลนาบ่อคำ ได้แก่ หมู่ที่3 , 5 , 15 , 17 และ 24 อย่างรวดเร็วรุนแรง มีประชาชนตั้งตัวกันแทบไม่ทันได้รับความเดือดร้อนประมาณ 300 หลังคาเรือน โดยระดับน้ำมีความสูงประมาณ 1 เมตร กระแสน้ำไหลเชี่ยวกราก รถเล็กทุกชนิดไม่สามารถสัญจรได้

นายฤทธิรงค์ เปรมศรี นายกองค์การบริหารส่วนตำบลนาบ่อคำ เปิดเผยว่า ก่อนหน้าที่จะเกิดน้ำป่าไหลหลาก ได้มีการประสานให้ผู้นำชุมชนประกาศแจ้งเตือนชาวบ้านให้มีการเตรียมความพร้อม รับสถานการณ์น้ำป่าไหลหลากโดยการเก็บของขึ้นที่สูง มีชาวบ้านบางส่วนที่อาศัยอยู่ภายในบ้านชั้นเดียว จึงไม่สามารถอยู่อาศัยภายในบ้านได้ ประกอบกับในขณะนี้ไม่สามารถเดินทางเข้าออกจากหมู่บ้านได้ เนื่องจากกระแสน้ำแรงมาก จึงได้ประสานขอกำลังเจ้าหน้าที่อาสาสมัครกู้ภัยจากสมาคมหน่วยกู้ภัยข่าวภาพกำแพงเพชร พร้อมทั้งกำนัน ผู้ใหญ่ละชาวบ้านเข้าช่วยเหลือและขนย้ายประชาชนออกจากพื้นที่ เนื่องจากเกรงว่าปริมาณน้ำจะสูงขึ้นอีก ซึ่งอาจเกิดอันตรายต่อชีวิตได้ โดยได้มีการนำรถตักล้อยางขนาดใหญ่และรถบรรทุกขนาดใหญ่เข้าไปในพื้นที่ พร้อมกับขนย้ายประชาชนอพยพลุยน้ำออกมาจากบ้าน โดยเฉพาะอย่างยิ่งผู้สูงอายุและเด็ก ส่วนประชาชนที่อพยพออกมาจากที่อยู่อาศัยจะมีการเคลื่อนย้ายไปพักที่หอประชุมองค์การบริหารส่วนตำบลนาบอกคำก่อนเป็นการชั่วคราว

ผู้สื่อข่าวรายงานเพิ่มเติมอีกว่า ขณะเดียวกันมวลน้ำจากอุทยานแห่งชาติแม่วงก์ ได้ไหลบ่าเข้าพื้นที่รอยต่อ จ.กำแพงเพชร-นครสวรรค์ เข้าท่วมบ้านเรือนประชาชน พืชผลการเกษตรเสียหายเป็นวงกว้างบริเวณ ต.แม่เล่ย์ อ.แม่วงก์ จ.นครสวรรค์ และเขตติดต่อระหว่าง ต.ปางมะค่า อ.ขาณุวรลักษบุรี จ.กำแพงเพชร ทำให้กระแสน้ำที่ไหลเชี่ยว ทำให้สะพานข้ามแม่น้ำแม่วงก์ (ปางมะค่า-หนองโมกข์) หมู่ 5 ต.ปางมะค่า อ.ขาณุวรลักษบุรี จ.กำแพงเพชร เกิดการทรุดตัวลง ทำให้ชาวบ้านไม่สามารถขับรถข้ามไปมาหากันได้ ต้องเดินเท้าข้ามสะพานด้วยความหวาดกลัวกระแสน้ำที่ไหลบ่าลงมา หากสะพานยุบตัวพังลงจะอันตรายมาก

ล่าสุดงานป้องกันและบรรเทาสาธารณภัยเทศบาลเมืองปางมะค่า ได้นำแผงเหล็กมากั้นมาปิดการจราจร เพื่อไม่ให้รถสัญจรผ่านไปมาได้เนื่องจากอาจเกิดอันตราย และแนะนำประชาชนอย่าเดินข้ามไปมา หากหลุดตัวถล่มไปกับน้ำจะไม่ปลอดภัย

นอกจากนี้ นายน้อย วงศ์วิทยานันท์ นายกเทศมนตรีเทศบาลเมืองปางมะค่า ได้มอบหมายให้เจ้าหน้าที่งานป้องกันทำหนังสือถึงกรมทางหลวงชนบท ระหว่างกำแพงเพชรและนครสวรรค์ เพื่อให้การช่วยเหลือและตรวจสอบสะพานทรุดเตรียมเข้าพื้นที่ตรวจสอบและซ่อมแซมหลังน้ำลด

-005",https://www.naewna.com/local/605061,28_09_2021
ญาติช็อก!‘รองผู้ว่าฯประจวบ’สิ้นใจอย่างสงบที่โรงพยาบาล,"ญาติช็อก!รองผู้ว่าฯประจวบสิ้นใจอย่างสงบที่โรงพยาบาล

27 กันยายน 2564 ผู้สื่อข่าวรายงานว่า เมื่อเวลา 15.30 น. นายชาตรี จันทร์วีระชัย อายุ 58 ปี รองผู้ว่าราชการจังหวัดประจวบคีรีขันธ์ เสียชีวิตอย่างสงบ ที่ห้อง 310 ตึกอายุรกรรมชาย โรงพยาบาลประจวบคีรีขันธ์ ภายหลังเข้ารับการรักษาตัวนานกว่า 1 สัปดาห์ ขณะที่ก่อนหน้านี้เข้ารับการผ่าตัดอาการไส้ติ่งอักเสบที่ รพ.แห่งหนึ่งใน กทม. แต่แพทย์แจ้งญาติว่าพบก้อนเนื้อร้ายในช่องท้อง จึงทำการรักษาอย่างต่อเนื่องทำให้อาการทุเลา จากนั้นได้ย้ายกลับมารักษาที่ รพ.ประจวบคีรีขันธ์ กระทั่งเสียชีวิต โดยกำหนดบำเพ็ญกุศลที่คริสตจักรพระกิตติคุณสมบูรณ์ ภายในโรงเรียนกิตติคุณ ถนนประจวบศิริ เขตเทศบาลเมืองประจวบคีรีขันธ์

ด้านนางแก้วตา จันทร์วีระชัย อดีตรองนายกเทศมนตรีเทศบาลเมืองประจวบฯ พี่สาวนายชาตรี กล่าวว่า ส่วนตัวรู้สึกช็อก เนื่องจากระหว่างพักรักษาอาการที่ รพ.ประจวบฯยังมีอาการเป็นปกติ หลังจากแพทย์ให้ยาตามอาการ และช่วงบ่ายน้องชายได้นอนหลับพักผ่อนตามปกติ แต่พบว่าเสียชีวิตในเวลาต่อมา ส่วนอาการเริ่มต้นที่ทำให้ใช้เวลารักษานานหลายเดือน เนื่องจากต้องเข้าผ่าตัดด่วนจากสาเหตุไส้ติ่งแตก ทำให้มีปัญหาการรับประทานอาหารและการขับถ่ายไม่ปกติ

สำหรับนายชาตรี จันทร์วีระชัย เกิดเมื่อวันที่ 31 ตุลาคม 2505 จบการศึกษาระดับมัธยมที่โรงเรียนอรุณวิทยา อ.ทับสะแก จ.ประจวบคีรีขันธ์ จบการศึกษาปริญญาตรี คณะรัฐศาสตร์ มหาวิทยาลัยธรรมศาสตร์ ขณะรับราชการในกระทรวงมหาดไทย ได้ทำหน้าที่เลขานุการหน้าห้องคุณหญิงสุดารัตน์ เกยุราพันธุ์ อดีตรัฐมนตรีว่าการกระทรวงสาธารณสุข สำหรับตำแหน่งสำคัญได้รับคำสั่งแต่งตั้งเป็นนายอำเภอใน จ.ราชบุรี ต่อมาเป็นนายอำเภอกุยบุรี 3 ปี จากนั้นเลื่อนตำแหน่งเป็นปลัดจังหวัดระนอง 1 ปี เลื่อนเป็นรองผู้ว่าราชการจังหวัดนครพนมเดือนกุมภาพันธ์ 2563 จากนั้นเดินมารับตำแหน่งรองผู้ว่าราชการจังหวัดประจวบคีรีขันธ์ เมื่อวันที่ 8 สิงหาคม 2563

-005",https://www.naewna.com/local/605059,28_09_2021
ชาวเกาะสมุยแห่ฉีดวัคซีนบูสเตอร์โดสเข็ม 3 หวังกระตุ้นท่องเที่ยว,"27 ก.ย.64 ภายในวิทยาลัยนานาชาติการท่องเที่ยว มหาวิทยาลัยราชภัฏสุราษฎร์ธานี ต.บ่อผุด อ.เกาะสมุย จ.สุราษฎร์ธานี ได้จัดสถานที่สำหรับรองรับประชาชนบุคคลที่ฉีดวัคซีนซิโนแวคมาแล้ว2เข็ม เฉพาะพื้นที่เกาะสมุย เข้ารับการฉีดวัคซีนบูสเตอร์โดส เข็ม3

บรรยากาศตั้งแต่ช่วงเช้าที่ผ่านมา มีประชาชนจำนวนมากที่อาศัยและทำงานอยู่ในพื้นที่เกาะสมุย และได้รับวัคซีนซิโนแวคมาแล้ว2เข็ม เดินทางมาลงทะเบียนเข้าคิวเพื่อรับการฉีดวัคซีนแอสตร้าเซนเนก้า เป็นวัคซีนบูสเตอร์โดส เข็มที่3ทำให้เจ้าหน้าที่ประจำจุดคัดกรองและจิตอาสาต้องช่วยกันจัดคิวให้เป็นระเบียบเพื่อให้ลงทะเบียนอย่างเรียบร้อยโดยหวังว่าการเข้ารับวัคซีนเข็มที่3เพื่อกระตุ้นภูมิคุ้มกัน และสร้างความเชื่อมั่นให้นักท่องเที่ยวกลับมาเที่ยวเกาะสมุย

ขณะที่ศูนย์ปฏิบัติการควบคุมโรคอำเภอเกาะสมุย แจ้งว่ากำหนดการฉีดวัคซีนบูสเตอร์โดสเข็ม3จะฉีดวัคซีนได้วันละ2,400คน ในระหว่างวันที่27กันยายน ถึงวันที่7ตุลาคม2564ทั้งนี้ เพื่อสร้างภูมิคุ้มกันหมู่และเสริมความมั่นใจว่าผู้ที่ได้รับวัคซีนซิโนแวค2เข็มจะมีภูมิต้านทานที่อยู่ในระดับที่ปลอดภัยสำหรับการรองรับสายพันธุ์เดลต้า อีกทั้งยังเป็นการขับเคลื่อนเศรษฐกิจและการท่องเที่ยวให้เดินหน้าต่อไปได้

สำหรับการฉีดวัคซีนป้องกันเชื้อไวรัสโควิด-19ให้กับประชาชนในพื้นที่เกาะสมุย สามารถฉีดวัคซีนได้มากถึง87,696คน บุคคนที่ได้รับวัคซีนเข็มแรก จำนวน87,696คน คิดเป็นร้อยละ 102.37และวัคซีนเข็ม2จำนวน69,299คน คิดเป็นร้อยละ80.88

นางวรางคณา หนูนาวี อายุ58ปี อาชีพธุรกิจส่วนตัว กล่าวว่า รู้สึกดีใจที่ได้มาฉีดวัคซีนเข็มที่3เพื่อจะได้เป็นภูมิคุ้มกันให้กับตัวเอง ครอบครัว และสังคมรอบข้าง ตนเองยินดีที่จะมาฉีดครั้งนี้ก็จะช่วยกระตุ้นภูมิคุ้มกันของตัวเองที่ฉีดไปแล้ว2เข็ม ขอขอบคุณเจ้าหน้าที่ทุกท่านที่คอยอำนวยความสะดวกแม้จะเหน็ดเหนื่อยก็ตาม และยินดีที่จะให้ความร่วมมือกับรัฐบาล เจ้าหน้าที่ในพื้นที่ และทุกส่วนของประเทศไทย ก็ขอเชิญชวนให้มีฉีดวัคซีนกันเพื่อจะได้สร้างภูมิคุ้มกันที่ดี

ขณะที่ศูนย์ปฏิบัติการสมุยพลัสโมเดล(COMMAND CENTER Samui + Model)รายงานตัวเลขนักท่องเที่ยว เดินทางเข้าเกาะสมุย เมื่อวันที่26ก.ย. 64ในโครงการสมุย พลัส โมเดลจำนวน13คน มียอดสะสม875คน นักท่องเที่ยวภูเก็ตเอ็กซ์เท็นชั่น7+7จำนวน46คน มียอดสะสม356คน และนักท่องเที่ยวภูเก็ตแซนด์บ็อกซ์ จำนวน6คน มียอดสะสม635คน .-011",https://www.naewna.com/local/605058,28_09_2021
'กาญจน์'ติดเชื้อโควิดเพิ่ม 97 ราย พบเป็นบุคลากรการแพทย์ 1 ราย,"27ก.ย.64ศูนย์ปฏิบัติการแก้ไขปัญหาจากโรคติดเชื้อไวรัสโคโรนา2019 (COVID-19)จังหวัดกาญจนบุรี รายงานสถานการณ์การแพร่ระบาดของโรคติดเชื้อโควิด-19ในพื้นที่จังหวัดกาญจนบุรี พบผู้ติดเชื้อรายใหม่ จำนวน97ราย ทั้งหมดตรวจในรูปแบบRT-PCRแยกเป็นผู้ติดเชื้อภายในจังหวัด จำนวน80ราย นอกพื้นที่จังหวัด จำนวน14รายสถานประกอบการ 3 ราย

รวมผู้ป่วยสะสมทั้งภายในจังหวัด นอกจังหวัด และเรือนจำกระทรวงยุติธรรม จำนวน16,877ราย หายป่วย จำนวน 124ราย หายป่วยสะสม จำนวน13,813ราย รักษาอยู่โรงพยาบาล จำนวน2,909ราย เสียชีวิต0ราย รวมเสียชีวิตสะสมทั้งจังหวัดจำนวน155ราย

สำหรับผู้ป่วยติดเชื้อและเสียชีวิตสะสมเฉพาะในพื้นที่จังหวัดกาญจนบุรี ทั้ง13อำเภอ ตั้งแต่วันที่6เม.ย.64จนถึงปัจจุบัน ดังนี้

อ.สังขละบุรี ติดเชื้อ จำนวน 1508 ราย (+2 ราย) เสียชีวิตสะสม 11 ราย อ.ทองผาภูมิ ติดเชื้อ จำนวน 617 ราย (+11 ราย) เสียชีวิตสะสม จำนวน6ราย อ.ศรีสวัสดิ์ ติดเชื้อจำนวน145ราย(+2 ราย)เสียชีวิตสะสม จำนวน0ราย อ.หนองปรือ ติดเชื้อ จำนวน 327 ราย เสียชีวิตสะสม จำนวน6ราย อ.เลาขวัญ ติดเชื้อ จำนวน 228 ราย (+8 ราย) เสียชีวิตสะสม จำนวน3ราย

อ.บ่อพลอย ติดเชื้อ จำนวน451รายเสียชีวิตสะสม 10 ราย อ.ห้วยกระเจา ติดเชื้อ จำนวน72ราย เสียชีวิตสะสม จำนวน1ราย อ.ไทรโยค ติดเชื้อ จำนวน 828 ราย (+31 ราย) เสียชีวิตสะสม จำนวน9ราย

อ.พนมทวน ติดเชื้อ จำนวน 469 ราย เสียชีวิตสะสม จำนวน3ราย อ.ด่านมะขามเตี้ย ติดเชื้อ จำนวน 190 รายเสียชีวิตสะสม จำนวน2ราย อ.ท่าม่วง ติดเชื้อ จำนวน1,752ราย (+4 ราย)เสียชีวิตสะสม จำนวน9ราย

อ.เมืองกาญจนบุรี ติดเชื้อ จำนวน3,454ราย (+10 ราย)เสียชีวิตสะสม จำนวน34ราย และ อ.ท่ามะกา ติดเชื้อ จำนวน 4,871 ราย เสียชีวิตสะสม จำนวน43ราย

จากตารางรายงาน พบว่า ผู้ป่วยรายใหม่ที่เป็นกลุ่มก้อนหรือคลัสเตอร์ที่น่าเป็นห่วง เช่น พบเป็นชาว ต.ด่านทับตะโก อ.จอมบึง จ.ราชบุรี ที่เป็นคลัสเตอร์กลุ่มจับไก่ จ.ราชบุรี จำนวน 8 ราย ชาว ต.ลุ่มสุ่ม อ.ไทรโยค จ.กาญจนบุรี เป็นคลัสเตอร์กลุ่มทำบุญ 100 วัน จำนวน 10 ราย

ชาว ต.ศรีมงคล อ.ไทรโยค จ.กาญจนบุรี เป็นคลัสเตอร์กลุ่มก้อนค้าวัว จำนวน 11 ราย กลุ่มกลับจากพื้นที่เสี่ยง จำนวน 16 ราย คลัสเตอร์กลุ่มผาอ้น ชาว ต.ท่าขนุน อ.ทองผาภูมิ จำนวน 8 ราย และ 1 ในผู้ติดเชื้อรายใหม่ เป็นบุคลากรทางการแพทย์ รพ.ไทรโยค 1 ราย",https://www.naewna.com/local/605047,28_09_2021
'เจนนี่-ยิว'ควงคู่เคลียร์ดราม่า ซ้อมขอแต่งงานกลางรายการ (ชมคลิป),"เจนนี่-ยิว ควงคู่เคลียร์ทุกดราม่า สรุป ท้อง-ไม่ท้อง ซ้อมขอแต่งงานกลางรายการสด หรือจะมีข่าวดี?

ครั้งแรกตอบครบจบทุกประเด็น สำหรับ นักร้องสาวเจนนี่ ได้หมดถ้าสดชื่นที่วันนี้ขอควงแฟนหนุ่มยิว ฉัตรมงคลมาเปิดเผยความรักสุดสวีท จนมีข่าวลือว่าท้อง แถมหลายคนมองออกตัวแรง มูฟออนจากคนเก่าเร็วหรือว่าคบซ้อนกันแน่ ทั้งเคลียร์ดราม่า เปรียบเทียบ ลิซ่า ฟ้องเกรียนคีย์บอร์ด ผ่านทางรายการ คุยแซ่บshow ทางช่อง วัน 31 ที่มีหนิง ปณิตา, อาจารย์เป็นหนึ่ง และบูม สุภาพร เป็นพิธีกรดำเนินรายการ

ดูสวยขึ้น มีน้ำมีนวลขึ้นไปทำอะไรมา?

เจนนี่ : มีเวลาพักผ่อนมากขึ้น แล้วก็เพิ่งไปทำศัลยกรรมมา ค่ะ ก็เลยทำให้ดูดีขึ้นสักนิดนึง

ในข่าวบอกว่าท้อง ตกลงเรื่องจริงท้องหรือไม่ท้อง?

เจนนี่ : ล่าสุดยังไม่ท้องนะคะ แต่ว่าต่อไปก็ต้องรอดูกันอีกที เพราะจริงๆก็รออยู่เหมือนกัน กลัวว่าวันนี้บอกไม่ท้อง แล้วท้องขึ้นมา เดี๋ยวจะเป็นเรื่องได้ จริงๆคือรออยู่ เพราะว่าคุณแม่อยากให้มี อันนี้พูดตรงๆ เลยเพราะว่าเราก็อยากมีด้วย

คือเราไม่ซีเรียส?

เจนนี่ : ไม่ค่ะ ถ้าท้องก็เอาเลย อยากมีลูกค่ะ ถ้าวันนี้ตรวจแล้วท้อง ก็คือบอกเลย เป็นคนเก็บความลับไม่อยู่

แล้วที่คนมาว่ามีน้ำมีนวลเหมือนคนท้องสรุปแล้วก็คือ?

เจนนี่ : บวมน้ำเกลือค่ะ แล้วคุณหมอบอกห้ามออกกำลังกาย 3 เดือนซึ่งตอนนี้ก็เพิ่งครบ 3 เดือน ได้ 2 วัน แล้วอีกอย่างช่วงนี้นอนหลับพักผ่อนเยอะขึ้น ไม่มีคอนเสิร์ตก็เลยทำให้ดูอ้วนขึ้น

เพิ่งอายุ 26 แล้วอยากมีลูก มันจะไม่เร็วเกินไปเหรอ?

เจนนี่ : จริงๆหนูอยากมีลูกก่อนอายุ 30 อยากมี 2-3 คน แล้วหนูก็คุยกับคุณแม่มาโดยตลอด แล้วคุณแม่เราร่างกายก็แก่ลงทุกวัน เราก็อยากมีอะไรซักอย่างที่เป็นเครื่องยึดเหนี่ยวจิตใจให้กับคุณแม่ ให้คุณแม่อยากมีชีวิตต่อ และใช้ชีวิตอย่างสนุกสนาน ก็เลยวางแผนไว้ว่าอยากมีลูก

เราไม่ได้ซีเรียสกับเรื่องแต่งงานเหรอ?

เจนนี่ : ไม่ได้ซีเรียสค่ะ หนูมองว่ามันเป็นเรื่องธรรมชาติ สมมุติว่าถ้าวันนึงท้องจริงๆ อาจจะต้องมานั่งคิดอีกที ว่าจะแต่งกันเลย หรือว่ารอให้ลูกโตก่อน คืออยู่ที่สถานการณ์ด้วยค่ะ เพราะว่าถ้าแต่งงานกันช่วงนี้ มันโควิดด้วย มันก็อยู่ที่เราเลือกอนาคตมากกว่าค่ะ

น้องยิวปีนี้อายุเท่าไหร่ ได้ยินที่แฟนพูดคิดว่าเราอายุน้อยไปไหม?

ยิว : 22 ปีครับ ผมว่าเรื่องอายุมันไม่น่าจะเกี่ยวครับ เพราะว่ามันแล้วแต่บุคคลมากกว่า ถ้าเรา 2 คนพร้อม ก็คือพร้อมครับ



เจอกันที่กองถ่ายเอ็มวี ใครเป็นฝ่ายจีบใครก่อน?

เจนนี่ : ในเอ็มวีคือยังไม่ได้จีบกัน ตอนนั้นมาทำงานด้วยกันเฉยๆ แต่ว่าพอไปสักพักนึง เรามีปัญหาส่วนตัว เราก็เลยเลือกเขาเป็นที่ปรึกษา ปรึกษาไปปรึกษามา เราก็รู้สึกว่าสบายใจ รู้สึกดีขึ้น ชอบก็เลยเป็นแฟนกัน

ก่อนหน้านี้เห็นบอกว่ามักปรึกษาแม่กับลิลลี่?

เจนนี่ : คือบางเรื่อง เราไม่สามารถคุยกับแม่กับลิลลี่ได้ เราไม่อยากให้เขาเครียด เพราะลิลลี่ก็ทั้งเรียนและทำงาน คุณแม่ร่างกายก็ไม่ค่อยจะดีอยู่แล้ว หนูก็เลยรู้สึกว่าต้องมีที่ปรึกษา อย่างวันที่ถ่ายเอ็มวีเราก็สนิทกันพอสมควร ในแบบมิตรภาพที่ดีต่อกัน เราก็เลือกทักไปหาเขา เขาบอกให้เรานิ่ง เราทำตามที่เขาบอกทุกอย่าง มันก็ดีขึ้นเรื่อยๆ เราก็เลยเลือกที่จะบอก จะปรึกษาเขาเรื่อยๆ มันเลยทำให้ความสัมพันธ์ของเรามันเร็วขึ้น

เป็นเพราะเขาหล่อด้วยหรือเปล่า?

เจนนี่ : ก็มีส่วนค่ะ

ยิวประทับใจอะไรในตัวเจนนี่?

ยิว : เขาเป็นคนดังคนแรกที่ผมได้คุยด้วย และเขาไม่ถือตัวเลย เขาเป็นกันเอง ทำให้ผมไม่ตื่นเต้น แต่พอเขาเริ่มมาปรึกษา เราก็รู้สึกว่าผู้หญิงคนนี้น่าสงสาร เขาเล่าให้ฟังว่า เขาตั้งตัวมายังไง ตอนเด็กๆเป็นยังไง เราก็รู้สึกว่าอยากดูแลผู้หญิงคนนี้จัง พอได้คุยกันเรื่อยๆ เราก็รู้สึกว่าเราดูแลผู้หญิงคนนี้ได้

เจนนี่แอบกลัวรักครั้งนี้หรือไม่?

เจนนี่ : ไม่ค่อยกลัวค่ะ หนูรู้สึกว่าถ้ามันใช่ก็ใช่ ถ้ามันไม่ใช่ก็ค่อยว่ากัน มีความสุขทุกวันมันก็โอเคแล้ว คือเอาจริงๆโควิดมันก็เยอะ เราก็ไม่รู้ว่าจะจากกันวันไหน เราควรที่จะสร้างความสุขให้กันและกัน ให้ครอบครัวมีความสุข ทั้งสองฝั่งก็โอเคแล้ว
ยิว : ถ้าเราทำตัวดีอยู่แล้ว เขาก็คงไม่มีเหตุผลที่ต้องไปหาคนอื่น ผมก็บอกเขาตลอดว่า ถ้าผมไม่ดีพอก็หาคนอื่นได้เลย

ใครขอเป็นแฟนก่อน?

ยิว : ผมเอง คือเรื่องของเรามันไม่ได้ซับซ้อนขนาดนั้น มันเรียบง่ายกว่านั้นมาก เหมือนเราคุยกัน เราก็สนิทกันเห็นใจซึ่งกันและกัน เราก็เลยคุยกันว่า เราพัฒนาความสัมพันธ์ของเราไปอีกขั้นดีไหม ผมจะได้ดูแลเขา
เจนนี่ : ครั้งหนึ่งที่เขาชวนไปกินข้าว ถ้าเราไม่ได้บอกใครว่าเราเป็นอะไรกัน แล้วถ้ามีภาพหลุดออกมามันก็จะเสียหายทีหลังได้ และรู้สึกว่ามันเป็นอะไรที่ไม่ผิดด้วย กับการที่เราจะบอกใคร เราก็เลยตัดสินใจบอกให้ชัดเจนไปเลย แล้วยิวเขาก็ขอเราเป็นแฟน เราก็เลยตั้งสถานะบนเฟซบุ๊ก

หลายคนมองว่าเรามูฟออนเร็ว?

เจนนี่ : อย่างที่บอก หนูเป็นคนชอบความชัดเจน ก็ไม่อยากปิดบังอะไรแฟนคลับ การเปลี่ยนแฟนก็ไม่ใช่เรื่องที่น่าอาย แต่มันจะน่าอายมากกว่า ถ้าเกิดเราแอบคบกัน แล้วไม่บอกความจริง เราก็เลยตัดสินใจ ถ้าเราคบกัน เราก็บอกทุกคน เรื่องมูฟออนเร็ว ถ้าเกิดมันใช่ มันมีความสุข เราก็ไม่อยากปล่อยเขาไป

รอบข้างว่ายังไงบ้าง?

เจนนี่ : ครอบครัวโอเคแฮปปี้ แต่ถ้าเป็นในส่วนของแฟนคลับ เขาก็จะมีแอนตี้บ้าง รับไม่ได้บ้าง เราก็มานั่งคุยกันว่า เราต้องทำใจนะ ก็ให้เวลาเขาหน่อย ยังไงเรา 2 คน ก็ค่อยพิสูจน์กันไป ว่าทำไมเราถึงต้องรักกัน

แล้วเรื่องคบซ้อนล่ะ?

เจนนี่ : อันนี้ไม่ใช่แน่นอนค่ะ เพราะว่าหนูไม่ใช่คนเจ้าชู้ ตอนนี้คบกันมา 4 เดือนแล้วกำลังจะเข้าเดือนที่ 5

คบกัน 5 เดือนแล้วบอกอยากมีลูก เอาความมั่นใจมาจากไหน?

เจนนี่ : ตอนที่เขาบอกขอเป็นแฟน หนูก็คุยกับเขาเลย ว่าหนูเป็นคนอยากมีลูกนะ จะรับได้ไหมถ้าเราอยากมีลูก ถ้าเกิดคบกันเกิน 3 เดือนแล้วโอเค ขอปล่อยตามธรรมชาติเลยได้ไหม เพราะว่าอยากมี คือถ้าใช่ก็ใช่ ถ้าไม่ใช่ก็ค่อยว่ากัน แต่ในใจคือเราอยากมีลูก

คบเจนนี่โดนกระแสอะไรบ้าง?

ยิว : ก็โดนหาว่าคบซ้อนหรือเปล่า หรือว่ามาเกาะกระแสเจนนี่หรือเปล่า ผมว่ายากนะครับ เพราะเขาเป็นคนฉลาด เรื่องดราม่าผมไม่อยากใส่ใจมาก เพราะคนที่เขาพูด เขาไม่รู้จักเราจริงๆ
เจนนี่ : เมื่อก่อนเราเป็นผู้นำ เราแข็งแรง ต้องต่อสู้ต้องปกป้อง แต่พอมีเขาเข้ามา เรารู้สึกว่าเรากลายเป็นเด็กผู้หญิงคนนึง ได้เป็นเด็กผู้หญิงที่ต้องการใครสักคนมาดูแล ปกติอยู่ต่อหน้าแม่หรือต่อหน้าลิลลี่ เราต้องเป็นหัวหน้าครอบครัว เราต้องดูแล 2 คนนี้ เราต้องดูแลลูกน้องอีกมากมาย แต่พอมีเขาเข้ามา เราไม่เคยเป็นแบบนี้ เราไม่เคยได้ยินคำว่าเหนื่อยไหมให้เขาทำให้ไหม

หลายคนมองว่าเป็นช่วงโปรโมชั่น?

เจนนี่ : โปรโมชั่นมีทุกคู่อยู่แล้ว แต่หนูบอกอนาคตไม่ได้ ต่อให้ยิวเขาสาบาน สัญญาเราก็บอกไม่ได้ อย่างที่บอกทุกคน ต่อให้อนาคตจะเป็นยังไง หนูรับได้หมด ต่อให้เขาเหลวไหล นอกใจต้องเลี้ยงลูกคนเดียวเราก็รับได้ ขอให้ทุกวันนี้มีความสุขก็พอ



เจอคุณแม่ทั้ง 2 ฝ่ายมาแล้ว?

เจนนี่ : ก็เซอร์ไพรส์นิดนึงค่ะ เพราะไม่รู้ว่าบ้านเขาทำธุรกิจร้านอาหาร ครั้งแรกเขาชวนไปกินข้าวที่ร้านเขาก็ไม่บอกเรา เขาก็ไปแนะนำว่านี่แม่เรานี่พ่อเรา ก็ดีใจ ไม่ดีใจที่เขามีฐานะ แต่มันจะสามารถลบคำสบประมาทบางคำได้ ที่บอกว่ายิวมาเกาะเรา ไม่มีหน้าที่การงาน ครั้งแรกแม่บอกว่าเป็นเอฟซีเรา ตัวจริงน่าเอ็นดู ตอนแรกเราก็กลัวๆ
ยิว : เจอแม่กับลิลลี่แรกๆ ก็ตื่นเต้นเพราะเขาดังกันทั้งบ้าน เจอแม่เกดครั้งแรกรู้เลยว่าเจนนี่ได้ความใจดีมาจากใคร แม่เกดใจดีมาก
แม่เกด : คนนี้ผ่านค่า แม่เจอครั้งแรกก็รู้สึกชอบชอบเขาเหมือนลูก เขาชอบอ้อน
ลิลลี่ : ตอนแรกก็รู้สึกหวง แต่เราก็ตามใจพี่ กลัวเขาดูแลพี่เจนไม่ดี

วางแผนแต่งงานแล้วเหรอ?

แม่เกด : คิดไว้แล้วค่ะ ฤกษ์ดูไว้หลายเดือนแล้วค่ะ
เจนนี่ : วางไว้ 3 ครั้งแล้วค่ะ ครั้งแรกคือเดือนสิงหาคม อย่างที่บอกถ้าแต่งก่อนแล้วมีน้องจะได้ไม่เสียหายเยอะแต่ว่าตอนนั้นสิงหาคมโควิดหนักมาก ก็เลยเลื่อนมาเรื่อยๆ ก็วางไว้ปีหน้าแต่ยังไม่ชัดเจน
ยิว : พร้อมครับ ที่บ้านผมให้เรียนรู้ด้วยตัวเอง ให้ลูกตัดสินใจด้วยตัวเองถ้าลูกโอเค

วางแผนยังไงบ้าง?

เจนนี่ : ที่มีข่าวบอกว่าเราท้อง เราบอกว่าเราอ้วนแต่เอาตรงๆนะ เดือนนี้ประจำเดือนหนูยังไม่มา ซึ่งเรายังไม่ได้ตรวจ หนูก็เลยไปบอกแม่ แม่ก็เลยบอกว่าถ้าใช่ก็เดี๋ยวจัดงานแต่งงาน แต่ถ้าไม่ใช่ก็ทำงานกันต่อ ซึ่งตอนนี้เราก็ยังไม่กล้าตอบต้องรอผลตรวจออกมาชัดเจน ถ้าท้องเราบอกแน่นอน พอคนทักมากๆเราก็แอบคิด จริงๆสัปดาห์นี้ ประจำเดือนต้องมา แต่พอมันไม่มา เลยปรึกษาแม่ แต่ว่าเรายังไม่ตรวจ คิดว่าเราต้องออกรายการให้เสร็จเรียบร้อยก่อน ไม่งั้นเดี๋ยวเจอดราม่าใหม่ เราจะไม่ทันตั้งตัว แต่ถ้าใช่ขึ้นมาเราบอกแน่นอน


อาจารย์เป็นหนึ่งดูดวงกลางรายการ?

อาจารย์เป็นหนึ่ง : ฤกษ์แต่งขอให้ก่อนเดือน 6 ปีหน้า จะเป็นฤกษ์ที่ดี เพราะปีเกิด ปีหมูกับปีเถาะ ของทั้งคู่เติมเต็มเร็วมาก

กระแสแอนตี้เป็นไงบ้าง?

เจนนี่ : ก็ลดลงค่ะ วันแรกเปิดตัว คอมเมนต์เป็น 100,000 ด่า 8-9 หมื่น เราก็เสียใจนะเสียใจที่ทำให้ครอบครัวเขาไม่สบายใจ ตอนนี้เราก็พิสูจน์กันไปเรื่อยๆ ตอนนี้กระแสก็ดีขึ้น

วันเกิดเจนนี่ให้อะไร?

ยิว : ให้เค้กแล้วก็เงินครับ เป็นเงินก้อนแรกที่ผมทำงานในวงการบันเทิง
เจนนี่ : ดีใจค่ะ ทุกวันนี้เงิน ที่ได้จากการทำงานเขาจะเอาไว้ที่หนูหมดเลย ดีใจค่ะที่รักเขาใส่ใจเรา อยากให้เรา ทั้งที่เราไม่ต้องการ
ยิว : เขาน่ารักมาก รีดชุดทำงานให้ใส่ ชาร์จแบตโทรศัพท์มือถือให้ ทำอาหารให้ เตรียมทุกอย่างให้ผมเรียบร้อย
เจนนี่ : เรารู้สึกว่าเราได้มาก่อน ถ้าเราไม่ให้กลับไปวันนึงเขาอาจจะไปก็ได้ ถ้าซื้อของใหญ่ให้ของพวกนี้ให้เมื่อไหร่ก็ได้

ประเด็นบูลลี่ที่โดนเปรียบเทียบกับลิซ่า BLACKPINK?

เจนนี่ : จริงๆหนูไม่ได้ร้องไห้มานานแล้ว เพราะก็ผ่านอะไรมาเยอะ แต่วันนั้นเป็นวันที่เราเหนื่อยจากการทำงานมาก แล้วมาเจอคลิปน้องคนนึง อัดคลิปว่าเราเป็นสัมภเวสี เป็นไส้เดือนดิน แล้วเราหลงไปอ่านคอมเมนต์ประมาณ 10 นาที โดยที่เราไม่ได้บอกใคร ซึ่งจริงๆเราไม่ค่อยได้อ่านคอมเมนต์แล้ว แต่วันนั้นมันลงไป แล้วน้ำตามันก็ไหลเรื่อยๆ คิดในใจว่าเราไปทำอะไรให้เขา ทำไมเขาต้องอะไรกับเราขนาดนี้ คือมันเป็นอารมณ์ชั่ววูบที่เรารู้สึกไม่ไหว



คำพูดไหนแรงที่สุด?

เจนนี่ : สำเหนียกตัวเองหน่อยนะ มึงมันแค่สัมภเวสีไม่มีทางระดับเขาหรอก ไม่โกรธแต่เสียใจ เราก็อยู่ในพื้นที่ของเรา เราก็พยายามทำตัวเองให้ดีขึ้น ไม่มีใครกล้าเอาตัวเองไปเทียบกับน้องลิซ่าหรอก เราก็รู้ตัวว่าเราอยู่ในระดับไหน เราทำงานตรงไหนเพลงเรามันก็แค่เพลงใต้ ของเขาระดับโลก ซึ่งมันเทียบกันไม่ได้

พอเรารู้ปั๊บ เราโกรธด้วยไหม?

ยิว : โกรธมากครับพี่ แต่เราก็พยายามใจเย็นและอธิบายให้เขาฟังว่าเดี๋ยวนี้ใครๆ ก็มีโทรศัพท์ ใครๆ ก็สามารถอัดคลิปพูดได้ พูดเรื่องอะไรก็ได้ เราอย่าไปเก็บมาใส่ใจเลย มาโฟกัสงานของเราดีกว่า
เจนนี่ : เราก็เก็บโทรศัพท์เลย แล้วก็พาไปกินหมูกระทะ

ยืนยันไม่ได้เลียนแบบ?

เจนนี่ : เรื่องตัดหน้าม้า หนูตัดหน้ามาตั้งแต่เข้าวงการใหม่ๆ เขาหาว่าเราไปตัดตามน้อง แล้วก็มีอยู่รูปหนึ่งเป็นรูปที่หนูถ่ายแบบไว้เมื่อปีที่แล้ว เขาบอกว่าน้องลิซ่าตัดชุดเลียนแบบหนู ซึ่งหนูมองว่าคนที่โพสต์น่าจะเป็นคนปั่น เพราะเขารู้อยู่แล้วว่า ถ้าเขาโพสต์แบบนี้ แฟนคลับของน้องต้องโกรธหนูต้องเกลียดหนู ตั้งใจโพสต์ให้คนทัวร์ลงหนู

การโดนใส่ร้ายอะไรเราถึงไม่ยอม?

เจนนี่ : บางทีเรื่องบางเรื่อง ถ้ามันไม่ถึงเรา เราก็ปล่อยผ่านได้ เพราะเราเคยต่อสู้แล้ว มันไม่ได้ผลดีเลย เราก็เลยเลือกที่จะนิ่งเงียบ แต่เรื่องที่นิ่งไม่ได้ คือมีคนมาใส่ร้ายว่าแม่หนูเป็นมะเร็งทิพย์ ซึ่งเรื่องนี้เรารับไม่ได้ คือคุณแม่เราป่วยจริง มีการรักษา แต่คุณเอาไปโพสต์ แล้วก็มีคนเข้ามาด่าว่ามันตอแหลทั้งแม่ทั้งลูก อย่างเราไปเล่นคอนเสิร์ตที่จังหวัดกาญจนบุรี มีภาพยืนยันว่ามีคนดูคอนเสิร์ตเรา 5,000 อัพ แต่เขาไปโพสต์ว่ามีคนดูแค่ 5 คน เจ้าภาพเห็นก็เลยทักมาบอกว่าทำไมคอนเสิร์ตไม่มีคน จะขอแคนเซิลงาน ซึ่งจริงๆแล้วมันไม่ใช่ เขาใส่ร้ายเราเพื่อให้เราโดนยกเลิกงาน เราก็ต้องมีฟ้องร้องบ้างเพื่อให้เป็นกรณีตัวอย่าง

เราได้มีการฟ้องไปเรียบร้อยแล้ว?

เจนนี่ : ใช่ ถ้าคอมเมนต์เบาๆ ด่าไม่สวยพอรับได้ อันนี้เราโอเค

รับเป็นเงินอย่างเดียวไม่รับคำขอโทษ?

เจนนี่ : ก็มีรับเป็นเงินสดและขอโทษ 15 วันในโซเชียล

ติดตามชมรายการ คุยแซ่บShow ทุกวันจันทร์-วันศุกร์ เวลา13.40-14.40 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama",https://www.naewna.com/entertain/605049,28_09_2021
ม็อบทะลุแก๊สแผ่วแล้ว ตร.ประเมินสถานการณ์เอาอยู่ ขู่ตามไปจับป่วนนอกพื้นที่,"เมื่อวันที่ 27 กันยายน 2564 พล.ต.ต.ปิยะ ต๊ะวิชัย รองผู้บัญชาการตำรวจนครบาล (รอง ผบช.น.) ในฐานะโฆษก บช.น. กล่าวถึงการดำเนินคดีผู้ชุมนุมทางการเมืองมื่อวันที่ 26 กันยายนที่ผ่านมาว่า ในส่วนของกลุ่มแนวร่วมธรรมศาสตร์และการชุมนุม ซึ่งจัดกิจกรรมที่ลานหน้าหอศิลป์ ไม่มีเหตุรุนแรง ส่วนการชุมนุมของกลุ่มทะลุแก๊ซที่บิรเวณแยกดินแดง พบมีการก่อเหตุเผาทรัพย์สินและวัสดุต่างๆบนถนน รวมทั้งขว้างปาสิ่งของ ยิงหนังสติ๊ก ประทัด พลุไฟ และระเบิดปิงปอง ซึ่งถือเป็นความผิดในข้อหามั่วสุมกันตั้งแต่สิบคนขึ้นไป ก่อให้เกิดความวุ่นวายในบ้านเมือง, ฝ่าฝืน พ.ร.ก.ฉุกเฉินฯ และความผิดอื่นๆ ที่เกี่ยวข้อง

พล.ต.ปิยะ กล่าวว่า ขณะนี้ทางเจ้าหน้าที่ตำรวจ กำลังรวบรวมพยานหลักฐานเพื่อดำเนินคดีผู้กระทําความผิดที่เกี่ยวข้องทุกราย หากเยาวชนได้กระทําความผิด ผู้ปกครองอาจจะมีความผิดตาม พ.ร.บ.คุ้มครองเด็กด้วย อย่างไรก็ตาม สถานการณ์ก่อเหตุรุนแรงในพื้นที่สามเหลี่ยมดินแดงลดลงเรื่อยๆ เนื่องจากมีการบังคับใช้กฏหมายอย่างจริงจัง ทำให้มีบางส่วนออกไปก่อเหตุนอกพื้นที่ ซึ่งก็จะต้องติดตามดำเนินคดีตามกฏหมายต่อไป ส่วนการดําเนินคดีกับกลุ่มผู้ชุมนุมตั้งแต่เดือน ก.ค.ที่ผ่านมา จนถึงปัจจุบันรวมทั้งสิ้น 232 คดี มีผู้ต้องหาทั้งหมด 843 รายติดตามจับกุมตัวได้แล้ว 598 ราย",https://www.naewna.com/local/605011,28_09_2021
กรมชลฯเตือนชาว'บางระกำ-พรหมพิราม'เตรียมรับน้ำต่อจากสุโขทัย,"กรมชลประทาน ประสานไปยังจังหวัดพิษณุโลก และหน่วยงานที่เกี่ยวข้อง แจ้งเตือนประชาชนในพื้นที่ อ.บางระกำ และ อ.พรหมพิราม เตรียมรับน้ำหลากจากสุโขทัย หลังระดับน้ำในแม่น้ำยมสายหลักมีปริมาณน้ำเพิ่มขึ้นอย่างต่อเนื่อง

เมื่อวันที่ 27 กันยายน 2564นายประพิศ จันทร์มา อธิบดีกรมชลประทาน เปิดเผยว่า จากอิทธิพลร่องมรสุม พาดผ่านภาคกลาง ภาคตะวันออก และภาคตะวันออกเฉียงเหนือตอนล่าง ประกอบกับหย่อมความกดอากาศต่ำ กำลังแรงที่อ่อนกำลังจาก พายุโซนร้อน เตี้ยนหมู่ ปกคลุมภาคตะวันออกเฉียงเหนือ ส่งผลทำให้ประเทศไทย ตอนบนมีฝนเพิ่มขึ้นและมีฝนตกหนักถึงหนักมากบางแห่ง โดยเฉพาะในพื้นที่จังหวัดสุโขทัยมีฝนตกหนักอย่างต่อเนื่อง ทำให้ปริมาณน้ำท่าในลำน้ำแม่มอกและคลองแม่รำพัน เพิ่มสูงขึ้นไหลเข้าท่วมพื้นที่ อ.ทุ่งเสลี่ยม อ.บ้านด่านลานหอย และอ.เมืองสุโขทัย ฝั่งขวาของแม่น้ำยม และอ.สวรรคโลก

สถานการณ์น้ำในแม่น้ำยม ปัจจุบัน(27 ก.ย. 64) ปริมาณน้ำในแม่น้ำยมตอนบนบริเวณ อ.ศรีสัชนาลัย มีปริมาณน้ำไหลผ่าน 233.50 ลบ.ม/วินาที มีแนวโน้มลดลง ในขณที่กรมชลประทานได้ใช้ประตูระบายน้ำ(ปตร.)แม่น้ำยม(บ้านหาดสะพานจันทร์) ในการหน่วงน้ำไว้ด้านเหนือประมาณ 15.30 ล้าน ลบ.ม. และควบคุมการระบายน้ำผ่านปตร.บ้านหาดสะพานจันทร์ ลงสู่ด้านท้ายบริเวณ อ.เมืองสุโขทัย 136 ลบ.ม/วินาที เพื่อให้น้ำจากลำแม่มอกและคลองแม่รำพัน รวมถึงน้ำที่มาจาก อ.พรานกระต่าย จ. กำแพงเพชร และ อ.คีรีมาศ จ.สุโขทัย ไหลลงแม่น้ำยมทางด้านเหนือและด้านท้ายของประตูระบายน้ำยางซ้าย อ.เมืองสุโขทัย ได้สะดวกมากขึ้น ก่อนจะไหลลงสู่ อ.บางระกำ จ.พิษณุโลก ในลำดับต่อไป

ปัจจุบัน แม่น้ำยมสายหลัก ที่สถานีวัดน้ำ Y.64 อ.บางระกำ ระดับน้ำ สูงกว่าตลิ่ง 0.44 เมตร มีน้ำไหลผ่าน 421.60 ลบ.ม/วินาที มีแนวโน้มเพิ่มขึ้น ซึ่งจะส่งผลให้ระดับน้ำในแม่น้ำยมสายหลัก บริเวณ อ.บางระกำ และ แม่น้ำสายเก่า-คลองเมม-คลองบางแก้ว อ.พรหมพิราม และ อ.บางระกำ มีระดับเพิ่มสูงขึ้น มีแนวโน้มที่จะเอ่อล้นตลิ่งได้ โครงการชลประทานพิษณุโลก ได้ประสานไปยังจังหวัดพิษณุโลกและหน่วยงานที่เกี่ยวข้อง ให้ประชาสัมพันธ์แจ้งเตือนประชาชน ที่อาศัยอยู่ริมตลิ่งแม่น้ำยม แม่น้ำยมสายเก่า และคลองเมม-คลองบางแก้ว ให้เตรียมการขนของขึ้นที่สูง ขนย้ายสัตว์เลี้ยง ที่อยู่ในที่ลุ่มต่ำ และ ติดตามข่าวสาร สถานการณ์น้ำ สภาพภูมิอากาศ จากทางหน่วยราชการอย่างใกล้ชิดด้วย

ขอบคุณข้อมูลเฟชบุ๊ก รอบรั้วชลประทาน",https://www.naewna.com/local/605075,28_09_2021
สุดระทึก! แผ่นดินไหวเขย่าเกาะของ'กรีซ' ดับแล้ว 1 ราย,"27 ก.ย.64 สำนักข่าวต่างประเทศรายงานว่าเกิดเหตุแผ่นดินไหวแม็กนิจูด 5.8 ที่เกาะครีต เกาะที่ใหญ่ที่สุดของประเทศกรีซ พบผู้เสียชีวิตแล้วอย่างน้อย 1 ราย บาดเจ็บ 9 คน โดยแรงสั่นสะเทือนสร้างความเสียหายต่ออาคารบนเกาะหลายหลัง

ตามรายงานของสถาบัน เอเธนส์ จีโอไดนามิกส์ ในกรีซ ตรวจวัดพบศูนย์กลางแผ่นดินไหวครั้งนี้ อยู่ห่างจากเมืองอาร์วีไปทางเหนือ 14 ไมล์ และห่างจากกรุงเอเธนส์ไปทางตะวันออกเฉียงใต้ 153 ไมล์ และลึกจากผิวดินเพียง 6 ไมล์

สำหรับผู้เสียชีวิตจากเหตุแผ่นดินไหวรุนแรงขนาด 6.5 นั้น กำลังทำงานอยู่ในโบสถ์แห่งหนึ่งบนเกาะครีต และถูกเศษก้อนอิฐซากหักพังของโบสถ์ร่วงลงมาใส่จนเสียชีวิต",https://www.naewna.com/inter/605074,28_09_2021
แนะปชช.นั่งรถไฟฟ้าชานเมืองสายสีแดง ฉีดวัคซีนเข็ม 3 ที่สถานีกลางบางซื่อ,"แนะปชช.นั่งรถไฟฟ้าชานเมืองสายสีแดง ฉีดวัคซีนเข็ม 3 ที่สถานีกลางบางซื่อ

27 กันยายน 2564 นายนิรุฒ มณีพันธ์ ผู้ว่าการรถไฟแห่งประเทศไทย กล่าวว่า ตามที่ศูนย์ฉีดวัคซีนบางซื่อ ได้เปิดให้บริการวัคซีนเข็มกระตุ้นหรือบูสเตอร์โดส (Booster dose) เข็มที่ 3 สำหรับผู้ที่เคยได้รับวัคซีนจากศูนย์ฉีดวัคซีนกลางบางซื่อ ตั้งแต่วันที่ 24 กันยายน ที่ผ่านมา โดยในช่วง 3 วันแรก มีผู้เข้ารับบริการเป็นจำนวนมาก ทำให้ถนนกำแพงเพชร และบริเวณด้านหน้าทางเข้าสถานีพบปัญหาการจราจรติดขัด ทางการรถไฟฯ จึงขอเชิญชวนให้ผู้ที่ได้รับสิทธิการฉีดวัคซีนเข็มที่ 3 เดินทางด้วยระบบขนส่งรถไฟชานเมืองสายสีแดงหรือระบบขนส่งสาธารณะอื่น ๆ เพื่อความสะดวกรวดเร็ว และช่วยลดปัญหาการจราจรติดขัดบริเวณภายในสถานี

ทั้งนี้ ขบวนรถไฟชานเมืองสายสีแดงที่เปิดให้บริการ ประกอบด้วย รถไฟชานเมืองสายสีแดง ช่วงบางซื่อ – รังสิต จำนวน 10 สถานี ได้แก่ สถานีกลางบางซื่อ สถานีจตุจักร สถานีวัดเสมียนนารี สถานีบางเขน สถานีทุ่งสองห้อง สถานีหลักสี่ สถานีการเคหะ สถานีดอนเมือง สถานีหลักหก และสถานีรังสิต ระยะทางรวม 26 กิโลเมตร ให้บริการ 77 เที่ยว/วัน และรถไฟชานเมืองสายสีแดง ช่วงบางซื่อ-ตลิ่งชัน จำนวน 3 สถานี ประกอบด้วย สถานีบางซ่อน สถานีบางบำหรุ และสถานีตลิ่งชัน ระยะทางรวม 15 กิโลเมตร ให้บริการ 52 เที่ยว/วัน ให้บริการทุกวันระหว่างเวลา 06.00 น. ถึง 20.00 น. เดินรถในช่วงเวลาเร่งด่วนทุกๆ 15 นาที และในช่วงเวลาปกติ ทุกๆ 30 นาที

ประชานชนสามารถเดินทางได้ฟรีโดยไม่เสียค่าใช้จ่าย และเพื่อเป็นไปตามมาตรการรักษาระยะห่าง และป้องกันการแพร่ระบาดของไวรัสโควิด – 19 การรถไฟฯ จึงมีการจำกัดจำนวนผู้โดยสารทุกประเภทในขบวนรถและสถานีไม่เกิน 50% โดยประชาชนสามารถนำรถยนต์ไปจอดที่สถานีรถไฟชานเมืองสายสีแดงได้ทุกสถานี

นอกจากนี้ ประชาชนยังสามารถเดินทางมาด้วยระบบขนส่งมวลชนสาธารณะอื่นๆ ทั้งรถไฟฟ้าสายสีน้ำเงิน (MRT) โดยใช้อุโมงค์ทางเชื่อมระหว่างสถานีกลางบางซื่อกับรถไฟฟ้าสายสีน้ำเงิน (MRT) หรือ รถประจำทาง ขสมก. 3 เส้นทาง ประกอบด้วย 1. ท่าน้ำบางโพ-สถานีเตาปูนสายสีม่วง 2. อนุสาวรีย์ชัยสมรภูมิ 3. ห้างสรรพสินค้าเซ็นทรัลลาดพร้าว – บีทีเอสสถานีหมอชิต หรือ รถไฟฟ้าใต้ดินสถานีสวนจตุจักร สำหรับปัจจุบันการรถไฟฯ ได้มีการจัดสรรพื้นที่ 14,294 ตารางเมตร ภายในสถานีกลางบางซื่อ

สำหรับให้บริการฉีดวัคซีน โดยตั้งแต่วันที่ 24 พฤษภาคม-26 กันยายน 2564 สามารถให้บริการฉีดวัคซีนไปแล้ว 1,849,929 โดส รองรับการฉีดวัคซีนได้เฉลี่ย 14,682 คนต่อวัน และยังมีพื้นที่สำรองที่สามารถขยายได้หากเกิดความแออัดทั้งภายนอกอาคารและในอาคารโถงชั้นใน ตลอดจนสิ่งอำนวยความสะดวกอื่นๆ และพื้นที่จอดรถยนต์ชั้นใต้ดินของสถานีกลางบางซื่อ สามารถรองรับได้ 1,700 คัน โดยไม่เสียค่าบริการ ซึ่งการรถไฟฯ พร้อมดูแลอำนวยความสะดวกให้กับประชาชนอย่างเต็มที่ในการเดินทางมารับบริการฉีดวัคซีนที่สถานีกลางบางซื่อ

-005",https://www.naewna.com/business/605091,28_09_2021
'เต้น-แม่เพนกวิน'พร้อมพวกรวม 13 ราย รับข้อกล่าวหาคดีม็อบที่สน.ทองหล่อ,"เมื่อวันที่ 27 กันยายน 2564 เพจ สำนักข่าวราษฎร – Ratsadon News รายงานว่า เมื่อเวลา 13.30 น. ที่สถานีตำรวจนครบาลทองหล่อ นายณัฐวุฒิ ใสยเกื้อ แกนนำเครือข่ายไล่ประยุทธ์ พร้อมด้วย นายธนพัฒน์ กาเพ็ง หรือ ปูน ,นายพชร ธรรมกุล หรือ ฟลุ๊ค เดอะสตาร์, นางสาวกุลจิรา คงทอง, นายธนัตถ์ ธนากิจอำนวย หรือ ลูกนัท ,นายชินวัตร จันทร์กระจ่าง, ได้เดินทางมารับทราบข้อกล่าวหาต่อพนักงานสอบสวน

จากกรณีที่นายศรีสุวรรณ จรรยา เลขาธิการสมาคมองค์การพิทักษ์รัฐธรรมนูญไทย เข้าร้องทุกข์กล่าวโทษให้เอาผิดการชุมนุมกลุ่มบุคคลดังกล่าว โดยข้อหลักในการดำเนินคดีครั้งนี้คือ ฝ่าฝืนประกาศพระราชกำหนดการบริหารราชการในสถานการณ์ฉุกเฉิน

สำหรับผู้ที่ถูกดำเนินคดีตามที่นายศรีสุวรรณ กล่าวหาประกอบด้วย
1) นายณัฐวุฒิ ใสยเกื้อ เลขาธิการกลุ่มแนวร่วมประชาธิปไตยต่อต้านเผด็จการแห่งชาติ หรือ นปช.
2) นายสมบัติ บุญงามอนงค์ หรือ บ.ก.ลายจุด
3) นายธนัตถ์ ธนากิจอำนวย หรือไฮโซลูกนัท
4) นายอรรถพล บัวพัฒน์ หรือ ครูใหญ่ กลุ่มขอนแก่นพอกันที
5) นายยิ่งชีพ อัชฌานนท์ หรือ เป๋า ผู้จัดการไอลอว์ จากเพจ ILAW
6) นายธนพัฒน์ กาเพ็ง หรือ ปูน ทะลุฟ้า
7) นายสิรภพ อัตโตหิ หรือแร็พเตอร์ นางสาวพริม มณีโชติ หรือเอ๋ย
9) นายโชคดี ร่มพฤกษ์ หรืออาเล็ก โชคร่มพฤกษ์
10) นายพชร ธรรมมล หรือ ฟลุค เดอะ สตาร์
11) นางสาวพิมพ์สิริ เพชรน้ำรอบ หรือ มุก นักสิทธิมนุษยชน
12) นางสาวชุมาพร แต่งเกลี้ยง หรือวาดดาว กลุ่มเฟมินิสต์ปลดแอก
และ 13) นางสุรีย์รัตน์ ชิวารักษ์ มารดาของนายพริษฐ์ ชิวารักษ์

โดยก่อนหน้านี้ เพจของนายพริษฐ์ ชิวารักษ์ หรือเพนกวิน ได้โพสต์ข้อความพร้อมรูปภาพเป็นหมายเรียกผู้ต้องหาจาก สน.ทองหล่อ ว่า นางสุรีย์รัตน์ ชิวารักษ์ แม่ของเพนกวิน ถูกหมายเรียกให้ไปรับทราบข้อกล่าวหา ในคดีฝ่าฝืนพ.ร.ก.ฉุกเฉิน จากสน.ทองหล่อ ที่มี นายศรีสุวรรณ จรรยา เลขาธิการสมาคมองค์การพิทักษ์รัฐธรรมนูญไทย เป็นผู้ร้อง

ขอบคุณข้อมูลเพจ สำนักข่าวราษฎร – Ratsadon News",https://www.naewna.com/local/605092,28_09_2021
'น้ำตาล ชลิตา'ระเบิดความแซ่บ อวดหุ่นสุดเซี๊ยะในชุดบิกินี,"27 ก.ย.64 เซ็กซี่ไม่มีใครเกินจริงๆ สำหรับน้ำตาล ชลิตา ส่วนเสน่ห์มิสยูนิเวิร์สไทยแลนด์ Miss Universe Thailand 2016 ที่ล่าสุดก็ออกมาสาดความแซ่บกับชุดบิกินี่สีส้มตัวจิ๋ว แชะภาพจิกกล้องสู้แดดแบบไม่มีแผ่ว อวดหุ่นเซี๊ยะ งานนี้หนุ่มๆ ต้องกดไลค์แบบรัวๆ เลยทีเดียว

.-011",https://www.naewna.com/entertain/605093,28_09_2021
'สุนารี ราชสีมา'โอดน้ำท่วมสวนกว่า80ไร่ 'เกิดมา53ปีเพิ่งเคยเจอ',"27 ก.ย.64จากรณีอิทธิพลจากพายุดีเปรสชัน เตี้ยนหมู่ทำให้ฝนตกหนัก น้ำท่วมสูงในหลายพื้นที่ภาคเหนือตอนล่างและภาคตะวันออกเฉียงเหนือ รวมไปถึงภาคกลางและภาคตะวันออก มีฝนตกหนักถึงหนักมากบางพื้นที่ รวมทั้งกรุงเทพมหานครและปริมณฑล

ล่าสุดนักร้องลูกทุ่งชื่อดังสุนารีราชสีมาได้ออกมาโพสต์คลิปภาพน้ำท่วมที่บ้านทำนบพัฒนา อ.พระทองคำ จ.นครราชสีมา ซึ่งเป็นนาข้าวของตัวเอง ที่สุนารีบอกว่าเกิดมา 53 ปี เพิ่งเคยเจอ ถึงกับบอกว่าหมดกันตั้งแต่เกิดมาจนถึงวันนี้53ปีพึ่งเลยเจอครั้งแรกในชีวิต ท่วมข้าวกำลังอุ้มท้องอ่อนหมดกัน",https://www.naewna.com/entertain/605096,28_09_2021
แรงไม่ตก!‘ปารีณา’ฟาดกลับคนชอบเสียดสี‘นายกฯ’ เหน็บที่บ้านมี‘วัว’ชื่อคล้ายคนดัง,"แรงไม่ตก!ปารีณาฟาดกลับคนชอบเสียดสีนายกฯ เหน็บที่บ้านมีวัวชื่อคล้ายคนดัง

27 กันยายน 2564 น.ส.ปารีณา ไกรคุปต์ ส.ส.ราชบุรี พรรคพลังประชารัฐ โพสต์ข้อความผ่านเฟซบุ๊ก มีเนื้อหาดังนี้...

#นายกคุยกับวัว

เมื่อมีนักการเมืองหลายท่านออกมา เสียดสี ต่อว่านายกคุยเล่นกับวัว คือ พวกสันดาน หรือ...นิสัยที่ได้มาแต่กำเนิด แก้ไขไม่ได้ สันดานชอบแกว่งปากหาเรื่องนายกไปวันๆ

ในความเป็นจริง เกษตรกรที่เลี้ยงสัตว์ส่วนใหญ่ คุยกับสัตว์เลี้ยงตัวเอง บางคนตั้งชื่อให้ด้วยซ้ำ อย่างวัวที่บ้านปารีณา ก็มีชื่อสมชัย ณัฐวุฒิ ล้วนแล้วแต่เป็นวัวสันดานเสียค่ะ

#สันดานหาเรื่องนายก



-005",https://www.naewna.com/politic/605097,28_09_2021
การสืบสวนแหล่งต้นตอที่มาของโควิด-19 ให้เป็นไปตามหลักวิทยาศาสตร์,"โรคระบาดกับสงครามทั้งสองสิ่งนี้เป็นกล่องแพนโดร่า (เหตุแห่งหายนะในตำนาน) ที่ทำร้ายมนุษย์ชาตินับจากสมัยโบราณถึงปัจจุบัน ในเวลาเดียวกันโรคระบาดและสงครามก็เป็นปัจจัยที่เป็นเหตุและผลซึ่งกันและกัน เชื้อไวรัส โควิด-19 ก็เช่นกัน การสืบสวนแหล่งต้นตอที่มากของโควิด-19 ตามหลักวิทยาศาสตร์ เป็นวิธีเดียวที่มนุษย์ชาติเรารู้จะกับไวรัสชนิดนี้ และหาวิธีการป้องการโรคระบาด แต่การสืบสวนแหล่งต้อตอที่มาของโควิด-19 ตามหลักวิทยาศาสตร์ ถึงได้มีผลที่น่าเชื่อถือและเป็นประโยชน์ต่อสังคม

การระบาดของโควิด-19 ตั้งแต่ปลายปี พ.ศ. 2562 ทำให้โลกเราประสบกับความเสียหายหนัก มีผู้ติดเชื้อมากกว่า 200 ล้านคน และ 4.5 ล้านคนเสียชีวิต และทำร้ายโครงสร้างพื้นฐานทางเศรษฐกิจและฆ่าชีวิตผู้ติดเชื้อมากมายในทุกวินาที ยิ่งสายพันธุ์เดลต้าทำให้เกิดการระบาดใหญ่อีกครั้งในหลายพื้นที่ ประธานาธิบดีโจ ไบเดน ผู้นำสหรัฐฯ สั่งหน่วยข่าวกรองทุกหน่วยงานสืบสวนต้อตอแหล่งที่มาของโควิด-19 และต้องมีรายงานภายใน 90 วัน โดยตั้งใจจะชี้เป้าให้ประเทศจีนเป็นจำเลยการแพร่กระจายของโควิด-19 ซึ่งเป็นการกระทำที่ไม่ต่างกับประกาศสงครามกับจีน การกระทำนี้ไม่ใช่วิธีการแก้ไขปัญหาของการระบาดโควิด-19 แต่ยังทำให้การเมืองระหว่างประเทศวุ่นวายไปอีก ซึ่งตามความเป็นจริง ประเด็นเรื่องห้องปฏิบัติการวิจัยด้านชีวการแพทย์ของกองทัพสหรัฐฯ ที่อยู่ทั่วโลกกลับน่ากังวลมากกว่า







ประเทศจีนสามารถควบคุมการระบาดของโควิด-19 อย่างเป็นรูปธรรม เราได้เห็นการแก้ไขการระบาดของโควิด-19 ของประเทศจีน ผ่านการที่ประชาชนมีวินัย คนจีนหลายภาคส่วนไม่ต้องใส่หน้ากากอนามัยในพื้นที่สาธารณะแล้ว ผู้นำจีนลงพื้นที่ตรวจงานและพูดคุยกับประชาชนในหลายครั้ง นี่เป็นสัญลักษณ์ที่สังคมเข้าสู่ภาวะปกติ ซึ่งประเทศจีนเป็นประเทศแรกที่สามารถทำได้

ประเทศจีนได้ป้องกันและทำการศึกษา โควิด-19 การระบาดในเมืองอู่ฮั่น มณฑลหูเป่ย์ ทีมนักวิจัยจีนวิเคราะห์ ข้อมูลจากบิ๊กดาต้า พบว่า ไวรัสโควิด-19 อาจจะเริ่มระบาดในสหรัฐฯ ตั้งแต่เดือนกันยายน 2019 ก่อนที่จะพบการระบาดที่เมืองอู่ฮั่นของจีนในเดือนธันวาคม 2019 และได้รับการตีพิมพ์ในวารสารออนไลน์ ChinaXiv ของสถาบันวิทยาศาสตร์แห่งชาติจีน โดยการศึกษาวิจัยตามระเบียบวิธีวิจัยและหลักวิทยาศาสตร์ ข้อมูลจำนวนมากถูกนำมาใช้วิเคราะห์ ทั้งข้อมูลเชิงคุณภาพ เชิงปริมาณ แบบจำลองทางคณิตศาสตร์ ประมวลผลด้วยเทคโนโลยีปัญญาประดิษฐ์ บวกกับข้อมูลการสืบสวนสอบสวนโรค จนออกมาเป็นโมเดลที่เชื่อถือได้ และได้ผลการวิเคราะห์ว่า พบการระบาดใน 12 รัฐของสหรัฐฯในช่วงสิงหาคมถึงตุลาคม 2019 เป็นไปได้มากที่สุดคือในเดือนกันยายน 2019

ทางการจีนได้แสดงจุดยืน การค้นหาต้นตอของเชื้อไวรัสโควิด-19 ยกให้เป็นเรื่องของทีมงานทางวิทยาศาสตร์ เป็นเรื่องที่นักวิทยาศาสตร์เท่านั้นที่จะสามารถระบุด้วยการวิจัยทางวิทยาศาสตร์ถึงแหล่งการแพร่ระบาดจากสัตว์สู่คนของไวรัส และเส้นทางการแพร่ระบาด ไม่มีประเทศใดมีสิทธิ์ที่จะสร้างวาทกรรมทางการเมืองไว้เหนือชีวิตของประชาชน หรือทำให้วิทยาศาสตร์กลายเป็นประเด็นทางการเมืองเพื่อใส่ร้ายและโจมตีประเทศอื่นได้

อย่าลืมว่าเชื้อไวรัสโควิด-19 ยังไม่ได้หายจากโลกไป การสืบสวนต้นตอแหล่งที่มาของโควิด-19 โดยที่เอามาเป็นเรื่องทางการเมืองนำเป็นที่น่าวิตกกังวลมาก การพิพาทระหว่างสองประเทศมหาอำนาจจะทำให้ความร่วมมือระหว่างประเทศเป็นปัญหา อย่างที่เราทราบกันดีว่า ถ้าเราไม่ร่วมมือร่วมใจกันแก้ไขเพื่อหยุดการแพร่เชื้อ เราไม่สามารถชนะเชื้อไวรัสโควิด-19 โดยเด็ดขาดได้. -008 

เรียบเรียงโดย : ดร. ธารากร วุฒิสถิรกูล นายกสมาคมการค้าการลงทุนเส้นทางสายไหมไทยจีน",https://www.naewna.com/likesara/605142,28_09_2021
ส่อง‘แมลงปอ’ระยะประชิด พินิจดวงตา-ลวดลาย-ปีกบาง แสนงดงาม,"ส่องสัตว์ปีกอย่างแมลงปอในระยะประชิดชนิดเห็นดวงตา ลวดลาย และปีกบาง ซึ่งกำลังกระพือปีกบินและเกาะกิ่งไม้เล็กจิ๋วไม่ต่างจากมัน บริเวณชานเมืองอครตลา รัฐตริปุระทางตะวันออกเฉียงเหนือของอินเดีย

.
(010)",https://www.naewna.com/inter/605139,28_09_2021
กัญชาต้องไปต่อ! นักวิจัยฟันธงผู้ป่วยได้ประโยชน์ สธ.เร่งมือขยายผลทางเศรษฐกิจ,"เมื่อวันที่ 28 กันยายน 2564 ดร.ภก.อนันต์ชัย อัศวเมฆิน คณะที่ปรึกษารัฐมนตรีว่าการกระทรวงสาธารณสุข และประธานคณะกรรมการขับเคลื่อนนโยบายกัญชาเสรีทางการแพทย์ กล่าวภายหลัง เป็นประธานในที่ประชุมคณะกรรมการขับเคลื่อนนโยบายกัญชาทางการแพทย์ครั้งที่ 12ว่า ที่ประชุมได้สรุปผลการดำเนินงานกัญชาทางการแพทย์ของกรมและเขตสุขภาพที่เกี่ยวข้องตลอดปีงบประมาณ 2564รวมถึงการเติมช่องว่างที่สำคัญในส่วนต้นทาง กลางทางและปลายทาง ให้กัญชาสามารถถูกเติมเต็มให้เป็นพืชเศรษฐกิจได้อย่างสมบูรณ์ คือ การพัฒนากระบวนการสกัดและวิเคราะห์เทอร์ปีน โดย กรมวิทยาศาสตร์การแพทย์ การเสนอให้กัญชาเป็นมรดกทางวัฒนธรรมของชาติไทย และการนำกัญชาบูรณาการเข้ากับการท่องเที่ยวในเขตสุขภาพที่ 8 ที่ได้รับการตอบรับอย่างดีจากผู้ประกอบการ

ดร.ภก.อนันต์ชัย กล่าวต่อว่า การพัฒนาฐานข้อมูลกัญชา-กัญชงที่สามารถค้นหาข้อมูลได้ตั้งแต่นำเข้า ปลูก ผลิตใช้ และขาย ซึ่งข้อมูลดังกล่าวจะเป็นประโยชน์ต่อผู้ที่ต้องการทำธุรกิจกัญชา-กัญชง ให้ผู้ประกอบการมาตรวจสอบข้อมูล ดูโอกาสทางการตลาด และยังรู้ว่าถ้าจะทำผลิตภัณฑ์จะไปหากัญชาได้จากไหน ถ้าจะปลูก ปลูกสายพันธุ์ไหนดี ก็อยากจะเชิญชวนผู้ประกอบการลองมาใช้ฐานข้อมูลของสำนักงานคณะกรรมการอาหารและยา และฟีดแบคกลับมาให้ว่าต้องแก้ไขอย่างไร เพื่อให้ใช้งานได้ประโยชน์สูงสุด

ด้าน ดร.นพ.บัณฑิต ศรไพศาล นักวิจัย ผู้ได้รับทุนจากสถาบันวิจัยระบบสาธารณสุข กล่าวว่า จากงานวิจัยเราเห็นความต้องการใช้ประโยชน์จากการกัญชาในการรักษาโรค ของผู้ป่วยหลายกลุ่มโรค ที่ต้องการใช้กัญชาในการรักษา และส่วนใหญ่ก็ไปใช้ยากัญชาใต้ดินและนโยบายกัญชาทางการแพทย์ของประเทศไทย ทำให้เห็นแนวโน้มของผู้ป้วยที่มีการใช้ยากัญชาที่ได้รับการรับรอง และเข้าสู่ระบบการรักษามากยิ่งขึ้น จะช่วยลดความเสี่ยงที่ประชาชนไปซื้อยากัญชาใต้ดิน มาใช้เองการเดินหน้าพัฒนานโยบาย ทั้งในด้านการส่งเสริมการปลูก และสกัดกัญชาได้ ก็เป็นการทดแทนยาที่เราต้องนำเข้าได้ส่วนหนึ่งแล้ว แต่อย่างไรก็ตาม เราต้องทำระบบการกำกับดูแลอย่างเข้มแข็ง มีการประเมินผลทั้งทางด้านบวกและผลกระทบต่อสังคมและพยายามปิดจุดอ่อนด้านลบ ซึ่งก็จะช่วยเติมเต็มด้านบวก คือ ประโยชน์ที่เกิดกับคนไข้ กับสังคมให้ชัดเจนมากยิ่งขึ้น ในส่วนของงานวิจัย จะเร่งทำการวิจัยคลินิกกับผู้ป่วยมะเร็งที่เป็นปัญหาสุขภาพของประเทศ และจะมีการประเมินความคุ้มค่าทางเศรษฐศาสตร์ โดยได้วางกรอบให้ครอบคลุมในทุกมิติ - 006",https://www.naewna.com/local/605136,28_09_2021
เปิด 4 แนวทางจัดหาวัคซีนโควิด-19 มั่นใจครบ 126 ล้านโดสตามแผน,"เปิด 4 แนวทางจัดหาวัคซีนโควิด-19 ของไทย มั่นใจครบ 126 ล้านโดสตามแผน พร้อมฉีดครอบคลุมกลุ่มเป้าหมาย 50 ล้านคน

เมื่อวันที่ 28 กันยายน 2564 น.ส.รัชดา ธนาดิเรก รองโฆษกประจำสำนักนายกรัฐมนตรี เปิดเผยว่า รัฐบาลมั่นใจสามารถจัดหาวัคซีนโควิด-19 ครบตามแผน 126 ล้านโดส ในปลายปีนี้ โดยจัดหาวัคซีนโควิด-19 ภายใต้ 4 แนวทาง ดังนี้

1.แผนการจัดซื้อจากผู้ผลิตวัคซีนโควิด-19โดยตรงกับผู้ผลิต/บริษัท ให้มีความหลายยี่ห้อและเทคโนโลยี อาทิ AstraZeneca , Pfizer และ Sinovac

2.การจัดซื้อจากประเทศที่มีวัคซีนโควิด-19 เช่น เจรจาจัดซื้อวัคซีนแอสตร้าเซนเนก้าจากสเปน จํานวน 449,500 โดส โดยรัฐบาลสเปนถือเป็นประเทศแรกในยุโรปที่ขายวัคซีนให้แก่ประเทศไทย และอยู่ระหว่างประสานงานกับอีกหลายประเทศ

3.การแลกเปลี่ยนวัคซีน (vaccine swap) เช่น รัฐบาลภูฏาน ได้แลกเปลี่ยนวัคซีนแอสตร้าเซนเนก้าล่วงหน้า จำนวน 105,000 โดส กับรัฐบาลไทย โดยส่งมอบให้ไทยแล้วเมื่อวันที่ 20 สิงหาคม 2564 และการแลกเปลี่ยนวัคซีนระหว่างไทยและสิงคโปร์ จำนวน 122,400 โดส บนหลักการว่า ไทยจะส่งมอบวัคซีนคืนแก่สิงคโปร์ในภายหลัง

4.การบริจาค ไทยได้รับวัคซีนซิโนแวคจากจีน จำนวน 1 ล้านโดส สหราชอาณาจักร มอบวัคซีนแอสตร้าเซนเนก้า จำนวน 415,000 โดส ญี่ปุ่นมอบวัคซีนแอสตร้าเซนเนก้าจำนวน 1.66 ล้านโดส สหรัฐได้มอบวัคซีนไฟเซอร์ จำนวนกว่า 1.5 ล้านโดสรวมถึงอยู่ระหว่างการหารือของคณะกรรมการร่วมไทย-สหรัฐอีก1 ล้านโดส

ทั้งนี้ ไทยจะบรรลุเป้าหมายการฉีดวัคซีนจะครอบคลุมกลุ่มเป้าหมายไม่ต่ำกว่าร้อยละ 70 คิดเป็นประชากร 50 ล้านคน ภายในสิ้นปีนี้ ครอบคลุม เด็กอายุ 12 ปีขึ้นไป ผู้ที่เคยติดเชื้อโควิด-19 การฉีดเข็มกระตุ้น (booster) แก่ผู้ที่ได้รับการฉีดวัคซีนชนิดเชื้อตายครบ 2 เข็มทุกราย นอกจากนี้กระทรวงสาธารณสุข ยังได้วางแผนการฉีดวัคซีนโควิด -19 สำหรับชาวต่างชาติและแรงงานต่างด้าว ซึ่งจะเริ่ม ในเดือน ต.ค.นี้ด้วย - 006",https://www.naewna.com/local/605132,28_09_2021
โคราชเร่งอพยพชาวบ้าน200หลังหนีมวลน้ำ กระแสน้ำพัดรถบัสคว่ำ-ถนนถูกตัดขาด,"28 กันยายน 2564 ผู้สื่อข่าวรายงานว่า วันนี้ที่บริเวณถนนสายหลัก ถนนสุรนารายณ์โคราช-ชัยภูมิ ช่วงตำบลจอหอ-อำเภอโนนไทย จังหวัดนครราชสีมา ถูกน้ำตัดขาด รถเล็กไม่สามารถผ่านได้ หลังมีมวลน้ำจำนวนมากไหลทะลักท่วมถนน 4 เลน ลึก 80 เซนติเมตร ไหล่ทางลึก 1 เมตร ระยะทางยาว 5 กิโลเมตร สองข้างทางมีมวลน้ำมากมายมหาศาลกลายเป็นผืนทะเล

ขณะเดียวกันกระแสน้ำได้ไหลพัดรถบัสรับ-ส่งพนักงานจนเกิดการพลิกคว่ำไหลตกข้างทาง เจ้าหน้าที่กู้ภัยฮุก31 จึงทำการเร่งเข้าช่วยเหลือคนขับพร้อมผู้ช่วยคนขับรวม 2 คนรอดชีวิตออกมาได้ โชคดีที่รถบัสคันดังกล่าวเพิ่งกลับจากส่งพนักงานเสร็จเรียบร้อย

โดยวันนี้จุุดที่วิกฤติที่สุด คือ หมู่บ้านลำเชิงไกร หมู่ 9 ต.โคกสูง อ.เมืองนครราชสีมา ชาวบ้านกว่า 200 หลังคาเรือน ถูกน้ำท่วมทั้งหมู่บ้าน ระดับน้ำสูงกว่า 2 เมตร ต้องอพยพชาวบ้านออกมาข้างนอก บางส่วนขึ้นไปพักบนชั้น 2 ของอาคารในโรงเรียน

ขณะนี้มีเจ้าหน้าที่กู้ภัย หน่วยงานราชการ นำเรือท้องแบนและรถบรรทุกยกสูง ให้การช่วยเหลือเคลื่อนย้ายประชาชนที่เดือดร้อนหนัก สถานการณ์ยังไม่น่าไว้วางใจ เนื่องจากยังมีมวลน้ำอีกจำนวนมากไหลหลากมาจากอ่างลำเชียงไกร ตอนล่าง ที่มีปัญหาคันดินแตกทรุด จนมีมวลน้ำมหาศาลไหลทะลักลงด้านล่าง ซึ่งบริเวณนี้ก็เป็นอีกหนึ่งจุดวิกฤติที่ถูกมวลน้ำจากอ่างลำเชียงไกรตอนล่าง ระยะทางห่างจากสันอ่างประมาณ 20 กิโลเมตร ไหลมาท่วมจนอ่วมหนักหนาสาหัสที่สุดในรอบ 50 ปี",https://www.naewna.com/local/605131,28_09_2021
ก้าวเดินครั้งสำคัญ ‘ปตท.’ จาก ‘พลังงาน’ ถึง ‘สุขภาพ’ ขับเคลื่อนไทยให้มั่นคงอย่างยั่งยืน,"ก้าวเดินครั้งสำคัญ ปตท. จาก พลังงาน ถึง สุขภาพ ขับเคลื่อนไทยให้มั่นคงอย่างยั่งยืน

Life Science หรือ วิทยาศาสตร์เพื่อชีวิต เป็นการนำความรู้ด้านวิทยาศาสตร์มาใช้ประโยชน์ด้านสุขภาพ ตอบโจทย์การยกระดับคุณภาพชีวิตของผู้คน เช่น การป้องกันและรักษาโรคภัยไข้เจ็บทั้งที่มีอยู่เดิมและที่อุบัติใหม่ เช่น การพัฒนายาและวัคซีนเพื่อรับมือสถานการณ์การระบาดของไวรัสโควิด-19 ในปัจจุบัน หรือการพัฒนาอาหารที่เหมาะสมกับประชากรแต่ละกลุ่ม เช่น ประเทศไทยได้เข้าสู่สังคมผู้สูงวัยที่มีสัดส่วนประชากรผู้สูงอายุเพิ่มสูงขึ้น ซึ่งผู้สูงอายุนั้นต้องการสารอาหารบางอย่างที่แตกต่างจากคนวัยอื่นๆ เป็นต้น

ปตท. ในฐานะองค์กรที่ก่อตั้งขึ้นเพื่อสร้างความมั่นคงด้านพลังงานให้กับประเทศไทย วันนี้ได้ขยายบทบาทเข้าสู่การสร้างความมั่นคงด้านสุขภาพด้วยอีกทางหนึ่ง นับตั้งแต่เมื่อปี 2562 ที่ ปตท. ได้ลงนามร่วมกับสถาบันวิจัยจุฬาภรณ์ และองค์การเภสัชกรรม ในความร่วมมือเพื่อการวิจัยและพัฒนาผลิตภัณฑ์ชีววัตถุ และศึกษาความเป็นไปได้ในการต่อยอดไปในเชิงพานิชย์

ต่อมาในเดือนกันยายน 2563 ปตท. และองค์การเภสัชกรรม ร่วมลงนามสัญญาร่วมพัฒนาโครงการโรงงานผลิตยารักษาโรคมะเร็ง จะตั้งอยู่ในพื้นที่นิคมอุตสาหกรรมวนารมย์ของ ปตท. หรือ PTT WEcoZi อ.บ้านฉาง จ.ระยอง ซึ่งขั้นตอนต่อไปในการออกแบบโรงงานเบื้องต้น และศึกษาความเป็นไปได้ในการสร้างโรงงานผลิตยารักษาโรคมะเร็ง (Detailed Feasibility Study) คาดว่าใช้เวลาประมาณ 14 เดือนแล้วเสร็จ หลังจากนั้นจะทำการสรุปผลการศึกษาและประเมินแนวทางการขับเคลื่อนโครงการนี้ต่อไป โดยมีแผนที่จะดำเนินการก่อสร้างโรงงานดังกล่าวในปี 2565 เพื่อให้สามารถทำการวิจัยพัฒนาและผลิตยารักษาโรคมะเร็งเพื่อจำหน่ายเชิงพาณิชย์ได้ในปี 2570

รวมถึงในเดือนเมษายน 2564 ปตท. ได้ลงนามร่วมกับ สำนักงานพัฒนาวิทยาศาสตร์และเทคโนโลยีแห่งชาติ (สวทช.) และองค์การเภสัชกรรม (อภ.) ในความร่วมมือด้านการวิจัยและพัฒนา กระบวนการสังเคราะห์สารออกฤทธิ์ทางเภสัชกรรม (Active Pharmaceutical Ingredients; API) และ ศึกษาความเป็นไปได้ในเชิงพาณิชย์ และ/หรือการสร้างความมั่นคงทางยาให้แก่ประเทศไทย ส่งเสริมยุทธศาสตร์การขับเคลื่อน New S-Curve ด้านอุตสาหกรรมการแพทย์ครบวงจร (Medical Hub) ตั้งเป้าระยะแรกเน้นการวิจัยและพัฒนา API สำหรับโรคโควิด-19 รวมถึง API ของ ยาฟาวิพิราเวียร์ (Favipiravir) และ ยาเรมเดซิเวียร์ (Remdesivir)



ทั้งนี้ เนื่องจาก API เป็นสารตั้งต้นสำหรับการผลิตยา โดยปัจจุบันประเทศไทยยังต้องมีการนำเข้า API จากต่างประเทศมากกว่า 95% ความร่วมมือในครั้งนี้ ครอบคลุมตั้งแต่การทดสอบในระดับห้องปฏิบัติการ (Laboratory scale) การถ่ายทอดเทคโนโลยีจนถึงระดับอุตสาหกรรม (Industrial scale) ตลอดจนการศึกษาความเป็นไปได้ในการพัฒนาสารออกฤทธิ์ทางเภสัชกรรม (Feasibility Study) ที่มีศักยภาพในเชิงพาณิชย์ ซึ่งจะส่งเสริมให้ประเทศไทยมีสาธารณสุขที่มั่นคงต่อไป

อีกก้าวสำคัญของ ปตท. ในการร่วมขับเคลื่อน Life Science ของประเทศไทย เกิดขึ้นในเดือนธันวาคม 2563 กับการก่อตั้ง บริษัท อินโนบิก (เอเซีย) จำกัด เป็นบริษัทที่ถือหุ้น 100% โดย ปตท. โดย อินโนบิกฯ จะขับเคลื่อนใน 3 ธุรกิจ คือ 1.ยา (Pharmaceutical) 2.อาหารเพื่อสุขภาพ (Nutrition) และ 3. วัสดุอุปกรณ์ทางการแพทย์และระบบวินิจฉัยโรค (Medical Technology)

ภายหลังการก่อตั้ง บริษัท อินโนบิก (เอเซีย) จำกัด กลุ่ม ปตท. เดินหน้าอย่างต่อเนื่องในการสร้างโอกาสด้าน Life Science เช่น ร่วมกับ บริษัท ไออาร์พีซี จำกัด (มหาชน) ก่อตั้งบริษัทร่วมทุน บริษัท อินโนโพลีเมด จำกัด โดยไออาร์พีซี ถือหุ้นสัดส่วนร้อยละ 60 และอินโนบิก (เอเซีย) ถือหุ้นร้อยละ 40 เพื่อผลิต ผ้าไม่ถักไม่ทอ ด้วยวิธี Meltblown เพื่อเป็นวัตถุหลักสำหรับทำหน้ากากอนามัย หน้ากาก N95 ชุดกาวน์ และแผ่นกรองอากาศ สำหรับโรงงานผลิตผ้าไม่ถักไม่ทอ (Non-woven Fabric) ที่ขึ้นรูปด้วยวิธี Melt Blown จะตั้งอยู่ที่ เขตประกอบการอุตสาหกรรมไออาร์พีซี จ.ระยอง คาดว่าจะเริ่มผลิตในเชิงพาณิชย์ได้ในช่วยไตรมาส 4 ปี 2564

การเข้าซื้อหุ้นเพิ่มทุนบริษัทยา Lotus Pharmaceutical บริษัทผลิตยาชั้นนำในไต้หวัน ด้วยเล็งเห็นถึงศักยภาพของบริษัทอินโนบิก (เอเซีย) ในการสนับสนุนการตลาดและโอกาสการมีพันธมิตรที่แข็งแกร่งในภูมิภาคเอเชียตะวันออกเฉียงใต้ (อาเซียน) โดยการลงทุนใน Lotus Pharmaceutical นั้นเพื่อเป็นช่องทางในการเข้าธุรกิจยาและนำเข้าผลิตภัณฑ์ยาต่างๆ โดยเฉพาะยามะเร็งที่ประเทศไทยยังขาด

จากนั้นจึงต่อยอดเส้นทาง Life Science ด้วยความร่วมมือระหว่างบริษัท อินโนบิก (เอเซีย) จำกัด และ บริษัท โนฟ ฟู้ดส์ จำกัด เพื่อดำเนินธุรกิจพัฒนาและจำหน่ายผลิตภัณฑ์อาหารโปรตีนจากพืชแบบครบวงจร ตั้งเป้าจดทะเบียนจัดตั้งบริษัทใหม่แล้วเสร็จในไตรมาส 3 ปี 2564 พร้อมจัดตั้งโรงงานผลิตที่ใช้เทคโนโลยีนำเข้าชั้นสูงในไทย ด้วยกำลังการผลิต 3,000 ตันต่อปี รวมไปถึงการพัฒนาร้านค้าต้นแบบ คาดว่าจะผลิตเชิงพาณิชย์ในไตรมาส 4 ปี 2565



นอกจากนี้ บริษัท อินโนบิก (เอเซีย) จำกัดร่วมกับ ศูนย์สิริกิติ์บรมราชินีนาถเพื่อมะเร็งเต้านม ศึกษาความเป็นไปได้ในการพัฒนา Regional Center สำหรับการรักษาโรคมะเร็งด้วยภูมิคุ้มกันบำบัด มุ่งต่อยอดความรู้ความเชี่ยวชาญของศูนย์ฯ ในการรักษาโรคมะเร็งเต้านมด้วยเซลล์เดนไดรติก (Dendritic Cell Vaccines) ซึ่งเป็นวิธีการรักษาที่อาศัยการทำงานของระบบภูมิคุ้มกันในร่างกายผู้ป่วยในการกำจัดหรือควบคุมเจาะจงไปที่เซลล์มะเร็งโดยตรง ช่วยทำให้การรักษามีความแม่นยำและจำเพาะรายบุคคล ตามข้อมูลทางพันธุกรรม เป็นการรักษาแบบ Precision/ Personalized Medicine ทำให้การรักษามีผลข้างเคียงน้อย นับเป็นนวัตกรรมทางการแพทย์ โดยคาดว่าจะสามารถตั้ง Regional Center ขึ้นในประเทศ ภายในปี 2566 เพื่อให้บริการห้องปฏิบัติการพิเศษแก่หน่วยงานหรือองค์กรด้านสาธารณสุขในภูมิภาคเอเชีย ด้วยเทคโนโลยีขั้นสูงสำหรับการตรวจวินิจฉัยและรักษาโรคมะเร็งตามแนวทางดังกล่าว

ปตท. ยังคงเดินหน้าต่อไปเพื่อเพิ่มขีดความสามารถด้านการแข่งขันของเศรษฐกิจไทยในอุตสาหกรรมแห่งอนาคต เพื่อสร้างความมั่นคงให้กับประเทศไทยและคนไทยทุกคน",https://www.naewna.com/business/605126,28_09_2021
ชาวบ้านสุโขทัย แห่จับปลาคลองยางกันสนุกมือ ทั้งเหวี่ยงแห-ยกยอ,"28 ก.ย. 64 ผู้สื่อข่าวรายงานว่า ที่บริเวณคลองยาง หมู่ 7 ต.บ้านกล้วย อ.เมือง จ.สุโขทัย มีชาวบ้านจากหลายพื้นที่พากันมาจับปลา ขายให้กับพ่อค้าแม่ค้าที่มารับซื้อขายไปกันแบบสดๆ ตรงริมคลองข้างถนนสายสุโขทัย-กำแพงเพชร โดยใช้ทั้งการยกยอ และเหวี่ยงแหกันครั้งเดียวก็ได้ปลาหลากชนิด ทั้งปลากระโห้ ปลาชะโด ปลาสร้อย ปลาแขยง ปลาสวาย ปลาสลิด







นางวิภาเพ็งกัน อายุ 62 ปี ชาวบ้านเตว็ดกลาง อ.ศรีสำโรง จ.สุโขทัย บอกว่า ที่บ้านถูกน้ำท่วมสูงถึงเอว ทำอะไรไม่ได้เลย น้ำมาคืนเดียวไหลท่วมนาข้าวที่ปลูกไว้กว่า 40 ไร่ตายเกลี้ยง จึงต้องหันอาชีพมาจับปลาแทน ทั้งรับซื้อและยกยอหาเอง ก็พอได้เงินกินใช้ในครอบครัววันละ 400-500 บาท พอแก้เครียดไปได้บ้าง







ขณะที่ในหมู่บ้านคลองยาง หมู่ 7 ต.บ้านกล้วย ก็ถูกน้ำท่วมสูง 1 เมตร มีชาวบ้านกว่า 400 คน หรือกว่า 100 หลังคาเรือน ต้องอยู่ในสภาพติดเกาะ เดือดร้อนกันทั่วหน้า จึงพากันมาจับปลาแทน. -008",https://www.naewna.com/likesara/605130,28_09_2021
หมอเปิดผลการศึกษาโรงเรียนใน'อเมริกา' พบโควิดระบาดสูงในรร.ที่ไม่ให้สวมหน้ากาก,"28 กันยายน 2564รศ.นพ.ธีระ วรธนารัตน์ คณะแพทยศาสตร์ จุฬาลงกรณ์มหาวิทยาลัย โพสต์ข้อความผ่านเฟซบุ๊ก Thira Woratanarat เกี่ยวกับสถานการณ์การแพร่ระบาดของโควิด-19 มีเนื้อหาดังนี้...

สถานการณ์ทั่วโลก 28 กันยายน 2564...
ทะลุ 233 ล้านไปแล้ว

เมื่อวานทั่วโลกติดเพิ่ม 340,190 คน รวมแล้วตอนนี้ 233,006,793 คน ตายเพิ่มอีก 4,901 คน ยอดตายรวม 4,767,676 คน

5 อันดับแรกที่มีจำนวนติดเชื้อต่อวันสูงสุดคือ อเมริกา สหราชอาณาจักร ตุรกีรัสเซีย และฟิลิปปินส์

อเมริกา ติดเชื้อเพิ่ม 56,495 คน รวม 43,886,822 คน ตายเพิ่ม 442 คน ยอดเสียชีวิตรวม 707,740 คน อัตราตาย 1.6%

อินเดีย ติดเพิ่ม 14,905 คน รวม 33,693,148 คน ตายเพิ่ม 181 คน ยอดเสียชีวิตรวม 447,406 คน อัตราตาย 1.3%

บราซิล ติดเพิ่ม 14,423 คน รวม 21,366,395 คน ตายเพิ่ม 218 คน ยอดเสียชีวิตรวม 594,702 คน อัตราตาย 2.8%

สหราชอาณาจักร ติดเพิ่ม 37,960 คน ยอดรวม 7,701,715 คน ตายเพิ่ม 40 คน ยอดเสียชีวิตรวม 136,208 คน อัตราตาย 1.8%

รัสเซีย ติดเพิ่ม 22,236 คน รวม 7,443,149 คน ตายเพิ่ม 779 คน ยอดเสียชีวิตรวม 204,679 คน อัตราตาย 2.7%

อันดับ 6-10 เป็น ตุรกี ฝรั่งเศส อิหร่าน อาร์เจนติน่า และโคลอมเบีย ติดกันหลักพันถึงหลายหมื่น

หากรวมทวีปเอเชีย ยุโรป และอเมริกาเหนือ พบว่ามีสัดส่วนสูงถึงร้อยละ 92.42 ของจำนวนติดเชื้อใหม่ทั้งหมดต่อวัน

แถบสแกนดิเนเวีย บอลติก และยูเรเชีย ก็มีการติดเชื้อเพิ่มขึ้นหลักร้อยถึงหลักพัน
แถบตะวันออกกลางส่วนใหญ่ยังติดเพิ่มหลักร้อยถึงหลักพัน ยกเว้นอิหร่านติดเพิ่มหลักหมื่นอย่างต่อเนื่อง

ฟิลิปปินส์ และมาเลเซีย ติดเพิ่มกันหลักหมื่น

เวียดนาม ญี่ปุ่น เมียนมาร์ อินโดนีเซีย ออสเตรเลีย สิงคโปร์ และเกาหลีใต้ ติดกันหลักพัน กัมพูชา และลาว ติดเพิ่มหลักร้อย ส่วนจีน และนิวซีแลนด์ ติดเพิ่มหลักสิบ ในขณะที่ฮ่องกง และไต้หวัน ติดเพิ่มต่ำกว่าสิบ

...สถานการณ์ของไทยเรา

เมื่อวานนี้จำนวนติดเชื้อใหม่ยังคงสูงเป็นอันดับ 10 ของโลก
แต่หากรวม ATK ด้วย ก็จะแซงมาเลเซีย ขึ้นเป็นอันดับ 9 ของโลก
สำหรับจำนวนติดเชื้อรวม ไทยยังอยู่อันดับ 28 อย่างไรก็ตาม ปลายสัปดาห์นี้ ไทยจะมีจำนวนติดเชื้อสะสมแซงแคนาดา เบียดขึ้นอันดับ 27 ได้

...เรื่องที่ต้องคอยติดตาม

ตั้งแต่ปลายเดือนนี้ไปถึงสองสัปดาห์แรกของตุลาคม ควรติดตามดูผลการปลดล็อค 1 กันยายน เนื่องจากในอดีตที่ผ่านมา มักใช้เวลาราว 4-6 สัปดาห์หลังเริ่มดำเนินนโยบาย

...ผลการศึกษาเกี่ยวกับโรงเรียนในอเมริกา

Budzyn SE และคณะ ได้เผยแพร่งานวิจัยใน MMWR ฉบับวันที่ 24 กันยายน 2021

ศึกษาการระบาดในกลุ่มโรงเรียน 520 เขตซึ่งมีนโยบายเกี่ยวกับการใส่หน้ากากของนักเรียน จากทั้งหมด 3,142 เขต ระหว่างวันที่ 1 กรกฎาคม ถึง 4 กันยายน 2021
พบว่า โรงเรียนที่นักเรียนไม่ต้องใส่หน้ากากนั้นจะเจอปัญหาการระบาดของโรคโควิด-19 มากกว่าโรงเรียนที่ให้นักเรียนใส่หน้ากากอย่างมีนัยสำคัญ

งานวิจัยอีกชิ้น ดำเนินการโดย Jehn M และคณะ เผยแพร่ใน MMWR ฉบับ 24 กันยายน 2021 เช่นกัน ได้ทำการศึกษาในโรงเรียน 1,020 แห่งในมลรัฐอริโซน่า ตั้งแต่ 15 กรกฎาคม ถึง 31 สิงหาคม 2021

พบว่า มีโรงเรียน 191 แห่งที่เกิดการระบาดขึ้นมาในช่วงเวลาที่ทำการศึกษา

ทั้งนี้ในโรงเรียนที่มีการระบาดเกิดขึ้นนั้น 8.4% เป็นโรงเรียนที่มีนโยบายให้มีการใส่หน้ากากตั้งแต่ช่วงแรกของการเปิดเรียน ในขณะที่ 32.5% เกิดในโรงเรียนที่เพิ่งมาปรับเปลี่ยนนโยบายให้มีการใส่หน้ากากในช่วงหลัง

ที่สำคัญคือ 59% ของโรงเรียนที่มีการระบาดเกิดขึ้นนั้น เป็นโรงเรียนที่ไม่มีนโยบายให้ใส่หน้ากาก

จากการวิเคราะห์ผลการศึกษา พบว่า โรงเรียนที่ไม่มีนโยบายให้นักเรียนใส่หน้ากากนั้น จะมีความเสี่ยงต่อการเกิดการระบาดสูงกว่าโรงเรียนที่ให้ใส่หน้ากากถึง 3.5 เท่า

ผลการศึกษาทั้งสองชิ้นข้างต้น ตอกย้ำให้ตระหนักถึงความสำคัญของมาตรการป้องกันการแพร่เชื้อติดเชื้อในโรงเรียน ยิ่งหากยังเป็นช่วงเวลาที่เด็กๆ ยังเป็นกลุ่มที่ยังไม่สามารถเข้าถึงวัคซีน ก็คงต้องพิจารณาอย่างรอบคอบเวลาจะเปิดสถานศึกษาว่าจะทำอย่างไร เพื่อช่วยลดความเสี่ยง และดูแลสวัสดิภาพและความปลอดภัยในชีวิตได้

หลักการแพทย์ หนีไม่พ้น เรื่องการใส่หน้ากาก การล้างมือ การระวังการแชร์ของกินของใช้ การปรับกิจกรรมการเรียนการสอนให้มีการเว้นระยะห่าง ลดจำนวนครั้งในการสัมผัส และลดระยะเวลาใกล้ชิดกันเท่าที่จะทำได้

คงต้องเรียนฝากทางท่านรัฐมนตรีศึกษาธิการ ท่านผู้อำนวยการโรงเรียน คุณครูทุกท่าน ผู้ปกครองและน้องๆ นักเรียน รวมถึงนิสิตนักศึกษาในมหาวิทยาลัย ให้ลองช่วยกันคิด ช่วยกันทำ เพื่อจัดการดูแลให้เราผ่านพ้นวิกฤตินี้ไปด้วยกันอย่างปลอดภัย

ด้วยรักและห่วงใย

อ้างอิง
1. Budzyn SE, Panaggio MJ, Parks SE, et al. Pediatric COVID-19 Cases in Counties With and Without School Mask Requirements — United States, July 1–September 4, 2021. MMWR Morb Mortal Wkly Rep. ePub: 24 September 2021.
2. Jehn M, McCullough JM, Dale AP, et al. Association Between K–12 School Mask Policies and School-Associated COVID-19 Outbreaks — Maricopa and Pima Counties, Arizona, July–August 2021. MMWR Morb Mortal Wkly Rep. ePub: 24 September 2021.",https://www.naewna.com/local/605127,28_09_2021
"'จิสด้า'เผยตอนล่าง'อ่างลำเชียงไกร'ท่วม7,600ไร่ ปราจีน-สระแก้ว-จันทบุรีอ่วมกว่า2หมื่นไร่","28 กันยายน 2564 จากกรณีสถานการณ์น้ำโดยเฉพาะลุ่มน้ำลำเชียงไกรตอนบน เนื่องจากฝนที่ตกลงมาอย่างต่อเนื่องทำให้มีมวลน้ำไหลเข้าในอ่างเก็บน้ำลำเชียงไกรตอนบนและมวลน้ำดังกล่าวได้ไหลต่อเข้ามายังอ่างลำเชียงไกรตอนล่าง จึงทำให้เจ้าหน้าที่จำเป็นต้องเปิดช่องทางระบายน้ำออกจากอ่างเก็บน้ำลำเชียงไกรตอนล่างเพิ่มเติมจากเดิม เพื่อระบายน้ำออกเท่านั้นไม่ได้เกิดจากอ่างเก็บน้ำแตกหรือเสียหายจากน้ำแต่อย่างใดนั้น

ด้านเพจ GISTDA สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ GISTDA ได้โพสต์ข้อความเรื่องสถานการณ์เขื่อนลำเชียงไกร โดยทางเพจได้เปิดเผยภาพแสดงการเปรียบเทียบข้อมูลภาพจากดาวเทียม COSMO-Skymed โดยได้ระบุข้อความว่า ท้ายอ่างลำเชียงไกรอ่วม..!! ท่วมแล้วกว่า 7,600 ไร่

GISTDA เปรียบเทียบข้อมูลภาพจากดาวเทียม COSMO-Skymed ของวันที่ 24 กันยายน 2564 (ภาพซ้าย) และวันที่ 27 กันยายน 2564 (ภาพขวา) พบพื้นที่น้ำท่วม (สีฟ้า) ทางตอนล่างของอ่างเก็บน้ำลำเชียงไกร อำเภอด่านขุนทด จังหวัดนครราชสีมา กว่า 7,600 ไร่ ส่งผลให้พื้นที่ที่อยู่ทางตอนท้ายของอ่างฯ ซึ่งประกอบด้วยลำน้ำสาขา พื้นที่ลุ่มต่ำ พื้นที่ริมตลิ่ง มีระดับน้ำเพิ่มสูงขึ้นอย่างต่อเนื่อง



ทางเพจยังระบุต่ออีกว่า วันที่ 27 กันยายน 2564 เวลา 17.42 น. พบพื้นที่น้ำขังบริเวณบางส่วนจังหวัดปราจีนบุรี สะแก้ว และจันทบุรี รวมประมาณ 28,900 ไร่ โดยพื้นที่ส่วนใหญ่เป็นพื้นที่เกษตรกรรม พื้นที่ลุ่มต่ำ 

GISTDA ได้มีการดำเนินการวางแผนและปรับแผนรับสัญญาณดาวเทียม เพื่อวิเคราะห์และติดตามสถานการณ์ในพื้นที่ที่คาดว่าจะได้รับผลกระทบจากปริมาณฝนตกหนัก
และสามารถตรวจสอบพื้นที่อื่นๆ เพิ่มเติมได้ที่ http://flood.gistda.or.th",https://www.naewna.com/likesara/605125,28_09_2021
‘เทพไท’เข้าใจ!เห็นด้วย‘บิ๊กตู่’เลื่อนลงพื้นที่เมืองคอน ไปช่วยพื้นที่น้ำท่วมอื่นก่อน,"เมื่อวันที่ 28 กันยายน 2564 นายเทพไท เสนพงศ์ อดีตส.ส.นครศรีธรรมราช พรรคประชาธิปัตย์ ได้โพสต์เฟซบุ๊กส่วนตัว ข้อความว่า ผมเห็นด้วยกับการตัดสินใจของ พลเอกประยุทธ์ จันทร์โอชา นายกรัฐมนตรี ในการเลื่อนกำหนดการลงพื้นที่จังหวัดนครศรีธรรมราช ในวันที่ 30 กันยายนนี้ออกไปก่อน เพราะสถานการณ์น้ำท่วมในพื้นที่ภาคกลาง ยังมีความรุนแรงและขยายพื้นที่ออกไปในจังหวัดต่างๆอีกหลายจังหวัด ถ้าหากพลเอกประยุทธ์ ยังคงดึงดันที่จะเดินทางลงไปตรวจราชการ ในพื้นที่จังหวัดนครศรีธรรมราชอีก ก็อาจจะถูกกระแสวิพากษ์วิจารณ์จากฝ่ายต่างๆได้ว่า ละเลยการแก้ปัญหาอุทกภัย หรือจัดลำดับความสำคัญในการแก้ปัญหาไม่ถูกต้อง ซึ่งจะเป็นผลเสียต่อตัวพลเอกประยุทธ์เอง

การเลื่อนกำหนดการลงพื้นที่จังหวัดนครศรีธรรมราชออกไป ก็ไม่ได้มีผลกระทบ ต่อความรู้สึก ของพี่น้องประชาชนชาวจังหวัดนครศรีธรรมราชแต่อย่างใด เพราะเข้าใจดีว่า สถานการณ์น้ำท่วมหนักในตอนนี้ ควรจะได้รับการเยียวยา ดูแลแก้ปัญหาจากรัฐบาลก่อน แต่อาจจะมีเพียงนักการเมืองในพื้นที่เท่านั้น ที่หวังโหนกระแสของพลเอกประยุทธ์ ใช้หาเสียงและสร้างคะแนนนิยมให้กับตัวเอง จึงขอให้พลเอกประยุทธ์ ได้ยึดเอาประโยชน์ความเดือดร้อนของคนส่วนใหญ่ มากกว่าผลทางการเมืองของนักการเมืองบางกลุ่ม บางพรรค

ส่วนตัวแม้ว่า จะได้เตรียมเพลงไว้ต้อนรับพลเอกประยุทธ์ และได้ฝากการบ้านที่เป็นปัญหาของจังหวัดจำนวน 6 ข้อ ไว้ให้กับพลเอกประยุทธ์ล่วงหน้าแล้วก็ตาม แต่เมื่อมีเหตุจำเป็นเลื่อนกำหนดการออกไป ก็พร้อมจะแต่งเพลงใหม่ไว้ต้อนรับอีกครั้งหนึ่ง

ขอให้พลเอกประยุทธ์ได้เตรียมตัวลงพื้นที่ภาคใต้ในช่วงหน้าฝนที่กำลังจะมาถึงในช่วงเดือนพฤศจิกายนและธันวาคมจะดีกว่า ซึ่งอาจจะเกิดปัญหาน้ำท่วมเกิดขึ้นอีกก็เป็นได้

- 004",https://www.naewna.com/politic/605124,28_09_2021
"เปิดตลาดราคาทองคำปรับขึ้น100 รูปพรรณขายออก28,400บาท","สมาคมค้าทองคำ รายงานราคาทองคำ ประจำวันที่ 28กันยายน 2564 โดยเปิดตลาดราคาทองคำปรับขึ้น 100 บาทดังนี้

ทองแท่ง

รับซื้อ 27,800.00 บาท ขายออก 27,900.00 บาท

ทองรูปพรรณ

รับซื้อ 27,303.16 บาท ขายออก 28,400.00 บาท",https://www.naewna.com/business/605123,28_09_2021
'ลพบุรี' วิกฤต หลายอำเภอระดับน้ำอยังท่วมสูง อ.ชัยบาดาลอ่วม,"28 ก.ย.64 ผู้สื่อข่าวรายงานว่า สถานการณ์น้ำท่วมในพื้นที่จังหวัดลพบุรีในขณะนี้ยังถือว่ายังอยู่ในช่วงวิกฤต หลังจากที่ถูกน้ำท่วมไปแล้วทั้งหมด 10 อำเภอจาก11อำเภอที่ถูกน้ำท่วม ซึ่งอำเภอชัยบาดาลและอำเภอบ้านหมี่ ถือว่าเป็น2 อำเภอที่น้ำท่วมหนักสุดอยู่ในขณะนี้ ซึ่งอำเภอชัยบาดาลถูกน้ำท่วมไปแล้ว5 ตำบล รวมถึงเขตเทศบาลลำนารายณ์ที่ถูกน้ำเข้าท่วมสูง ถนนหลายสายไม่สามารถใช้สัญจรต้องปิดการจราจรชั่วคราว







ส่วนพื้นที่อำเภอบ้านหมี่ นายนิวัฒน์ รุ่งสาคร ผู้ว่าราชการจังหวัดลพบุรีได้ลงพื้นที่ตรวจสอบสถานการณ์ในตำบลหนองกระเบียน ที่ขณะนี้ถือว่าเป็นตำบลที่ถูกน้ำท่วมหนักที่สุดของอำเภอบ้านหมี่อยู่ในขณะนี้ โดยมีระดับน้ำท่วมสูงเกือบ2เมตร และ ต้องใช้เรือในการสัญจรเข้าออกหมู่บ้าน และระดับน้ำก็ยังคงเพิ่มสูงขึ้นอย่างต่อเนื่องมีประชาชนได้รับความเดือดร้อนกว่า 1,000 ครอบครัว







ซึ่งผู้ว่าราชการจังหวัดลพบุรีเปิดเผยว่า ขณะนี้อำเภอบ้านหมี่ได้ถูกน้ำท่วมไปแล้ว 10 ตำบลที่อยู่ติดกับคลองชัยนาท-ป่าสัก และเป็นจุดสุดท้ายที่รับน้ำจากอำเภอต่างๆไหลมารวมกัน โดยขณะนี้ตำบลที่อยู่ติดคลองชัยนาท-ป่าสักที่ระดับน้ำท่วมสูงจะมีตำบลบ้านกล้วย ตำบลพุคา ตำบลหนองทรายขาว ตำบลหนองเมือง







โดยจากภาพมุมสูงจะพบว่าสถานการณ์น้ำในพื้นที่ของอำเภอบ้านหมี่น่าจะหนักกว่าในปี 2563 ที่น้ำท่วมใหญ่ในพื้นที่ของอำเภอบ้านหมี่เนื่องจากพบว่าระดับน้ำเข้าท่วมเต็มพื้นที่เกือบหมดแล้ว ถนนหลายสายเริ่มใช้การไม่ได้เนื่องจากพบว่ามีน้ำไหลขึ้นมาบนถนน. -008",https://www.naewna.com/local/605122,28_09_2021
โรงพยาบาลน่าน เตือนปชช.กินเห็ดพิษปลายฝนต้นหนาวระวัง,"28 ก.ย.64 นายแพทย์พงษ์เทพ วงศ์วัชรไพบูลย์ รองผู้อำนวยโรงพยาบาลน่าน ฝ่ายปฐมภูมิ กล่าวว่า ทางโรงพยาบาลน่านเตือนรับประทานเห็ดพิษปลายฝนต้นหนาวระวัง ได้นับแจ้งว่า เมื่อวันที่ 26 กันยายน ที่ผ่านมา ได้รับแจ้ง จากพยาบาลห้องฉุกเฉิน ว่ามีผู้ป่วย มาด้วยอาการ อาเจียน ถ่ายเหลวย ทางทีม SRRT โดยนายเทอดศักดิ์ ยาใจ หัวหน้าทีมสอบสวนโรค







จึงเข้าดำเนินการสอบสวนโรค พบว่าผู้ป่วย 4 ราย เป็นเพศชาย 1 ราย เพศหญิง 3 ราย อายุ ช่วง 34 - 56 ปี อาศัยอยู่ที่ โบสถ์ คาทอริก แห่งหนึ่ง ใน ชุมชนบ้านช้างเผือก ต.ในเวียง อ.เมืองน่าน จ.น่าน โดยบุคคล ทั้ง 4 ราย ได้ รับประทาน ผัดเห็ด ในช่วงเวลาเที่ยง หลังรับประทาน 1-2 ชั่วโมง ทุกรายมีอาการ อาเจียน 2 -3 ครั้ง ถ่ายเหลว 2-3 ครั้ง ทรายว่าเห็ด ที่นำมารับประทาน ได้เก็บจากพื้นดิน บริเวณที่พัก โดยผู้เก็บมานำประกอบอาหารไม่ทราบว่าเป็นเห็ดอะไร เห็นลักษณะสวยนึกว่ารับประทานได้ืจากการสังเกตลักษณะภายของเห็ดโดยเจ้าหน้าที่ควบคุมโรค เบื้องต้นคาดว่า น่าจะเป็นเห็ดกระโดงตีนต่ำ ซึ่งเป็นเห็ดพิษที่ทำให้เกิดอาการคลื่นไส้ อาเจียน เวียนศีรษะ ไม่มีอาการรุนแรงแต่อย่างใด







ทางด้านนายแพทย์พงษ์เทพ วงศ์วัชรไพบูลย์ รองผู้อำนวยโรงพยาบาลน่าน ฝ่ายปฐมภูมิ กล่าวฝากสื่อมวลชนช่วยแจ้งประชาสัมพันธ์ให้ประชาชนทราบถึงช่วงนี้เป็นปลายฝน ต้นหนาว ซึ่งจะมีเห็ดออกกันเป็นจำนวนมากที่รับประทานได้และไม่ได้โดยอันตรายของเห็ดพิษที่อาจจะไม่ใช่เห็ดป่าอย่างเดียว แต่เห็ดที่พบตามบ้านเรือน หรือสถานที่ต่างๆ ก็ต้องระมัดระวัง ไม่ควรรับประทานเห็ดที่ไม่รู้จัก หรือเก็บเอง โดยผู้ที่ไม่มีความรู้ ซึ่งตอนนี้ผู้ป่วยอาการดีขึ้นทั้งหมดแล้วเนื่องจากเป็นเห็ดพิษชนิดไม่รุนแรง ให้กลับบ้านไปจำนวน 3 ราย ยังเหลืออยู่ 1 ราย แต่วันนี้มีแผนน่าจะได้กลับบ้านอีก 1 ราย โดยเห็ดชนิดนี้พิษไม่ได้ทำลายตับ ดังนั้นอาการจะไม่มาก ไม่เหมือนเห็ดโม่งโก้งตีนตัน. -008",https://www.naewna.com/likesara/605150,28_09_2021
‘ชวน’ส่งร่างแก้รธน.ให้‘บิ๊กตู่’แล้ว ชี้มีเวลาพิจารณาจะส่งศาลตีความหรือไม่,"ชวน เผยส่งร่างแก้รธน.ให้ บิ๊กตู่ แล้ว ชี้มีเวลาให้พิจารณาจะส่งศาลตีความหรือไม่ ยันสภาฯไร้ปัญหาปม นายกฯ อยู่เกิน8ปี แจงเป็นความเห็นทางกม.แต่ละคน

เมื่อวันที่ 28 กันยายน 2564 ที่รัฐสภา นายชวน หลีกภัย ประธานสภาผู้แทนราษฎร กล่าวว่า ได้ยื่นร่างแก้ไขรัฐธรรมนูญรายมาตรา ให้นายกรัฐมนตรีไปแล้วเมื่อวันที่ 27 ก.ย.ที่ผ่านมา หลังจากครบกำหนด 15วันที่ร่างแก้ไขรัฐธรรมนูญผ่านวาระ 3 จากที่ประชุมรัฐสภา โดยไม่มี ส.ส. เข้าชื่อขอส่งให้ศาลรัฐธรรมนูญตีความ แม้ร่างรัฐธรรมนูญถึงมือนายกฯแล้ว แต่นายกฯมีเวลาพิจารณาช่วงหนึ่งว่า จะนำขึ้นทูลเกล้าฯหรือไม่ ตามขั้นตอนรัฐธรรมนูญ ส่วนกรณีที่นพ.วรงค์ เดชกิจวิกรม รักษาการหัวหน้าพรรคไทยภักดี จะยื่นเรื่องให้นายกฯ พิจารณายื่นศาลรัฐธรรมนูญตีความร่างแก้ไขรัฐธรรมนูญ เป็นเรื่องส่วนตัว แต่กระบวนการของสภาฯถือว่า ทำตามกรอบกฎหมายแล้ว หลังจากนี้เป็นภารกิจของรัฐบาลว่า จะดำเนินการอย่างไรต่อไป

ผู้สื่อข่าวถามว่า ปัญหาข้อกฎหมายเรื่องวาระการดำรงตำแหน่งนายกรัฐมนตรี 8 ปี ตามรัฐธรรมนูญมาตรา 158 ที่มีปัญหาตีความจะเริ่มนับวาระดำรงตำแหน่งนายกฯของพล.อ.ประยุทธ์ ตั้งแต่ปี 2557 หรือเมื่อรัฐธรรมนูญปี 2560 มีผลบังคับใช้ นายชวนกล่าวว่า ขณะนี้สภาฯยังไม่มีปัญหา เป็นการแสดงความคิดเห็นทางกฎหมายของแต่ละคนที่แตกต่างกัน ทางสภาฯยังไม่มีใครยื่นเข้ามาขอให้ส่งตีความ การส่งตีความสามารถทำได้ แต่ขึ้นอยู่กับศาลรัฐธรรมนูญจะรับเรื่องไว้หรือไม่ เพราะขณะนี้ยังไม่มีปัญหาเกิดขึ้น

-004",https://www.naewna.com/politic/605153,28_09_2021
'เกาหลีเหนือ'ห้าวไม่หยุด ทดสอบขีปนาวุธไม่ทราบชนิดอีกรอบ,"28 กันยายน 2564 สำนักข่าวต่างประเทศรายงาน เกาหลีเหนือยิงขีปนาวุธไม่ทราบชนิดตกลงในทะเลตะวันออก เมื่อช่วงเช้าตามเวลาท้องถิ่นของวันอังคารบนคาบสมุทรเกาหลีขณะที่รัฐบาลเกาหลีเหนือเรียกร้องให้สหรัฐและเกาหลีใต้ยกเลิกการใช้นโยบายที่เป็นปรปักษ์กับเกาหลีเหนือ

ขณะที่กระทรวงกลาโหมของญี่ปุ่นระบุว่า ขีปนาวุธดังกล่าวอาจเป็นขีปนาวุธทิ้งตัว ส่วนกองทัพสหรัฐระบุในแถลงการณ์ว่า การยิงขีปนาวุธของเกาหลีเหนือไม่ได้ทำให้เกิดภัยคุกคามต่อเจ้าหน้าที่ ดินแดน หรือพันธมิตรของสหรัฐในทันที และแสดงให้เห็นถึงผลกระทบที่ไม่มั่นคงของโครงการพัฒนาอาวุธนิวเคลียร์โดยผิดกฎหมายของเกาหลีเหนือ

การประกาศดังกล่าวมีขึ้นเพียงไม่นานก่อนที่ผู้แทนสหประชาชาติประจำเกาหลีเหนือได้เรียกร้องให้สหประชาชาติ หรือยูเอ็น ยกเลิกการใช้นโยบายที่เป็นปรปักษ์ต่อรัฐบาลเกาหลีเหนือ และว่าเกาหลีเหนือมีสิทธิป้องกันตนเองและทดสอบอาวุธ พร้อมทั้งกล่าวหารัฐบาลเกาหลีใต้และสหรัฐว่าเป็นพวกสองมาตรฐาน เนื่องจากทั้งสองประเทศประณามโครงการพัฒนาอาวุธของเกาหลีเหนือ แต่กลับดำเนินกิจกรรมทางทหารของประเทศตนเองต่อไป

ก่อนหน้านี้ เกาหลีเหนือและเกาหลีใต้ได้ทดสอบการยิงขีปนาวุธทิ้งตัวพร้อมกันเมื่อวันที่ 15 กันยายน ซึ่งถือเป็นการแข่งขันพัฒนาอาวุธที่ซับซ้อนครั้งล่าสุดของทั้งสองประเทศ


.
(010)",https://www.naewna.com/inter/605162,28_09_2021
'สมชัย'เผยข้อเท็จจริงเขื่อนลำเชียงไกร ซัดพวกเอาหน้าไปตรวจเยี่ยมเลิกเสียที!,"28 กันยายน 2564นายสมชัย ศรีสุทธิยากร อดีตกรรมการการเลือกตั้ง (กกต.) โพสต์ข้อความผ่านเฟซบุ๊กระบุว่า...

จะพูดให้สบายใจ หรือพูดเพื่อแก้ไขป้องกัน

เขื่อนลำเชียงไกร ไม่ได้แตก พูดแล้วสบายใจ หน่วยงานที่รับผิดชอบดูดี ไม่มีข้อบกพร่องในการก่อสร้าง

ข้อเท็จจริง

1. ลำเชียงไกร เป็นอ่างเก็บน้ำ ความจุ 27 ล้านลูกบาศก์เมตร ขณะนี้มีปริมาตรน้ำในอ่างราว 41 ล้านลูกบาศก์เมตร เกินกว่าความสามารถในการรองรับจาก 100% เป็น 150%

2. เขื่อนไม่ได้แตกจริง เพราะไม่มีเขื่อน ชาวบ้านเรียกผิดเอง แต่อ่างทะลุ จากแนวคันดินที่ก่อสร้างประตูระบายน้ำไม่เสร็จ เป็นแนวกว้างแล้วประมาณ 30 เมตร

3. ฝ่ายราชการพยายามจะทะลุอ่างในแนวอื่น เพื่อเปลี่ยนทิศทางระบายน้ำออก ไม่ให้มาออกทางคันดินที่ก่อสร้างประตูระบายน้ำ เพื่อรักษาภาพไม่ให้ประตูระบายน้ำที่คันดินข้าง ๆ ถูกน้ำถล่ม เพราะรู้ว่า ปล่อยแบบนี้ จะเห็นภาพประตูระบายน้ำถล่มตามมาในเร็ว ๆนี้

4. อย่าคิดแค่รักษาหน้าตา อย่าโกหก พูดความจริงต่อประชาชน ดูข้อเท็จจริง คิดล่วงหน้าว่าน้ำจะไปทางไหน เตือนประชาชน หาทางอพยพ

หน่วยราชการต้องแก้ไขปัญหาร่วมกันอย่างมีเอกภาพ เป็นระบบ และทำงาน 24 ชม.

ไอ้พวกเอาหน้า ไปตรวจเยี่ยมเลิกเสียที อย่าให้เขาต้องเสียเวลามาต้อนรับ คุณไปตรวจเยี่ยมไม่ได้ช่วยอะไรหรอก ไม่ใช่เวลาของตลก

.
(010)",https://www.naewna.com/politic/605165,28_09_2021
‘พระมหาไพรวัลย์’ชวนบริจาค ช่วย‘พนักงานบริการ-กลุ่มเปราะบาง’ได้รับผลกระทบจากโควิด,"28 ก.ย. 2564 พระมหาไพรวัลย์ วรวณฺโณ พระนักเคลื่อนไหวทางสังคมแห่งวัดสร้อยทอง ร่วมประชาสัมพันธ์ โครงการธนาคารอาหาร ช่วยเหลือพนักงานบริการที่ได้รับผลกระทบจากโควิด-19 ซึ่งดำเนินการโดย มูลนิธิเพื่อนพนักงานบริการ (SWING) องค์กรภาคประชาสังคม (NGO) ที่ทำงานด้านสุขภาพของผู้ขายบริการทางเพศ ตลอดจนกลุ่มคนผู้มีความหลากหลายทางเพศ ในพื้นที่กรุงเทพฯ และเมืองพัทยา จ.ชลบุรี แต่ปัจจุบันได้ขยายความช่วยเหลือมาเป็นการร่วมจัดหาสิ่งของจำเป็นส่งมอบกับประชากรกลุ่มเปราะบางในสังคมด้วย เช่น คนไร้บ้าน ผู้พิการ

พระมหาไพรวัลย์ กล่าวว่า ในสถานการณ์การระบาดของไวรัสโควิด-19 ทำให้มูลนิธิฯ ทำงานยากขึ้น สิ่งของหลายอย่างขาดแคลน โดยต้องการขอรับบริจาคสิ่งของดังนี้ 1.นมผงและผ้าอ้อมเด็ก เพราะบางครัวเรือนที่มีลูกอ่อน พ่อแม่ติดเชื้อโควิด-19 ไม่สามารถออกจากที่พักไปซื้อนมและผ้าอ้อมได้ 2.ผ้าอ้อมผู้ใหญ่ บางครัวเรือนคนวัยทำงานต้องดูแลพ่อแม่ที่เป็นผู้สูงอายุติดเตียง เมื่อตนเองติดเชื้อก็ไม่สามารถออกจากที่พักไปหาซื้อผ้าอ้อมได้ 3.ยาสำหรับบรรเทาอาการป่วยจากโควิด รวมถึงอุปกรณ์ทางการแพทย์ที่จำเป็น เช่น ปรอทวัดไข้ เครื่องวัดออกซิเจน ชุดตรวจ ATK และ 4.อาหารแห้ง

ญาติโยมท่านใดที่อยากจะช่วยเหลือกลุ่มมูลนิธิ ซึ่งเขาทำงานเหมือนกับเบื้องหลังกับคนที่สังคมกีดกันเขาออกไป ถ้าไม่มีมูลนิธิเพื่อนพนักงานบริการ คนเหล่านั้นก็แทบไม่ได้รับการช่วยเหลือเลย เพราะส่วนหนึ่งสังคมก็มองเขาในภาพลักษณ์ในแง่ที่ไม่ดี การที่เรามีมูลนิธิเพื่อนพนักงานบริการ เพราะเราอยากให้ความช่วยเหลือ และอยากให้สังคมมองเห็นว่า เพื่อนร่วมสังคมเราไม่ว่าเขาจะอยู่จุดไหน อยู่มุมไหน เขาก็คือเพื่อนมนุษย์ของเรา เขาควรที่จะได้เข้าถึงสิทธิ ถึงสวัสดิการอะไรต่างๆ ที่ควรจะได้ พระมหาไพรวัลย์ กล่าว

พระมหาไพรวัลย์ กล่าวต่อไปว่า สำหรับผู้ที่ต้องการช่วยเหลือมูลนิธิเพื่อนพนักงานบริการ ในโครงการธนาคารอาหาร ช่วยเหลือพนักงานบริการที่ได้รับผลกระทบจากโควิด-19 หากจะบริจาคเป็นเงิน สามารถบริจาคได้ผ่านทางธนาคารกรุงเทพ เลขบัญชี 031-025695-3 ชื่อบัญชี มูลนิธิเพื่อนพนักงานบริการ แต่หากจะบริจาคเป็นสิ่งของ สามารถจัดส่งไปได้ที่ มูลนิธิเพื่อนพนักงานบริการ เลขที่ 3 ชั้น 6 ซอยพัฒษ์พงศ์ ถ.สุรวงศ์ เขตบางรัก กรุงเทพฯ 10500 สามาถติดต่อสอบถามได้ที่ โทร.088-783-8975",https://www.naewna.com/local/605171,28_09_2021
โถ่ลูก... สงสารมาก! สาวโพสต์เตือนคุณแม่อย่าให้ลูกเล่นดินโคลน,"28 ก.ย.64 เฟซบุ๊ก Ouy Thipsudaได้โพสต์ภาพเตือนคุณแม่หลายๆ ท่าน ว่าระวังอย่าให้ลูกเล่นดินโคลนทราย เพราะช่วงนี้ฝนตกหนัก อาจจะทำให้พยาธิปากขอตามมากับน้ำกับสิ่งสกปรกได้







โดยเจ้าของเฟซบุ๊กดังกล่าวระบุว่า ช่วงฝนตกหนักแบบนี้ ให้ลูกเล่นดินโคลนทรายนอกบ้าน ระวังกันด้วยนะคะ ดังที่คุณแม่ท่านนี้โพสต์เตือนว่า
ฝากเตือนแม่ๆ ทุกบ้าน ช่วงนี้หลีกเลี่ยงให้เด็กๆ ที่บ้านอย่าไปเล่นดินโคลนทราย เพราะช่วงนี้พยาธิปากขอมากับน้ำ กับสิ่งสกปรก เราไม่สามารถมองเห็นได้ #บ้านนี้เจอแล้ว1คน

ขอบคุณภาพและข้อมูลจาก :Ouy Thipsuda",https://www.naewna.com/likesara/605170,28_09_2021
'ก้อง ห้วยไร่'โผล่ชัยภูมิ ลงพื้นที่น้ำท่วมชัยภูมิ แจกข้าว-อพยพที่อยู่,"ก้อง ห้วยไร่ ลงพื้นที่อย่างไว ช่วยอพยพชาวบ้าน แจกอาหารพื้นที่น้ำท่วม จ.ชัยภูมิ

28 กันยายน 2564 สถานการณ์น้ำท่วมในจังหวัดชัยภูมิ ยังคงน่าเป็นห่วง อีกหนึ่งศิลปินที่ลงพื้นที่อย่างเร็วทุกภารกิจและทุกวิกฤติน้ำท่วมที่ผ่านมา ก้อง ห้วยไร่ พร้อมทีมงาน ได้ลงพื้นที่ไปช่วยพี่น้องประชาชน ไม่ว่าจะเป็นการอพยพชาวบ้านออกจากพื้นที่น้ำท่วม นำอาหารแจกจ่ายชาวบ้าน และยังแจ้งสถานการณ์น้ำเป้นระยะ ผ่านช่องทางโซเชียล โดยมีแฟนเพลงเข้าไปให้กำลังใจจำนวนมาก
.
009",https://www.naewna.com/entertain/605169,28_09_2021
แหวกลึกสุดใจ! 'ไอซ์ อภิษฎา'สวมชุดเปรี้ยวเปิดอกสุดเซ็กซี่,28 ก.ย.64 ยืนหนึ่งเรื่องความแซ่บจริงๆ สำหรับ ไอซ์ อภิษฎา เครือคงคา ที่ล่าสุดเจ้าตัวได้ทำเอาไอจีต้องลุคเป็นไฟอีกครั้ง โดยในครั้งนี้สาวไอซ์มาในชุดเสื้อสีแดงเพิ่มดีกรีความร้อนแรงด้วยดีไซน์แหวกอกอวดอึ๋มมีเพียงเส้นบางๆ เกี่ยวเชื่อมต่อกันไว้เท่านั้น! งานนี้ทำเอาเพื่อนพ้องในวงการ แห่เข้ามาแสดงความคิดเห็น โดยเฉพาะสาวอ้อม พิยดา จุฑารัตนกุลถึงกับบอกว่าขอกรรไกร หน่อย,https://www.naewna.com/entertain/605168,28_09_2021
เช็คที่นี่! 10 จังหวัดยอดป่วยโควิดสูงสุด พบ 5 จว.ภาคใต้ยอดพุ่งติดอันดับ,"เมื่อวันที่ 28 กันยายน 2564ศูนย์ข้อมูล COVID-19 รายงานสถานการณ์การติดเชื้อ COVID-19 ในประเทศว่าผู้ป่วยรายใหม่ 9,489 รายหายป่วยแล้ว 1,420,780 รายผู้ป่วยยืนยันสะสม 1,552,552 ราย เสียชีวิตเพิ่ม 129 ราย เสียชีวิตสะสม 16,404 ราย

สำหรับสถานการณ์ 10 อันดับจังหวัดที่มีจำนวนผู้ติดเชื้อโควิดในประเทศรายใหม่สูงสุด โดยมีรายละเอียดดังนี้

1.กรุงเทพมหานคร ผู้ติดเชื้อรายใหม่ 1,557 ราย

2.สมุทรปราการ 722 ราย

3.ชลบุรี 712 ราย

4.ปัตตานี 413 ราย

5.นครศรีธรรมราช 389 ราย

6.นราธิวาส 346 ราย

7.ยะลา 291 ราย

8.สงขลา 281 ราย

9.นครราชสีมา 275 ราย

10.ระยอง 259 ราย

ทั้งนี้ จากตัวเลขดังกล่าว พบว่าในพื้นที่ กทม.ยอดผู้ป่วยลดลงต่อเนื่องจากเมื่อวาน 1,785 ราย วันนี้เหลือแค่ 1,557 ราย แต่ในพื้นที่ปริมณฑลกลับเพิ่มขึ้นเล็กน้อย เช่น สมุทรปราการ จากเมื่อวาน 607 ราย วันนี้เป็น 722 ราย ชลบุรี จากเมื่อวาน 587 ราย วันนี้เพิ่มขึ้นเป็น 712 ราย ขณะที่ปัตตานี ขยับขึ้นสูงเช่นเดียวกันจากเมื่อวาน 305 ราย วันนี้กลับเพิ่มขึ้นเป็น 413 ราย

นอกจากนี้ ที่น่าสนใจก็คือ พบว่า นครศรีธรรมราช ผู้ป่วยกลับมาพุ่งเป็น 389 ราย สูงติดอันดับ 5 ของตาราง ขณะที่สงขลา 281 ราย ขยับมาติดอันดับ 8 และที่สำคัญคือในพื้นที่ภาคใต้ พบผู้ป่วยโควิดสูงขึ้นจนติด 10 อันดับของประเทศ มากถึง 5 จังหวัด ประกอบด้วย ปัตตานี นครศรีธรรมราช นราธิวาส ยะลา และสงขลา

-001",https://www.naewna.com/local/605174,28_09_2021
นิทาน#วาดหวังไม่ใช่การปลุกระดมฟันน้ำนม 'อังคณา'ย้อนรมช.ศึกษาฯควรยอมรับความเห็นต่าง,"28 กันยายน 2564นางอังคณา นีละไพจิตร อดีตกรรมการสิทธิมนุษยชนแห่งชาติ (กสม.) โพสต์ข้อความผ่านเฟซบุ๊กระบุว่า....

ก่อนปิดสภา เนื่องจากองค์ประชุมไม่ครบ ทำให้ร่าง พรบ การศึกษาแห่งชาติ พ.ศ. … ไม่ผ่านวาระ 1 ถ้าดูเนื้อหาร่าง พรบ ในการจัดการศึกษาระดับชาติ ที่รัฐบาลเสนอ พบว่าส่วนมากจะเน้นเรื่องการสอนให้เด็กเป็น #คนดี #รักชาติศาสนาพระมหากษัตริย์ #ซึมซับวัฒนธรรมไทย #ธำรงความเป็นไทย #สามารถสื่อสารภาษาไทยที่สมบูรณ์ … ดูเหมือนว่า ร่าง พรบ ฉบับนี้ไม่สนับสนุนเสรีภาพในการจัดการศึกษาของประชาชน และไม่เห็นความสำคัญและเคารพในการจัดการศึกษาของท้องถิ่นที่มีวัฒนธรรม ประเพณี และความเชื่อทางศาสนาที่ต่างจากรัฐบาลส่วนกลาง อีกทั้งยังไม่สอดคล้องกับอนุสัญญาสิทธิทางเศรษฐกิจ สังคมและวัฒนธรรม อนุสัญญาการขจัดการเลือกปฏิบัติทางเชื้อชาติ และอนุสัญญาว่าด้วยสิทธิเด็กขององค์การสหประชาชาติ ที่เน้นย้ำให้รัฐบาลเคารพการจัดการศึกษาให้สอดคล้องกับอัตลักษณ์ของท้องถิ่น รวมถึงการให้ความสำคัญกับภาษาแม่ (mother tongue languages) ซึ่งเป็นภาษาแรกของเด็ก
.
อันที่จริง นิทานเด็ก ชุด #วาดหวัง เป็นเพียงการเล่าเรื่องที่เกิดขึ้นในสังคมให้เด็กเล็กสามารถเข้าใจได้ง่าย ผ่านภาพการ์ตูน ไม่ใช่การปลุกระดมให้เด็กฟันน้ำนมลุกขึ้นมาต่อต้านรัฐ - รัฐบาลโดยเฉพาะรัฐมนตรีช่วยศึกษาจึงควรเปิดใจกว้างยอมรับความคิดเห็นที่แตกต่าง ไม่ใช่พยายามจำกัดการรับรู้ หรือปิดบังความจริงที่เกิดขึ้นในสังคม การพยายามนิยาม #คนดี ในสายตารัฐโดยผลักคนเห็นต่างให้เป็นคนไม่ดีที่ต้องกำจัดให้หมดไป ถือเป็นเผด็จการทางความคิดที่ไม่ควรเกิดขึ้นในยุคที่การศึกษาเรียนรู้ไร้พรมแดนและไม่มีขีดจำกัดดังเช่นทุกวันนี้ … เหมือนที่หลายคนในโซเชี่ยลวิจารณ์เรื่องนี้ว่า #จะเสือกอะไร",https://www.naewna.com/local/605179,28_09_2021
‘อัจฉริยะ’ไปวัดท่าพุ ไม่พบค้ามนุษย์ ติดใจเงินหนุนจาก'ป.ป.ส.'มีเงินทอน?,"อัจฉริยะ ลงพื้นที่ตรวจสอบกรณีวัดท่าพุราษฎร์บำรุง หลังตกเป็นข่าวดัง เผยผู้ที่มาบำบัดเป็นพวกเหลือขอ-ไม่พบการค้ามนุษย์ ขณะที่ติดใจปมเงินสนับสนุนจาก ป.ป.ส. ภาค 7 คาดมีเงินทอน 70%

ความคืบหน้ากรณี นายจีรพันธ์ แสงขาว หรือ หมอปลา พร้อมด้วย นายไพศาล เรืองฤทธิ์ ทนายความ นำคณะสื่อมวลชนเข้าตรวจสอบศูนย์สงเคราะห์บำบัดฟื้นฟูสมรรถภาพผู้ติดยาเสพติดคืนคนดีสู่สังคม (วิถีพุทธ นำสุขสู่สังคม) วัดท่าพุราษฎร์บำรุง หมู่ 10 ต.ด่านมะขามเตี้ย อ.ด่านมะขามเตี้ย จ.กาญจนบุรี หลังจากได้รับการร้องเรียนจากผู้ปกครองของอดีตผู้บำบัดชายรายหนึ่งว่า ถูกซ้อมทรมาน ให้ทำสัญญาและเรียกเก็บเงิน หากจะออกมาก็ต้องจ่ายเงิน โดยมีผู้บำบัดอยู่กันอย่างแออัดประมาณ 300 คน แต่มีห้องน้ำเพียง 2 ห้อง พร้อมตั้งคำถามว่า ศูนย์ที่ตั้งขึ้นมาเป็นไปตามหลักเกณฑ์มาตรฐานที่กระทรวงสาธารณสุขกำหนดหรือไม่ และวันเดียวกัน พระครูปลัดประสิทธิ์ รตินฺธโร เจ้าอาวาสวัดท่าพุราษฎร์บำรุง ได้มรณภาพลงก่อนที่ทางทีมงานของทนายไพศาล จะเดินทางมาถึงที่วัดเพียง 15 นาที เหตุการณ์ดังกล่าวเกิดขึ้นเมื่อวันที่ 20 ก.ย.ที่ผ่านมา

หลังจากที่ นายจีระเกียรติ ภูมิสวัสดิ์ ผู้ว่าราชการจังหวัดกาญจนบุรี ทราบเรื่อง ได้ลงพื้นที่ไปตรวจสอบเหตุที่เกิดขึ้น และแก้ปัญหาเบื้องต้นด้วยการประสาน ผบ.มทบ.17 สนับสนุนรถและกำลังทหารร่วมทำการขนย้ายผู้บำบัด จำนวน 254 คน ไปพักรอเป็นการชั่วคราวที่ รพ.สนาม (เขาชนไก่) ซึ่งตั้งอยู่ภายในค่ายฝึกนักศึกษาวิชาทหาร ต.ลาดหญ้า อ.เมืองกาญจนบุรี ในคืนนั้นทันที โดยมีผู้ปกครองและญาติทยอยมาติดต่อของรับตัวกลับไป จนกระทั่งช่วงบ่ายของวันที่ 23 ก.ย.64 ผู้บำบัดชุดสุดท้าย จำนวน 19 คน ได้เดินออกจาก รพ.สนาม ด้วยรถบรรทุกกำลังพลของ มทบ.17 ไปพักรอที่บ้านหมอปลาใน จ.เพชรบุรี เพื่อรอผู้ปกครองและญาติมารับ ตามที่ได้เสนอข่าวไปแล้ว นั้น







ล่าสุด เมื่อเวลา 09.00 น. วันนี้ 28 ก.ย.64 ที่กองบังคับการตำรวจภูธรจังหวัดกาญจนบุรี นายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม ได้เดินทางเข้าพบ พ.ต.อ.อภิชาติ ศรีทองกุล รอง ผบก.ภ.จว.กาญจนบุรี พ.ต.อ.พิพัฒน์ รุ่งสัมพันธ์ ผกก. (สอบสวน) ภ.จว.กาญจนบุรี เพื่อขอข้อมูลเบื้องต้น โดยใช้เวลาประมาณ 1 ชม.

โดย นายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม ได้เปิดเผยเบื้องต้นว่า ตนเชื่อมั่นว่า เดิมวัดแห่งนี้มีชื่อเสียงด้านการบำบัดรักษาผู้ป่วย รวมทั้งคนทั่วไปก็พูดกันปากต่อปากว่าวัดนี้สามารถรักษาผู้ติดยาเสพติดและวิกลจริตให้หายได้ และแต่ละรุ่นก็มีผู้ที่หายจากอาการป่วยเป็นจำนวนมาก แต่หลังจากที่มีชื่อเสียงมากขึ้น ทำให้มี ผู้ปกครองและญาติส่งบุตรหลานที่เป็นผู้ป่วยมาทำการรักษามาขึ้น ในขณะที่สถานที่บำบัดมีขนาดเท่าเดิม

ซึ่งก็ต้องไปดูว่า งบประมาณที่ได้รับการสนับสนุนจากภาครัฐ ได้รับมาเต็มจำนวนหรือไม่ มีการทุจริตคอรัปชั่นหรือไม่ และแผนผังของการบำบัดใครเป็นผู้กำกับควบคุมดูแล มีหน่วยงานรัฐรับรองหรือไม่ และการเรียกเก็บเงินแรกเข้า 10,000 บาท และรายเดือนอีกเดือนละ 2,000 บาท รวมทั้งการมีผู้เสียชีวิตในสถานบำบัดที่แท้จริงเกิดจากสาเหตุใด เพื่อให้ทุกประเด็นเกิดความชัดเจน และสิ้นข้อครหา ไม่เช่นนั้นสังคมก็จะคิดว่า สถานบำบัดแห่งนี้เป็นนรก แต่ถ้าหากมองในภาพรวม มันไม่ได้เป็นเช่นนั้น แต่เกิดจากปริมาณคนที่มีจำนวนมากไม่สมดุลกับพื้นที่ที่จำกัด จึงต้องตรวจสอบข้อเท็จจริงว่าเกิดอะไรขึ้นกันแน่

ทั้งนี้ ผู้ป่วยแต่ละคนที่มาบำบัด ก็จะมีหัวหน้าของแต่ละสายคอยดูแลอยู่ โดยแบ่งเป็นซุ้มใครซุ้มมัน เช่น ผู้ป่วยที่มาจากภาคอีสาน ก็จะมีผู้ดูแลคนหนึ่ง หรือผู้ป่วยที่มาจากสุพรรณบุรี ก็จะมีผู้ดูแลอีกคนหนึ่ง ซึ่งตรงนี้ก็ต้องไปดูว่ามีค่าใช้จ่ายกันอย่างไร และจัดการกันอย่างไร เพื่อให้เกิดความโปร่งใส

อย่างไรก็ตาม ก็คงจะต้องตรวจสอบในทุกมิติ หากพบการกระทำผิดก็ต้องดำเนินคดีตามกฎหมาย ขณะนี้ตนมีข้อมูลเบื้องต้นอยู่แล้ว และได้ร่วมกับ ตร.ภ.จว.กาญจนบุรี ในการรวบรวมข้อมูล ซึ่งที่ผ่านมาตนก็ได้ไปพูดคุยกับทางกองปราบมาแล้วส่วนหนึ่ง เบื้องต้น ไม่พบว่ามีการค้ามนุษย์ และยังไม่พบว่าสถานที่นี้กระทำผิดกฎหมายตามที่ถูกร้องเรียน แต่เนื่องจากคดีนี้เป็นคดีที่ประชาชนให้ความสนใจ ดังนั้น เพื่อให้เกิดความโปร่งใส จึงต้องตรวจสอบให้แน่ชัดทุกขั้นตอน ทั้งในเรื่องของการอนุญาตและงบประมาณที่ได้รับการสนับสนุน ทำไมผู้ป่วยมาเข้ารับการบำบัดจนล้น มีการควบคุมดูแลกันอย่างไร กรณีทางผู้ดูแลแจกคูปองวันละ 60 บาท แต่ทำไมถึงมีประเด็นเรื่องข้าวบูด รวมทั้งเรื่องของแผลที่เกิดขึ้นตามผิวหนังเกิดจากอะไร ทั้งๆ ที่เดิมมีแพทย์ที่รักษาด้านสมุนไพรอยู่ด้วย

เชื่อว่าศูนย์บำบัดแห่งนี้ไม่มีส่วนที่เกี่ยวข้องกับการค้ามนุษย์แต่อย่างใด เพราะผู้ที่มาบำบัดเหล่านี้เป็นผู้เสพยาจนประสาทหลอน และวิกลจริต จึงหวาดกลัวว่าจะถูกทำร้าย ซึ่งพ่อแม่ก็ไม่กล้าที่จะพามาเอง จึงต้องใช้เจ้าหน้าที่ควบคุมบุคคลเหล่านั้นมาส่ง ซึ่งแท้ที่จริงผู้ป่วยส่วนใหญ่ที่มาบำบัดที่นี่เป็นพวกเหลือขอแล้ว จากการได้พูดคุยกับพ่อแม่ของผู้ป่วย บอกว่า รับไม่ไหวแล้ว ไม่รู้ว่าจะเกิดอาการคลุ้มคลั่ง ทำร้ายคนในบ้านหรือทำลายทรัพย์สินหรือบุคคลอื่นขึ้นมาเมื่อไร บางคนถูกเจ้าหน้าที่ตำรวจจับกุมตัวหลายครั้ง แต่ก็ยังมีพฤติกรรมเหมือนเดิม จนกระทั่งพ่อแม่ทนพฤติกรรมไม่ไหว คนในหมู่บ้านเองก็ไม่ยอมรับแล้ว จึงต้องส่งมาที่ศูนย์บำบัดแห่งนี้ แท้ที่จริงก็ไม่ได้ส่งมาที่ศูนย์แห่งนี้แห่งเดียว พบว่าส่งไปที่ศูนย์ทางภาคเหนือก็มี ทั้ง จ.เชียงใหม่ จ.เชียงราย แต่ไม่ได้เป็นข่าวเท่านั้น

สำหรับกรณีที่ระบุว่า ต้องเสียค่าใช้จ่ายกว่า 20,000 บาทนั้น เป็นค่าแรกเข้าศูนย์บำบัด ส่วนที่เหลือก็เป็นค่าเดินทาง ซึ่งการเดินทางไป-กลับ มีระยะทางที่ไกล เช่น จาก อ.สุวรรณภูมิ จ.ร้อยเอ็ด , จ.กาฬสินธุ์ รวมทั้งค่าเสี่ยงภัยด้วย ซึ่งระหว่างทางคนพวกนั้นอาจเกิดอาการคลุ้มคลั่งขึ้นมาก็ได้ อย่างไรก็ตาม กรณีที่ศูนย์แห่งนี้ปิดตัวลง ตนมองว่า หากบุคคลที่กลับออกไปจากที่นี่แล้วไปก่อเหตุทำร้ายเด็ก ผู้หญิงและคนอื่นๆ แล้วใครจะเป็นผู้รับผิดชอบต่อชีวิตของเขาเหล่านั้น ดังนั้นจะต้องมาดูว่า จะต้องนำคนเหล่านี้ไปรักษาและบำบัดที่ไหนต่อ มีที่ไหนรองรับหรือไม่ แต่ขณะนี้เราจะต้องมาดูก่อนว่าปัญหาทั้งหมดเกิดจากอะไร ซึ่งต้องพิสูจน์ให้ชัดเจนเสียก่อน

ต่อจากนั้น พ.ต.อ.อภิชาติ ศรีทองกุล รอง ผบก.ภ.จว.กาญจนบุรี พร้อมด้วย พ.ต.อ.พิพัฒน์ รุ่งสัมพันธ์ ผกก.สอบสวน ภ.จว.กาญจนบุรี และ นายอัจฉริยะ ได้เดินทางไปที่ สภ.ด่านมะขามเตี้ย เพื่อขอข้อมูลเพิ่มเติมจาก พ.ต.อ.อัฑฒาสิษฏฐ์ พุ่มเกตุแก้ว ผกก.สภ.ด่านมะขามเตี้ย โดยใช้เวลาพูดคุยประมาณ 30 นาที







จากนั้น นายอัจฉริยะ ได้เดินทางไปที่วัดท่าพุราษฎร์บำรุง เพื่อสอบถามข้อเท็จจริงจาก พระชาญวิทย์ ชิตมาโร พระเลขาฯ และ นายสมเกียรติ โอนอ่อน คนสนิทของอดีตเจ้าอาวาส ซึ่งเป็นผู้ที่อดีตเจ้าอาวาสมอบอำนาจให้เป็นผู้เบิกเงิน เพื่อตรวจสอบเงินเข้า-ออกในบัญชีของวัด โดยใช้เวลาประมาณ 2 ชั่วโมง

จากเอกสารเบื้องต้นพบว่า ในปีงบประมาณปี 2563 ได้รับเงินสนับสนุนเป็นจำนวนเงิน 250,000 บาท เพื่อเป็นค่าใช้จ่ายในการฟื้นฟูสมรรถภาพผู้ติดยาเสพติด จำนวน 50 ราย ในระยะการบำบัดฟื้นฟู รวม 5 เดือน (คนละ 5,000 บาท) ระหว่างวันที่ 1 พฤษภาคม 2563 ถึงวันที่ 30 กันยายน 2563 และเมื่อวันที่ 25 กุมภาพันธ์ 2564 ป.ป.ส.ภาค 7 ได้มีหนังสือแจ้งถึงผู้อำนวยการศูนย์สงเคราะห์บำบัดฯ เรื่องที่ทางคณะอนุกรรมการเงินอุดหนุนด้านการป้องกันและแก้ไขปัญหายาเสพติด สำนักงานป้องกันและปราบปรามยาเสพติดภาค 7 ได้อนุมัติงบประมาณ 420,000 บาท ตามที่ศูนย์สงเคราะห์บำบัดฯ ขอรับการสนับสนุนงบประมาณเพื่อดำเนินโครงการบำบัดฟื้นฟูสมรรถภาพผู้ติดยาเสพติด ปี 2564 โดยระบุให้ติดต่อรับเช็คได้ที่ ป.ป.ส.ภาค 7 เป็นค่าอาหารสำหรับผู้เข้าร่วมโครงการบำบัดฯ รวม 7 เดือน (คนละ 7,000 บาท x 60 คน)

โดย นายอัจฉริยะ ให้สัมภาษณ์เพิ่มเติมว่า ตนติดใจปมเงินสนับสนุนจาก ป.ป.ส. เพราะเท่าที่ทราบคือ หากงบฯ สนับสนุนจำนวน 100,000 บาท ก็จะให้เจ้าอาวาสแค่ 3 หมื่นบาทเท่านั้น ส่วนงบประมาณปีล่าสุดจำนวน 420,000 บาท ก็ต้องไปตรวจสอบดูว่า ทอนไปเท่าไร ซึ่งตลอดระยะเวลาที่ผ่านมาที่วัดได้รับเงินสนับสนุนจาก ป.ป.ส.ก็จะถูกหักเงินทอนไปถึง 70% จึงน่าจะเป็นสาเหตุที่ทำให้เกิดปัญหาขึ้น

จากการดูพื้นที่จริง พบว่า ห้องน้ำก็มีประมาณ 30 ห้อง ไม่ใช่มีเพียง 2 ห้องตามที่ถูกร้องเรียน ส่วนสถานที่อาจจะคับแคบ แออัด เนื่องจากมีผู้ป่วยจำนวนมาก จากที่รับได้ประมาณ 50-60 คน แต่ปัจจุบันมีผู้ป่วยถึง 247 คน ส่วนในเรื่องของการดูแลรักษาความสะอาด ก็เป็นความรับผิดชอบของผู้ที่มาบำบัดทำกันเอง ประกอบกับความแออัดของสถานที่ นอนกับพื้น การอยู่รวมกันจึงเกิดปัญหา และเกิดอาการผื่นคันขึ้นได้

ทั้งนี้ ทางวัดจะมีค่าใช้จ่ายในเรื่องของอาหารอยู่ที่วันละ 5,000 บาทต่อวัน เดือนละประมาณ 150,000 บาท ซึ่งอาจมีผลต่อปริมาณของอาหารในแต่ละวัน และวัดแห่งนี้ก็ไม่ได้มีการกักขัง โดยกลางวันจะเปิดให้ผู้ป่วยออกมาภายนอกเรือนนอนได้ และทำกิจกรรมต่างๆ รวมทั้งสวดมนต์ แต่กลางคืนต้องกักไว้เพราะเกรงจะไปก่อเหตุได้ ทั้งนี้จะมีในช่วง 2 เดือน เท่านั้นที่ผู้บำบัดไม่ได้ทำกิจกรรม เนื่องจากปัญหาการแพร่ระบาดของโรคโควิด-19 ที่ทางวัดเกรงว่าจะมีการติดเชื้อได้

.

009",https://www.naewna.com/local/605178,28_09_2021
‘กำแพงเพชร’อ่วม!‘น้ำป่า’ทะลักท่วมเมือง ถนนพัง ดินสไลด์ อพยพคน-สัตว์หนีน้ำ,"กำแพงเพชรอ่วม!น้ำป่าทะลักท่วมเมือง ถนนพัง ดินสไลด์ อพยพคน-สัตว์หนีน้ำ

เมื่อเวลา 09.00 น.วันที่ 28 กันยายน 2564 ผู้สื่อข่าวรายงานว่า จากอิทธิพลของ พายุเตี้ยนหมู่ พัดกระหน่ำ ในพื้นที่ จ.กำแพงเพชร ส่งผลกระทบทำให้มีฝนตกกระหน่ำลงมาอย่างหนัก ทำให้น้ำป่าที่ไหลลงจากเทือกเขาอุทยานแห่งชาติแม่วงก์ ในเขตพื้นที่ จ.กำแพงเพชร ไหลทะลักลงพื้นที่ด้านล่าง ต.ปางตาไว อ.ปางศิลาทอง ต.คลองลานพัฒนา อ.คลองลาน สู่ลำห้วยคลองลาน และลำคลองเขตพื้นที่ อ.คลองขลุง จ.กำแพงเพชร ได้ไหลเอ่อทะลักเข้าท่วมบ้านเรือนประชาชน โรงเรียน ส่วนราชการ เจ้าหน้าที่ต้องเร่งอพยพ ประชาชนและสัตว์เลี้ยง หนีน้ำที่ผ่านมา

ผู้สื่อข่าวรายงานอีกว่า ขณะที่เขตอุทยานแห่งชาติแม่วงก์ จ.กำแพงเพชร-นครสวรรค์ ซึ่งเป็นแหล่งท่องเที่ยว และเป็นพื้นที่สูงต้นน้ำ ก็ถูกพายุเตี้ยนหมู่ ซัดกระหน่ำจนเป็นเหตุได้รับความเสียหายเป็นพื้นที่วงกว้าง

นายเนรมิตร สงแสง หัวหน้าอุทยานแห่งชาติแม่วงก์ กล่าวว่า หลังเกิดพายุฝนตกหนักต่อเนื่องและลมกรรโชกแรง น้ำป่าไหลหลากรุนแรง หลังพายุเตี้ยนหมู่อ่อนตัวสงบลง แต่ขณะนี้ยังมีฝนตกบ้าง ทางเจ้าหน้าที่ได้เข้าตรวจสอบ พบว่า พื้นที่หลายจุดบนถนนสายทางขึ้นช่องเย็น ตั้งแต่หลักกิโลเมตรที่ 60 ถึง 93 ตลอดเส้นทาง มีเสาไฟฟ้าล้มหลายต้นและมีต้นไม้ใหญ่หักโค่น มีเศษใบไม้กิ่งไม้ ล้มขวางถนน ที่ได้รับผลกระทบจากแรงของพายุฝน รวมทั้งมีดินสไลด์ถล่มลงมาจากขุนเขาด้านข้างลงทับปิดพื้นถนนลาดยาง บางแห่งถนนถูกกระแสน้ำพัดขาด ใช้สัญจรไปมาไม่ได้ ทางเจ้าหน้าที่ได้นำอุปกรณ์ ความสะอาดและตัดทอนต้นไม้และเศษกิ่งไม้รวมทั้งสถานที่ท่องเที่ยวที่ได้รับความเสียหายจากแรงพายุ ที่สร้างผลกระทบทำให้อาคารสำนักงานส่งเสริมท่องเที่ยว อาคารสำนักงานธุรการของอุทยาน ได้รับความเสียหายหมดทั้งหลัง ซึ่งคาดว่าจะสามารถเคลียร์พื้นที่ได้เร็ววัน

อีกด้านหนึ่ง น้ำในลำคลองสวนหมาก เขตพื้นที่ ต.นครชุม อ.เมือง จ.กำแพงเพชร เพิ่มปริมาณมวลน้ำไปเอ่อล้นเข้าท่วมบ้านเรือนกว่า 400 หลังคาเรือน เจ้าหน้าที่หลายหน่วยงานลงพื้นที่ทำโรงครัว ช่วยเหลือผู้ประสบภัย พร้อมเตรียมเรือไว้สำหรับรับประชาชนที่ต้องการออกมาจากหมู่บ้าน ส่วนสถานการณ์มวลน้ำจะผ่านเป็นตำบลสุดท้ายก่อนลงสู่แม่น้ำปิง

ผู้สื่อข่าวรายงานอีกว่า จากสถานการณ์น้ำป่าไหลหลากล้นคลองสวนหมาก เข้าท่วมพื้นบ้านเรือนประชาชน และพื้นที่การเกษตร หมู่ที่ 6,10,12 ต.นครชุม อ.เมือง จ.กำแพงเพชร มีบ้านเรือนได้รับผลกระทบ กว่า 400 หลังคาเรือน ประชาชนผู้อยู่อาศัยได้รับความเดือดร้อน ต้องเร่งขนทรัพย์สินสิ่งของมีค่า เครื่องใช้ไฟฟ้าขึ้นที่สูง ป้องกันความเสียหายจากน้ำท่วมไหลหลากในครั้งนี้ ส่วนรถยนต์และรถจักรยานยนต์ ได้เคลื่อนย้ายนำมาจอดบริเวณถนน เป็นที่สูงน้ำท่วมไม่ถึง ขณะที่การเข้าออกหมู่บ้านเป็นไปด้วยความลำบาก บ้านเรือนบางหลังคาที่อยู่ด้านท้ายหมู่บ้าน เป็นที่ลุ่มต่ำมีระดับน้ำท่วมสูงปิดถนนเส้นทางสัญจร ต้องใช้เรือสัญจรแทนรถส่วนบุคคล เพื่อออกมาซื้อกับข้าวและสิ่งของจำเป็น บรรเทาความเดือดร้อนเป็นการชั่วคราว

ส่วนพื้นที่น้ำป่าไหลเข้าท่วม อยู่ในเขตพื้นที่ เทศบาลตำบลนครชุม และ องค์การบริหารส่วนตำบลนครชุม นายวสันต์ มุนินทร นายกเทศมนตรีตำบลนครชุม นายชนะนันท์ ริ้วตระกูลไพบูลย์ นายกองค์การบริหารส่วนตำบลนครชุม ได้ส่งเจ้าหน้าที่เร่งสำรวจความเสียหาย พร้อมตั้งโรงครัว โดยทีมจิตอาสาทำอาหารปรุงสุกใหม่ บรรจุใส่กล่อง พร้อมน้ำดื่มสะอาด ขนลงเรือนำไปมอบให้กับประชาชนที่ได้รับความเดือดร้อนจากน้ำท่วม

ขณะที่นายรัชพงษ์ ศิริมี ปลัดอาวุโสอำเภอเมืองกำแพงเพชร พร้อมด้วยเจ้าหน้าที่กรมการปกครอง ลงพื้นที่มอบข้าวกล่อง น้ำดื่ม พร้อมกับสร้างขวัญกำลังใจให้กับผู้ประสบภัย ซึ่งทางราชการได้เร่งสำรวจให้ความช่วยเหลือ โดยภารกิจในครั้งนี้ ได้รับการสนับสนุนเรือท้องแบนจากสำนักงานป้องกันและบรรเทาสาธารณภัยจังหวัดกำแพงเพชร และกำลังสนับสนุนเจ้าหน้าที่สมาคมกู้ภัยข่าวภาพกำแพงเพชร

ผู้สื่อข่าวรายงานอีกว่าทั้งนี้ มวลน้ำที่ไหลมาจากต้นสาย แก่งเกาะร้อย ตั้งอยู่ในเขตอุทยานแห่งชาติคลองลาน ไหลผ่าน ต.โป่งน้ำร้อน อ.คลองลาน จากนั้นผ่าน ต.นาบ่อคำ ต.ท่าขุนราม และ ต.นครชุม เป็นตำบลสุดท้าย เขตพื้นที่อำเภอเมืองกำแพงเพชร ก่อนที่จะไหลลงสู่แม่น้ำปิง และไหลผ่านไป จ.นครสวรรค์

-005",https://www.naewna.com/local/605177,28_09_2021
แม่มาแล้ว! 'โอปอล์'ขอโชว์ความแซ่บในชุดว่ายน้ำกลางสายฝน,28 ก.ย.64 นานๆ ทีจะมีภาพแซ่บๆ ให้ได้ชมกัน สำหรับคุณแม่ลูกแฝด อย่าง โอปอล์ ปาณิสรา อารยะสกุลที่ล่าสุดเจ้าตัวได้พาครอบครัว ไปเที่ยวพักผ่อนที่ทะเลหัวหิน โดยเจ้าตัวก็ได้โพสต์ภาพในชุดว่ายน้ำ ขณะเล่นน้ำในสระ บอกเลยว่าร้อนแรงสุดๆพร้อมแคปชั่นสั้นๆ ว่าหัวหินฝนตกนิดหน่อยค่ะงานนี้มีแฟนๆ เข้ามาคอมเมนต์ให้กับความเซ็กซี่ของสาวโอปอล์กันแบบรัวๆ เลยทีเดียว,https://www.naewna.com/entertain/605182,28_09_2021
เปิดแผน‘วัคซีน’ปี65 สั่งแอสตราฯ60ล้านโดส-จัดซื้อจากสเปนเพิ่ม1.6แสนโดสส่งมอบต.ค.นี้,"ครม.เห็นชอบแผนจัดซื้อวัคซีน แอสตราฯ ปี 65 จำนวน 60 ล้านโดส คาดส่งมอบไตรมาสแรก 15 ล้านโดส พร้อมจัดซื้อเพิ่มจากสเปน 1.6 แสนโดส รวมส่งมอบ 6.1 แสนโดส คาดถึงไทยต้นเดือนตุลาคมนี้

28 กันยายน 2564 ที่ทำเนียบรัฐบาล นายธนกร วังบุญคงชนะ โฆษกประจำสำนักนายกรัฐมนตรี แถลงผลประชุมคณะรัฐมนตรี (ครม.) ว่า ครม. เห็นชอบให้กรมควบคุมโรค กระทรวงสาธารณสุข เป็นผู้ดำเนินการจัดซื้อวัคซีนป้องกันโรคติดเชื้อไวรัสโคโรนา 2019 สำหรับปี 2565 จากบริษัทแอสตราเซเนกา และเห็นชอบการลงนามในสัญญาซื้อระหว่างกรมควบคุมโรค และบริษัทแอสตราเซเนกา และอนุมัติให้อธิบดีกรมควบคุมโรคเป็นผู้มีอำนาจลงนามในสัญญาดังกล่าว

ภายใต้สถานการณ์การแพร่ระบาดของโรคติดเชื้อไวรัสโคโรนา 2019 ระลอกใหม่ ที่มีการกลายพันธุ์ของเชื้อไวรัส ทำให้มีผู้ติดเชื้อเพิ่มขึ้นในแต่ละวันเป็นจำนวนมาก จึงถือเป็นวาระสำคัญของชาติที่ทุกฝ่ายต้องร่วมกันดำเนินการแก้ไขปัญหาอย่างเร่งด่วน รวมทั้งความจำเป็นเร่งจัดหาวัคซีนเพิ่มเติม สำหรับปี 2565 โดยมีแผนการส่งมอบวัคซีนแอสตราเซเนกา ในปี 2565 ภายในไตรมาสแรก จำนวน 15 ล้านโดส ไตรมาสที่ 2 จำนวน 30 ล้านโดส และไตรมาสที่ 3 จำนวน 15 ล้านโดส นายธนกร กล่าว

นายธนกร ยังแถลงผลประชุม ครม. ว่า ครม.มีมติเห็นชอบให้กรมควบคุมโรค ดำเนินการจัดซื้อวัคซีนป้องกันโรคโควิด-19 แอสตราเซเนกาจากราชอาณาจักรสเปน เพิ่มเติม จำนวน 165,000 โดส จากเดิมที่ ครม.ได้มีมติเห็นชอบเมื่อวันที่ 14 กันยายน 2564 ให้กรมควบคุมโรคจัดซื้อจากราชอาณาจักรสเปน จำนวน 449,500 โดส รวมทั้งสิ้นจำนวน 614,500 โดส โดย ครม. เห็นชอบให้กรมควบคุมโรค เป็นผู้ดำเนินการจัดซื้อวัคซีนเพิ่มเติม และอนุมัติให้ รมว.สาธารณสุข เป็นผู้มีอำนาจลงนามใน Schedule II to Tripartite Agreement: Form of Doses Offer Notice

อย่างไรก็ตาม สเปนจะกำหนดส่งมอบวัคซีนทั้ง 2 ชุด ภายในต้นเดือนตุลาคม 2564 โดยการจัดซื้อวัคซีนป้องกันโควิด-19 จากสเปนเพิ่มเติม เป็นความก้าวหน้าในการเจรจาจัดซื้อวัคซีนจากประเทศในสหภาพยุโรป ทั้งนี้ประเทศไทยยังได้มีการเจรจาจัดซื้อ/รับบริจาควัคซีนอื่นๆ เพิ่มเติมอีกด้วย เพื่อให้เป็นไปตามแผนการจัดหาวัคซีนของประเทศไทยเดือนตุลาคม-ธันวาคม 2564

-005",https://www.naewna.com/politic/605181,28_09_2021
'ปารีณา'ป้อง'บิ๊กตู่'บอกชาวบ้านสวดมนต์เพื่อให้กำลังใจ เผยตนเคยปักตะไคร่ไล่ฝนมาเยอะ,"28 กันยายน 2564น.ส.ปารีณา ไกรคุปต์ ส.ส.ราชบุรี พรรคพลังประชารัฐ (พปชร.) โพสต์ข้อความผ่านเฟซบุ๊ก ระบุว่า....

#ไล่ฝน #ไล่พายุ
#นายกให้กำลังใจ

ชัดเจนจากโพสปารีณาก่อนหน้ามีคลิปข่าวจากช่อง3ปรากฏชัดเจนว่านายกไม่ได้แก้ไขปัญหาพายุด้วยการสวดมนต์ หรือนายกจะหยุดพายุด้วยการสวดมนต์ นายก... เพียง... พูด... ให้.. กำ... ลัง... ใจ พี่น้องที่ประสบอุทกภัยทุกท่าน เข้าใจไหม

อย่างไรก็ดี โดยส่วนตัว เคยสวดมนต์ไล่ฝน ไล่พายุมาแล้ว โดยเฉพาะตอนที่ปารีณาเป็นสาวพรมจรรย์ ปารีณาเคยถูกเจ้าภาพตามงานบวชให้ช่วยจุดธูปปักตะไคร่ไล่ฝนมาเยอะ ไม่เคยคิดลบหลู่ คิดหยาบคาย ดูหมิ่น ท้าทาย กับเคล็ดวิชา ความเชื่อ สิ่งศักดิ์สิทธิ์ ผีสาง เทวดา
(รูปปารีณาตอนอายุ 17 ค่ะ)",https://www.naewna.com/politic/605186,28_09_2021
โดนอีกแล้ว! 'มาครง'ประธานาธิบดีฝรั่งเศส ถูกปาไข่ใส่ขณะออกงาน,"28 กันยายน 2564 สำนักข่าวต่างประเทศรายงาน โดนอีกแล้ว ประธานาธิบดีเอมมานูเอล มาครง แห่งฝรั่งเศสโดยผู้ประท้วงปาไข่ใส่ขณะร่วมนิทรรศการร้านอาหารและโรงแรมที่เมืองลียงในภาคตะวันออกเฉียงใต้ของฝรั่งเศสเมื่อวันจันทร์ โชคดีที่ไข่โดนบริเวณหัวไหล่ไม่ได้แตกเลอะศีรษะเหมือนคราวก่อน

รายงานเอเอฟพีกล่าวว่า เหตุการณ์เกิดขณะที่ประธานาธิบดีมาครงไปร่วมงานแสดงสินค้าการจัดเลี้ยง, โรงแรม และอาหารนานาชาติ (SIRHA) ที่เมืองลียง เมื่อวันจันทร์ที่ 27 กันยายน ภาพวิดีโอเหตุการณ์เผยว่า มาครงกำลังอยู่ในวงล้อมของเจ้าหน้าที่อารักขาระหว่างที่มีไข่ฟองหนึ่งลอยมาโดนบริเวณหัวไหล่ของเขา ก่อนจะกระเด็นตกไป

เจ้าหน้าที่รวบตัวมือดีรายนี้ไว้ได้ทันทีแล้วพาตัวเขาออกจากห้อง ขณะที่มาครงกล่าวว่า เขาจะลองคุยกับชายคนนี้ในภายหลัง เพื่อสอบถามว่าต้องการอะไร

เหตุการณ์ผู้ประท้วงปาไข่ใส่นักการเมืองฝรั่งเศสนั้นเกิดขึ้นบ่อยครั้ง มาครงก็เคยประสบด้วยตนเองก่อนหน้านี้ ระหว่างการหาเสียงในนามผู้สมัครชิงตำแหน่งประธานาธิบดีเมื่อปี 2560 มีคนปาไข่สดโดนศีรษะของมาครงระหว่างร่วมงานเกษตรที่กรุงปารีส

เมื่อเดือนมิถุนายน ประธานาธิบดีมาครงโดนผู้ประท้วงคนหนึ่งตบหน้า ขณะที่เขาเดินไปจับมือทักทายชายผู้นี้ซึ่งอยู่ในกลุ่มประชาชนที่มารอต้อนรับที่เมืองวาล็องซ์ทางภาคใต้ ชายวัย 28 ปีคนนี้บอกกับศาลว่า เขาทำไปเพราะเห็นใจกลุ่มผู้ประท้วงเสื้อกั๊กเหลืองที่ชุมนุมต่อต้านรัฐบาลระหว่างปี 2561-2562 ศาลตัดสินจำคุกเขา 4 ปี

หน่วยอารักขามาครงคงต้องทำงานเหนื่อยมากขึ้นในช่วงหลายเดือนนับจากนี้ เนื่องจากมาครงมีกำหนดออกงานสาธารณะหลายงาน ก่อนถึงการหาเสียงเลือกตั้งใหม่ในเดือนเมษายนปีหน้า แม้มาครงยังไม่ประกาศอย่างเป็นทางการว่าเขาจะลงชิงชัยอีกสมัยในวาระ 5 ปี


.
(010)",https://www.naewna.com/inter/605120,28_09_2021
'กาญจน์'แผ่นดินไหว3.2ริกเตอร์ จุดศูนย์กลาง'อ.ศรีสวัสดิ์'ไม่กระทบเขื่อน,"แผ่นดินไหวที่กาญจน์3.2ริกเตอร์ จุดศูนย์กลาง ต.เขาโจด อ.ศรีสวัสดิ์ กฟผ.ตรวจสอบ ไม่กระทบความมั่นคงของ2เขื่อนใหญ่

28กันยายน 2564 ผู้สื่อข่าวรายงานว่า กองเฝ้าระวังแผ่นดินไหว กรมอุตุนิยมวิทยาได้รายงานเหตุการณ์การเกิดแผ่นดินไหวในพื้นที่จังหวัดกาญจนบุรี ว่า เมื่อเวลา04.39น. ได้เกิดแผ่นดินไหวขนาด3.2ริกเตอร์ ความลึกจากผิวดิน6กิโลเมตร มีจุดศูนย์กลางอยู่ในพื้นที่ ต.เขาโจด อ.ศรีสวัสดิ์ จ.กาญจนบุรี ที่ละติจูด14.856องศาเหนือ ลองติจูดที่99.172องศาตะวันออก

โดยทาง กฟผ.ได้ปฏิบัติการตรวจสอบ พบว่า จุดศูนย์กลางของแผ่นดินไหวห่างจากเขื่อนศรีนครินทร์ไปทางทิศเหนือ ประมาณ50.02กิโลเมตร และห่างจากเขื่อนวชิราลงกรณไปทางทิศตะวันออก ประมาณ61.96กิโลเมตร และพบว่า เครื่องมือวัดอัตราเร่งฯ ที่ติดตั้งไว้ที่เขื่อนศรีนครินทร์ มีค่าสูงสุดอยู่ที่0.00131 gเขื่อนวชิราลงกรณ มีค่าสูงสุดวัดได้0.00377 gน้อยกว่าค่าที่ออกแบบไว้ (0.1 g)

ซึ่งแผ่นดินไหวครั้งนี้ไม่มีรายงานความรู้สึกสั่นไหว ไม่มีผลกระทบต่อความมั่นคงของเขื่อนศรีนครินทร์ และเขื่อนวชิราลงกรณ รวมทั้งเขื่อนต่างๆ ของ กฟผ.แต่อย่างใด

ทั้งนี้เมื่อ2เดือนที่ผ่านมา ช่วงกลางดึกของวันที่21ก.ค.ต่อเนื่องเช้ามืดของวันที่22ก.ค.64ก็ได้เกิดแผ่นดินไหวซึ่งมีจุดศูนย์กลางอยู่ในพื้นที่ ต.เขาโจด อ.ศรีสวัสดิ์ จ.กาญจนบุรี ใกล้เคียงกับจุดที่เพิ่งเกิดขึ้นล่าสุดนี้ ด้วยกันถึง4ครั้ง

ครั้งแรกเกิดขึ้นในเวลา22.00.13น. ของคืนวันที่21ก.ค.64ขนาด2.1ริกเตอร์ ที่ละติจูด14.893องศาเหนือ ลองติจูดที่99.182องศาตะวันออก ความลึก2กิโลเมตร

ครั้งที่สอง เกิดขึ้นเวลา22.18.41น. ขนาด3.7ริกเตอร์ ละติจูดที่14.894องศาเหนือ ลองติจูดที่99.177องศาตะวันออก ความลึก2กิโลเมตร

ครั้งที่สาม เกิดขึ้นเวลา02.22.49น. ของวันที่22ก.ค.64ขนาด2.0ริกเตอร์ ละติจูดที่14.89องศาเหนือ ลองติจูดที่99.185องศาตะวันออก ความลึก1กิโลเมตร

และครั้งที่สี่ เกิดขึ้นเมื่อเวลา05.20.24น. โดยขนาดของการเกิดแผ่นดินไหวอยู่ที่2.9ริกเตอร์ ละติจูดที่14.9องศาเหนือ ลองติจูดที่99.16องศาตะวันออก ที่ความลึก1กิโลเมตร

ซึ่งครั้งนั้นก็ไม่มีรายงานว่าบ้านเรือนประชาชนในพื้นที่โดยรอบจุดศูนย์กลางของการเกิดเหตุแผ่นดินไหวแตกร้าวหรือได้รับความเสียหายแต่อย่างใด",https://www.naewna.com/local/605202,28_09_2021
เซ็กซี่ไม่แผ่ว! 'มาร์กี้'อวดหุ่นสุดเป๊ะในชุดว่ายน้ำ,28 ก.ย.64 สดใสซาบซ่าสุด สำหรับนักแสดงสาวสวย มาร์กี้ ราศรี ภรรยาของนักร้องคนดัง ป๊อก ภัสสรกรณ์ที่ล่าสุดสาวมาร์กี้ก็ได้จัดทริปไปเที่ยวทะเล แน่นอนว่างานนี้เจ้าตัวก็ได้จัดเต็มในชุดว่ายน้ำ เผยให้เห็นผิวออร่า หุ่นสุดเป๊ะ แชะภาพโชว์ความฮอตให้แฟนๆ ได้กดไลค์กันแบบรัวๆ เลยทีเดียว,https://www.naewna.com/entertain/605200,28_09_2021
'กาญจน์'แผ่นดินไหว3.2ริกเตอร์ จุดศูนย์กลาง'ศรีสวัสดิ์'ไม่กระทบเขื่อน,"แผ่นดินไหวที่กาญจน์3.2ริกเตอร์ จุดศูนย์กลาง ต.เขาโจด อ.ศรีสวัสดิ์ กฟผ.ตรวจสอบ ไม่กระทบความมั่นคงของ2เขื่อนใหญ่

28กันยายน 2564 ผู้สื่อข่าวรายงานว่า กองเฝ้าระวังแผ่นดินไหว กรมอุตุนิยมวิทยาได้รายงานเหตุการณ์การเกิดแผ่นดินไหวในพื้นที่จังหวัดกาญจนบุรี ว่า เมื่อเวลา04.39น. ได้เกิดแผ่นดินไหวขนาด3.2ริกเตอร์ ความลึกจากผิวดิน6กิโลเมตร มีจุดศูนย์กลางอยู่ในพื้นที่ ต.เขาโจด อ.ศรีสวัสดิ์ จ.กาญจนบุรี ที่ละติจูด14.856องศาเหนือ ลองติจูดที่99.172องศาตะวันออก

โดยทาง กฟผ.ได้ปฏิบัติการตรวจสอบ พบว่า จุดศูนย์กลางของแผ่นดินไหวห่างจากเขื่อนศรีนครินทร์ไปทางทิศเหนือ ประมาณ50.02กิโลเมตร และห่างจากเขื่อนวชิราลงกรณไปทางทิศตะวันออก ประมาณ61.96กิโลเมตร และพบว่า เครื่องมือวัดอัตราเร่งฯ ที่ติดตั้งไว้ที่เขื่อนศรีนครินทร์ มีค่าสูงสุดอยู่ที่0.00131 gเขื่อนวชิราลงกรณ มีค่าสูงสุดวัดได้0.00377 gน้อยกว่าค่าที่ออกแบบไว้ (0.1 g)

ซึ่งแผ่นดินไหวครั้งนี้ไม่มีรายงานความรู้สึกสั่นไหว ไม่มีผลกระทบต่อความมั่นคงของเขื่อนศรีนครินทร์ และเขื่อนวชิราลงกรณ รวมทั้งเขื่อนต่างๆ ของ กฟผ.แต่อย่างใด







ทั้งนี้เมื่อ2เดือนที่ผ่านมา ช่วงกลางดึกของวันที่21ก.ค.ต่อเนื่องเช้ามืดของวันที่22ก.ค.64ก็ได้เกิดแผ่นดินไหวซึ่งมีจุดศูนย์กลางอยู่ในพื้นที่ ต.เขาโจด อ.ศรีสวัสดิ์ จ.กาญจนบุรี ใกล้เคียงกับจุดที่เพิ่งเกิดขึ้นล่าสุดนี้ ด้วยกันถึง4ครั้ง

ครั้งแรกเกิดขึ้นในเวลา22.00.13น. ของคืนวันที่21ก.ค.64ขนาด2.1ริกเตอร์ ที่ละติจูด14.893องศาเหนือ ลองติจูดที่99.182องศาตะวันออก ความลึก2กิโลเมตร

ครั้งที่สอง เกิดขึ้นเวลา22.18.41น. ขนาด3.7ริกเตอร์ ละติจูดที่14.894องศาเหนือ ลองติจูดที่99.177องศาตะวันออก ความลึก2กิโลเมตร

ครั้งที่สาม เกิดขึ้นเวลา02.22.49น. ของวันที่22ก.ค.64ขนาด2.0ริกเตอร์ ละติจูดที่14.89องศาเหนือ ลองติจูดที่99.185องศาตะวันออก ความลึก1กิโลเมตร

และครั้งที่สี่ เกิดขึ้นเมื่อเวลา05.20.24น. โดยขนาดของการเกิดแผ่นดินไหวอยู่ที่2.9ริกเตอร์ ละติจูดที่14.9องศาเหนือ ลองติจูดที่99.16องศาตะวันออก ที่ความลึก1กิโลเมตร

ซึ่งครั้งนั้นก็ไม่มีรายงานว่าบ้านเรือนประชาชนในพื้นที่โดยรอบจุดศูนย์กลางของการเกิดเหตุแผ่นดินไหวแตกร้าวหรือได้รับความเสียหายแต่อย่างใด",https://www.naewna.com/local/605202,28_09_2021
อย.เตือนอย่าแชร์-อย่าเชื่อ ยัน‘แซ่วี Method’ไม่ช่วยรักษาโควิด แถมเสี่ยงอันตรายถึงตาย,"อย.เตือนอย่าแชร์-อย่าเชื่อ ยันแซ่วี Methodไม่ช่วยรักษาโควิด แถมเสี่ยงอันตรายถึงตาย

28 กันยายน 2564 ภญ.สุภัทรา บุญเสริม ผู้ทรงคุณวุฒิด้านมาตรฐานผลิตภัณฑ์ด้านสาธารณสุข รักษาราชการแทนรองเลขาธิการคณะกรรมการอาหารและยา (อย.) เปิดเผยว่า จากกรณีที่มีการแชร์คลิปวีดีโอหรือข้อความเกี่ยวกับแนวคิด แซ่วี Method สามารถรักษาโรคโควิด 19 ได้ โดยการรับประทานยาปฏิชีวนะ 2 ชนิด ได้แก่ อะม็อกซีซิลลิน (Amoxycilin) และอะซิโธรมัยซิน (Azithomycin) นั้น สำนักงานคณะกรรมการอาหารและยา (อย.) ขอเตือนประชาชนว่า ข้อมูลดังกล่าวไม่เป็นความจริง

ทั้งนี้ ยาอะม็อกซีซิลลินและยาอะซิโธรมัยซินเป็นยาปฏิชีวนะใช้รักษาโรคหรืออาการที่เกิดจากการติดเชื้อแบคทีเรีย ไม่สามารถรักษาโรคโควิด 19 ซึ่งเกิดจากการติดเชื้อไวรัสได้แต่อย่างใด โดยยาอะม็อกซีซิลลิน จัดอยู่ในกลุ่มเพนิซิลลิน(Penicillin) ใช้รักษาการติดเชื้อแบคทีเรียในระบบทางเดินหายใจ ทางเดินปัสสาวะ หู คอ จมูก และผิวหนัง เป็นต้น ส่วนยาอะซิโธรมัยซินจัดอยู่ในกลุ่มแมคโครไลน์ (Macrolide) ใช้รักษาการติดเชื้แบคทีเรีย เช่น โรคปอดบวม โรคหลอดลมอักเสบ ทอนซิลอักเสบ ไซนัสอักเสบ การติดเชื้อที่หูชั้นกลาง การติดเชื้อที่ทางเดินหายใจ เป็นต้น ซึ่งการรักษาโรคด้วยยาปฏิชีวนะจำเป็นต้องได้รับคำแนะนำในการใช้ยาจากแพทย์หรือเภสัชกรเพราะ หากรับประทานยาปฏิชีวนะไม่ถูกวิธีจะทำให้เกิดเชื้อดื้อยา ภายหลังเมื่อป่วยจากการติดเชื้อแบคทีเรีย เชื้อจะมีความทนต่อยามากขึ้น ทำให้ใช้ยาไม่ได้ผลนำไปสู่การเสียชีวิตได้

ภญ.สุภัทรา บุญเสริม กล่าวต่อไปว่า ขอเตือนผู้ที่ทำหรือเผยแพร่คลิปดังกล่าวให้หยุดการกระทำทันที ท่านกำลังทำให้ผู้ติดเชื้อโควิด 19 เสียโอกาสได้รับการรักษาที่ถูกต้องและเสี่ยงต่อการแพร่เชื้อ และ อย. จะดำเนินการทางกฎหมายกับผู้กระทำผิดต่อไป พร้อมขอความร่วมมือจากประชาชนอย่าเชื่อและแชร์ข้อมูลดังกล่าว ทั้งนี้มาตร การรักษาระยะห่าง ใส่หน้ากาก หมั่นล้างมือ ตรวจวัดอุณหภูมิ ตรวจหาเชื้อ และใช้แอปพลิเคชันไทยชนะ (D-M-H-T-T-A) ยังมีความจำเป็นที่ต้องปฏิบัติอย่างเคร่งครัด เพื่อป้องกันตนเองและครอบครัวจากโรคโควิด 19 หากมีข้อสงสัยขอให้สอบถามข้อมูลที่สายด่วน อย. 1556 และสามารถติดตามข่าวสารที่เกี่ยวข้องกับโรคโควิด 19 ได้ทางเว็บไซต์ อย. www.fda.moph.go.th หัวข้อ COVID-19 แล้วคลิกไปที่ ข่าวประชาสัมพันธ์ที่เกี่ยวข้อง หรือติดตามที่เฟซบุ๊ก Fda Thai

-005",https://www.naewna.com/likesara/605213,28_09_2021
อ.มัญจาคีรีน่าห่วง! น้ำท่วมหนักขยายวงกว้าง ปชช.เร่งอพยพออกจากพื้นที่,"28 กันยายน 2564 ผู้สื่อข่าวรายงานว่าระดับน้ำในเขตเทศบาล ต.มัญจาคีรี อ.มัญจาคีรี จ.ขอนแก่น ยังคงท่วมขังพื้นที่ในเขตเมืองอย่างต่อเนื่องมาตั้งแต่ช่วงค่ำของเมื่อวานที่ผ่านมา โดยเฉพาะ ซ.10 ถ.หน้าเมือง เขต ทต.มัญจาคีรี ระดับน้ำท่วมกว่า 1 เมตร เลยระดับเอวมาตั้งแต่ช่วงเช้า ซึ่งทีมเจ้าหน้าที่กู้ภัย และทหาร รวมไปถึง เจ้าหน้าที่ อส.ได้เร่งอพยพประชาชนออกจากพื้นที่ และนำมาไว้ในจุดที่ปลอดภัย ขณะที่บริเวณที่ว่าการอำเภอมัญจาคีรี ยังคงมีระดับน้ำท่วมสูงกว่า 50 ซม.การให้บริการประชาชนในด้านต่างๆ ยังคงไม่สามารถที่จะให้บริการได้



นายมงคล สุขเจริญ กล่าวว่า เหตุการณ์น้ำท่วมอ.มัญจาคีรี นั้นครั้งนี้หนักที่สุดในรอบกว่า 10 ปี ที่ผ่านมาเคยมีน้ำท่วมบ้างแต่ไม่หนักและขยายวงกว้างขนาดนี้ ซึ่งน้ำที่ไหลท่วมนั้นไหลลงมาจากเทือกเขาภูเม็ง ซึ่งเป็นผลกระทบมาจากพายุ ที่พาดผ่านพื้นที่ขอนแก่น 2 ลูกตลอดทั้งสัปดาห์ที่ผ่านมา โดยมวลน้ำได้ไหลท่วมพื้นที่เขตเทศบาลอย่างรวดเร็ว เพิ่มระดับความสูงและขยายวงกว้างครอบคลุมทั้งเขตพื้นที่เศรษฐกิจและชุมชนเมืองในภาพรวม ซึ่งน้ำที่ไหลลงมาท่วมขณะนี้นั้นจะไหลลงบึงกุดเค้า และไหลลงสู่ เทศบาลฯ ได้กำหนดพื้นที่ที่ปลอดภัยไว้ที่วัดโพธิ์กลาง ในการอพยพประชาชนทีได้รับผลกระทบมาพักในจุดดังกล่าวซึ่งตลอดทั้งคืนเจ้าหน้าที่ทุกฝ่ายได้ทำการอพยพกลุ่มผู้ป่วยติดเตียง และประชาชนที่บ้านถูกน้ำท่วมได้มาพักค้างคืนที่จุดดังกล่าวจนกว่าสถานการณ์น้ำจะลดระดับลง ขณะที่จากการวัดระดับน้ำล่าสุดเช้านี้ในเขตเทศบาลระดับน้ำสูงขึ้นจากเดิมประมาณ 5 ซม.หรือระดับหัวเข่า ขณะที่ฝั่งแม่น้ำชี ระดับน้ำจะแตะระดับถึงตลิ่งอีกประมาณ 30 ซม.



ดร.สมศักดิ์ จังตระกุล ผวจ.ขอนแก่น กล่าวว่า กำลังเจ้าหน้าที่กำลังเร่งให้ความช่วยเหลือผู้ที่ได้รับผลกระทบจากสถานการณ์น้ำท่วมที่กำลังเกิดขึ้น ซึ่ง อ.มัญจาคีรี ได้รับผลกระทบน้ำท่วมจากน้ำที่ไหลมาจากเทือกเขาภูเม็งที่ไหลมาตามทางระบายน้ำและไหลเข้าท่วมพื้นที่อย่างรวดเร็ว ซึ่งขณะนี้ทุกฝ่ายกำลังให้ความช่วยเหลืออย่างเต็มที่ คู่ขนานกับการระบายน้ำจากเขตชุมชน ด้วยการติดตั้งเครื่องสูบน้ำ ผันน้ำลงสู่บึงกุดเค้าและลงสู่แม่น้ำชีตลอดทั้งวัน อย่างไรก็ตามคาดว่ามวลน้ำจากแม่น้ำชี ตามแผนการระบายน้ำของชลประทานคาดว่าจะเข้าเขตขอนแก่น ในอีกประมาณ 3 วันต่อจากนี้ ซึ่งการเตรียมการรับมือในภาพรวมของจังหวัดนั้นพร้อมทั้งหมดแล้ว",https://www.naewna.com/local/605219,28_09_2021
สวนกลับ'โอ๊ค'! 'แรมโบ้'ถาม นายกฯขี้โกงรวยแล้วหนีคดีดีกว่าใช่ไหม,"แรมโบ้อัดโอ๊คนายกฯขี้โกงรวยแล้วหนีคดีดีกว่าใช่ไหม ก่อนแซะใครสวดมนต์แก้น้ำท่วม กลับย้อนดูอาตัวเอง นายกฯยิ่งลักษณ์จัดพิธีใหญ่โตไล่น้ำท่วม ครม.ร่วมพิธีพร้อมหน้า ยืนยันนายกฯประยุทธ์แก้ไขปัญหาพัฒนาประเทศได้มากกว่า ต่างจากรัฐบาลทักษิณ-ยิ่งลักษณ์โกงจนต้องหนีไปอยู่ต่างประเทศ

เมื่อวันที่ 28 กันยายน 2564 นายเสกสกล อัตถาวงศ์ ผู้ช่วยรัฐมนตรีประจำนายกรัฐมนตรี กล่าวถึง นายพานทองแท้ ชินวัตร หรือ โอ๊ค บุตรชาย นายทักษิณ ชินวัตร อดีตนายกรัฐมนตรี โพสต์ข้อความในทวิตเตอร์ ถึงการทำงานนายกฯ ลงพื้นที่น้ำท่วม รวมถึงการบริหารประเทศของนายกฯ นั้น นายเสกสกล ย้ำว่า ตั้งแต่นายกฯ เข้ามาบริหารประเทศ หากนายพานทองแท้ ไม่หูหนวก หรือตาบอด ก็คงจะได้เห็นว่าได้แก้ไขปัญหาอะไรไปบ้างแล้ว รวมถึงแก้ไขปัญหาโกงชาวนาที่ น.ส.ยิ่งลักษณ์ ชินวัตร ทำไว้เช่นเดียวกัน รวมถึงการพัฒนาประเทศหลายด้าน ซึ่งตนเองมั่นใจว่านายกฯ ประยุทธ์ ได้ทำไว้มากมายกว่ารัฐบาลของนายทักษิณ และ น.ส.ยิ่งลักษณ์ อีก

ส่วนการลงพื้นที่ช่วยประชาชนที่ได้รับความเดือดร้อนจากสถานการณ์น้ำท่วม ตนเองยืนยันว่า นายกฯ ไปรับฟังและเห็นปัญหาอย่างแท้จริง เพื่อนำไปสู่การแก้ไขความเดือดของประชาชนให้ตรงจุด ไม่เหมือนยุคของพ่อ และอา ของนายพานทองแท้ ที่คงคิดแต่เรื่องผลประโยชน์ส่วนตัวไม่นึกถึงความเดือดของประชาชนเป็นหลัก

และที่นายพานทองแท้ ระบุถึงการแก้ไขปัญหาน้ำท่วมของนายกฯ ด้วยการสวดมนต์นั้น หากเป็นคนที่ไม่ชอบนายกฯ หรือไม่เห็นด้วยกับนายกฯ ก็คงนำมาเป็นประเด็นโจมตี ทั้งที่รู้ดีถึงเจตนานายกฯ และก่อนที่นายพานทองแท้จะออกมาโพสต์เฟซบุ๊กว่าคนอื่นนั้น ขอให้ทำการบ้านมาก่อน และย้อนดูว่าในสมัยของ น.ส.ยิ่งลักษณ์ เป็นนายกฯ เมื่อปลายปี 2554 ได้มีการจัดพิธีสวดไล่วิกฤติอุทกภัย ในวันเสาร์ที่ 19 พ.ย.2554 ทำพิธีใหญ่โตมโหฬาร มี ครม.มาเกือบทั้งคณะ ทำไมนายพานทองแท้จึงไม่ออกมาด่าว่าอาของตัวเองบ้าง

นอกจากนี้ ที่นายพานทองแท้ ออกมาพูดถึงการทำงานนายกฯ ตนเองก็ขอให้ย้อนกลับไปดูการบริหารงานของพ่อ และอา ของนายพานทองแท้อีกว่าได้ทำอะไรเพื่อประโยชน์ของประเทศชาติบ้าง ซึ่งตนเองก็เห็นผลงานที่เด่นชัดคือ โกงบ้าน โกงเมือง โกงชาวนา จนตรอมใจผูกคอตายไปหลายคน และและขนเงินจากการโกงหลบหนีคดีไปอยู่ต่างประเทศซึ่งแตกต่างจากนายกฯ ประยุทธ์ ที่แม้จะมีการแต่งเพลง คุยเล่นกับวัว ก็ไม่ได้ทำให้ประชาชนล้มละลายเป็นหนี้เป็นสิน เพราะไม่ได้คิดโกง คิดแต่ทำงานเพื่อประเทศชาติ ประชาชนอย่างแท้จริง ที่สำคัญไม่คิดแสวงหาความร่ำรวยบนคราบน้ำตาของคนจน ไม่เคยคิดออกกฎหมายเพื่อเอื้อประโยชน์ให้กับครอบครัวตัวเอง ดังเช่นพ่อและอาของนายพานทองแท้ตกลงนายกฯ แบบขี้โกงดีกว่าใช่ไหม - 006",https://www.naewna.com/politic/605222,28_09_2021
หล่อและรวยมาก! 'หมอริท เดอะสตาร์'หอบเงินสดกองโตถอยรถหรูป้ายแดง,28 ก.ย.64 หล่อและรวยมากจริงๆ สำหรับคุณหมอคนเก่งหมอริท เรืองฤทธิ์ ศิริพานิชหรือริท เดอะสตาร์ ที่ล่าสุดเจ้าตัวได้โพสต์ภาพหอบเงินสดก้อนโตจำนวนหลายล้านไปถอยรถหรูป้ายแดงคันใหม่ให้เป็นของขวัญตัวเองโดยหมอริทได้เผยภาพคู่กับรถหรูป้ายแดงยี่ห้อดัง Mercedes-Benz รุ่น CLS 220d AMG สนนราคาอยู่ที่ประมาณ 4.3 ล้านบาท และข้อความผ่านอินสตาแกรมส่วนตัวว่า 27 กันยายน มารับน้องไปอยู่ด้วยยย น้องต้องเป็น CLS สีขาวเบาะแดงเท่านั้น !!!,https://www.naewna.com/entertain/605227,28_09_2021
ครม.เคาะตามศบค. ต่อ‘พ.ร.ก.ฉุกเฉิน’2 เดือน-ลด‘เคอร์ฟิว’พื้นที่สีแดงเข้ม,"ครม.เคาะตามศบค. ต่อพ.ร.ก.ฉุกเฉิน2 เดือน-ลดเคอร์ฟิวพื้นที่สีแดงเข้ม

28 กันยายน 2564 ที่ทำเนียบรัฐบาล น.ส.ไตรศุลี ไตรสรณกุล รองโฆษกประจำสำนักนายกรัฐมนตรี แถลงผลการประชุมคณะรัฐมนตรี (ครม.) ว่าที่ประชุม ครม.รับทราบมติที่ประชุมศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค. เมื่อวันที่ 27 กันยายน 2564 โดยรายละเอียดตามที่ ศบค.ได้มีการแถลงข่าวไปเมื่อวันที่ 27 กันยายน 2564 และ ครม.ยังให้ความเห็นชอบขยายระยะเวลาประกาศสถานการณ์ฉุกเฉินในทุกเขตในทุกท้องที่ทั่วราชอาณาจักร ตั้งแต่วันที่ 1 ตุลาคม ถึงวันที่ 30 พฤศจิกายน 2564

นอกจากนี้ ครม.ยังเห็นชอบ ลดระยะเวลาเคอร์ฟิว หรือห้ามออกนอกเคหสถาน เป็นเวลา 22.00-04.00 น. จากเดิม 21.00-04.00 น. ในพื้นที่สีแดงเข้ม โดยทั้งหมด ครม.เห็นชอบตามมติ ศบค. เมื่อวันที่ 27 กันยายน ที่ผ่านมา และเมื่อผ่านความเห็นชอบจาก ครม.แล้วจะประกาศลงในราชกิจจานุเบกษา เพื่อมีผลบังคับใช้วันที่ 1 ตุลาคม 2564 เป็นต้นไป

-005",https://www.naewna.com/politic/605226,28_09_2021
'ญี่ปุ่น'จ่อยกเลิกภาวะฉุกเฉินโควิด-19สิ้นเดือนนี้ หลังยอดป่วยลดลงต่อเนื่อง,"28 กันยายน 2564 สำนักข่าวซินหัวรายงาน รัฐบาลญี่ปุ่นจะยุติประกาศภาวะฉุกเฉินโรคติดเชื้อไวรัสโคโรนาสายพันธุ์ใหม่ (โควิด-19) ที่ครอบคลุมกรุงโตเกียวและ 18 จังหวัด รวมถึงภาวะกึ่งฉุกเฉินที่ครอบคลุม 8 ภูมิภาค ตามกำหนดการที่จะสิ้นสุดลงในวันที่ 30 ก.ย. นี้ หลังยอดผู้ป่วยโรคโควิด-19 ลดลงต่อเนื่อง

โยชิฮิเดะ สุงะ นายกรัฐมนตรีญี่ปุ่นระบุว่ารัฐบาลจะประกาศคำตัดสินใจอย่างเป็นทางการในวันอังคาร (28 ก.ย.) โดยพิจารณาจากความเห็นของคณะกรรมการผู้เชี่ยวชาญด้านโรคติดต่อและฝ่ายอื่นๆ

หากรัฐบาลตัดสินใจยุติประกาศภาวะฉุกเฉินจริง จะถือเป็นครั้งแรกที่ทั้ง 47 จังหวัดของญี่ปุ่นไม่อยู่ภายใต้ภาวะฉุกเฉินหรือกึ่งฉุกเฉิน เมื่อนับตั้งแต่วันที่ 4 เม.ย.

ยอดผู้ป่วยโรคโควิด-19 รายใหม่ลดลงมาก ผมจึงคิดว่าสถานการณ์มีพัฒนาการที่ดี สุงะให้สัมภาษณ์กับผู้สื่อข่าวหลังการประชุมกับคณะรัฐมนตรี แต่เรายังต้องระมัดระวังตัวกันต่อไปและผ่อนปรนมาตรการอย่างค่อยเป็นค่อยไป รวมถึงมาตรการด้านการกินอาหาร

ภายใต้ประกาศภาวะฉุกเฉิน กิจการที่ให้บริการเครื่องดื่มแอลกอฮอล์หรือคาราโอเกะจะไม่สามารถเปิดทำการได้ ส่วนกิจการที่ไม่ได้ให้บริการเครื่องดื่มแอลกอฮอล์จะต้องปิดทำการในเวลา 20.00 น. ตามเวลาท้องถิ่น

ก่อนหน้านี้ การแพร่ระบาดของโรคโควิด-19 ครั้งใหม่ในญี่ปุ่น ทำให้ญี่ปุ่นประกาศภาวะฉุกเฉินครั้งที่ 4 ในกรุงโตเกียว เมื่อวันที่ 12 ก.ค. ซึ่งครอบคลุมตลอดช่วงจัดการแข่งขันกีฬาโอลิมปิกและพาราลิมปิก ทำให้สนามแข่งไม่อนุญาตให้มีผู้เข้าชม หรืออนุญาตให้เข้าชมในจำนวนน้อย

การแพร่ระบาดของเชื้อไวรัสฯ ชนิดกลายพันธุ์สายพันธุ์เดลตาที่แพร่เชื้อได้ง่าย กระตุ้นให้ยอดผู้ป่วยโรคโควิด-19 พุ่งสูงทั่วญี่ปุ่น โดยยอดผู้ป่วยรายวันพุ่งสูงสุดราว 25,000 รายในเดือนสิงหาคม และมีการบังคับใช้มาตรการภาวะฉุกเฉินในหลายพื้นที่

อย่างไรก็ตาม ยอดผู้ป่วยโรคโควิด-19 รายวันของญี่ปุ่นลดลงต่อเนื่องช่วงหลายวันที่ผ่านมา โดยกรุงโตเกียวซึ่งเคยมียอดผู้ป่วยรายวันสูงแตะ 5,773 รายเมื่อวันที่ 13 ส.ค. ตรวจพบผู้ป่วยรายใหม่ 154 รายในวันจันทร์ (27 ก.ย.) ขณะที่ยอดรวมรายวันของทั้งประเทศอยู่ที่ 1,147 ราย



.
(010)",https://www.naewna.com/inter/605225,28_09_2021
มีผล 1 ต.ค.! ครม.เคาะแล้วอัตราใหม่‘ภาษีบุหรี่’,"มีผล 1 ต.ค.! ครม.เคาะแล้วอัตราใหม่ภาษีบุหรี่

28 กันยายน 2564 นายอาคม เติมพิทยาไพสิฐ รัฐมนตรีว่าการกระทรวงการคลัง (รมว.คลัง) เปิดเผยภายหลังการเข้าร่วมประชุมคณะรัฐมนตรี (ครม.) ถึงการพิจารณาโครงสร้างภาษีบุหรี่ใหม่ ว่า ในที่ประชุม ครม. ได้เห็นชอบอัตราภาษีบุหรี่ใหม่แล้ว ซึ่งจะเริ่มใช้ในวันที่ 1 ตุลาคม 2564 เป็นต้นไป ส่วนจะเป็นอัตราใดนั้น ขอให้รอประกาศไม่เกิน 1-2 วันนี้

รายงานข่าว ระบุว่า สำหรับเรื่องการขึ้นภาษีบุหรี่นั้น ก่อนหน้านี้นายลวรณ แสงสนิท อธิบดีกรมสรรพสามิต เปิดเผยว่า กรมสรรพสามิตได้เสนอแนวทางการปรับโครงสร้างภาษีบุหรี่ใหม่ให้นายอาคม เติมพิทยาไพสิฐ รมว.คลัง พิจารณาแล้ว โดยมีการคาดการณ์ว่าอัตราภาษีตามโครงสร้างภาษีบุหรี่ใหม่จะปรับเพิ่มขึ้นมากกว่า 20% แต่ไม่ถึง 40% ซึ่งจะส่งผลอาจทำให้ราคาขายปลีกบุหรี่ปรับเพิ่มขึ้นซองละ 6-8 บาท

-005",https://www.naewna.com/business/605230,28_09_2021
หวาดเสียว! นาทีระทึกชาวบ้านช่วยรถตกคอสะพานขาด น้ำซัดหายไปต่อหน้า,"28 ก.ย.64 ผู้ใช้เฟซบุ๊กชื่อ ซุ้ม เพชรรดา ฟาร์ม ได้คลิปวีดีโอในกลุ่มเฟซบุ๊ก กลุ่มเฝ้าระวังและประสานงานสถานการณ์น้ำนครสวรรค์ โดยระบุข้อความว่า เส้นวังซ่าน อ.ลาดยาว ไปแม่วงถนนขาด

ซึ่งภายในคลิปดังกล่าวเป็นวินาทีความเป็นความตาย มีรถยนต์คันหนึ่งประสบอุบัติตกอยู่ในร่องถนนที่ขาด ชาวบ้านที่เห็นเหตุการณ์ต่างพยายามช่วยเหลือ แต่เนื่องจากรถหน้าทิ่มลงไปในน้ำและน้ำไหลเชี่ยว จึงต่างไม่กล้าเข้าให้การช่วยเหลือทันที กลัวรถถูกน้ำซัดตกลงไปในน้ำ แต่ทันใดนั้นปรากฏว่า คนขับได้เปิดประตูรถ และพยายามออกมาแม้ชาวบ้านพยายามช่วยกันตะโกนบอกให้ใจเย็นๆ ระวังน้ำหนักทำให้รถตกลงไปในน้ำพร้อมช่วยกันจับตัวรถไว้ แต่ห้ามไม่ทันได้เปิดประตูออกมาแล้วร่างตกลงไปในน้ำถูกมวลน้ำไหลพัดหายไปต่อหน้าต่อตาชาวบ้านทันที. -008

ชมคลิปที่นี่",https://www.naewna.com/likesara/605229,28_09_2021
ลุ้นมาก! เครื่องร่อนบินส่งเสบียง ชาวบ้านตื่นเต้นเฮรับกลางน้ำท่วม,"ลุ้นมาก! เครื่องร่อนบินส่งเสบียง ชาวบ้านตื่นเต้นเฮรับกลางน้ำท่วม

28 กันยายน 2564 เอาใจช่วยผู้ประสบภัยไปกับคลิปนี้ ถูกเผยแพร่โดยผู้ใช้เฟซบุ๊ก Samart Suksai โดยระบุว่า ขอขอบคุณร่มบิน ทุกร่มที่นำอาหาร แห้งและอาหารพร้อมทานมาส่งให้ การบินร่มบิน ในสถานการณ์น้ำท่วมถือว่าอันตรายมากและทีมงานก็พร้อมที่จะช่วยเหลือคนเดือดร้อน ขอขอบคุณแทนชาวบ้านที่ได้รับของช่วยเหลือครับ 26/09/64

.

009",https://www.naewna.com/likesara/605233,28_09_2021
คลังแสงฝั่งธน! ตร.บุกทลายแหล่งผลิตอาวุธปืนเถื่อนรายใหญ่,"เมื่อวันที่ 28 กันยายน 2564 พล.ต.ต.สำราญ นวลมา รอง ผบช.น. , พล.ต.ต.สมบูรณ์ เทียนขาว ผบก.สปพ. , พ.ต.อ.ประสงค์ อานมณี , พ.ต.อ.สุรเชษฐ์ บัณฑิตย์ , พ.ต.อ.วรวิทย์ ญาณจินดา , พ.ต.อ.ศุภวัช ปานแดง รอง ผบก.สปพ.สั่งการให้ พ.ต.อ.ปิยรัช สุภารัตน์ ผกก.สายตรวจ บก.สปพ. , พ.ต.ท.อัครพล โทยะ , พ.ต.ท.วสันต์ ธวัชชัยวิรุตษ์ , พ.ต.ท.คงศักดิ์ ศรีโหร , พ.ต.ท.สุทธิเดช โอฬาริ รอง ผกก.สายตรวจ บก.สปพ. , พ.ต.ท.อัษฎาวุธ ขวัญเมือง สว.งานสายตรวจ 3 กก.สายตรวจ บก.สปพ.นำกำลังจับกุม นายอาทิตย์ และ น.ส.มะลิวัลย์ พร้อมของกลาง อาวุธปืน 18 กระบอก กระสุนปืน 141 นัด ลำกล้องปืน 60 อัน โม่ปืน 47 อัน และอุปกรณ์อื่นๆ จำนวนมาก โดยจับกุมได้ที่บ้านเลขที่ 29/4 ซ.พุทธมณฑลสาย 2 ซอย 7 แขวงบางแคเหนือ เขตบางแค



สืบเนื่องจาก พล.ต.ท.ภัคพงศ์ พงษ์เภตรา ผบช.น. , พล.ต.ต.สำราญ นวลมา รอง ผบช.น.สั่งการให้กองบังคับการสายตรวจและปฏิบัติการพิเศษ ออกตรวจตราป้องกันและปราบปรามแหล่งผลิตอาวุธผิดกฎหมายต่างๆ ในพื้นที่รับผิดชอบ จนกระทั่งได้สืบทราบว่ามีการลักลอบผลิตอาวุธปืน , ลำกล้องปืน และชิ้นส่วนประกอบอาวุธปืนต่างๆ ที่ผิดกฎหมายผ่านทางเฟชบุ๊ก โดยใช้ชื่อว่า อาเฉา สำรองจึงได้รายงานให้ผู้บังคับบัญชาทราบ ต่อมาเจ้าหน้าที่ตำรวจงานสายตรวจ 3 จึงได้ลงพื้นที่ไปตรวจสอบ จนกระทั่งทราบว่าแหล่งผลิตอาวุธปืนได้ตั้งอยู่ที่บ้านดังกล่าว จึงนำกำลังตรวจค้นพบอาวุธปืนและชิ้นส่วนประกอบอาวุธปืนต่างๆ ที่ผิดกฎหมายจำนวนมาก



จากการสอบสวนทั้งสองให้การรับว่า เปิดเพจเฟซบุ๊กดังกล่าวในการแสดงสินค้าของตน ซึ่งมียอดผู้เข้าชมประมาณ 2 ล้านครั้ง พร้อมมีผู้ติดตาม 5 หมื่นคน เพื่อผลิตอาวุธปืนและชิ้นส่วนต่างๆ ของอาวุธปืน เพื่อจำหน่ายให้คนที่สนใจ และใช้บริการบริษัทขนส่งเอกชนในการส่งอาวุธปืน , ลำกล้องปืน และชิ้นส่วนประกอบอาวุธปืนต่างๆ ที่ผิดกฎหมายให้แก่ลูกค้า โดยมีรายได้จากการขายเฉลี่ยตกเดือนละ 7 หมื่นบาท อย่างไรก็ตาม จะนำอาวุธปืนที่ตรวจยึดได้ไปทำการตรวจพิสูจน์ว่าเคยถูกนำมาใช้ในการก่อเหตุอาชญากรรมใดในพื้นที่หรือไม่



เบื้องต้นเจ้าหน้าที่แจ้งข้อหา ร่วมกันผลิตอาวุธปืน (ไทยประดิษฐ์) เพื่อการค้าโดยไม่ได้รับอนุญาต (พ.ร.บ.อาวุธปืน มาตรา 24) , ร่วมกันมีอาวุธปืน , อุปกรณ์ส่วนควบอาวุธปืน และเครื่องกระสุนปืนไว้ในครอบครองโดยไม่ได้รับอนุญาต , ร่วมกันมีอาวุธปืน (ไทยประดิษฐ์) ที่นายทะเบียนไม่สามารถออกใบอนุญาตให้ได้ไว้ในครอบครองโดยไม่ได้รับอนุญาต ก่อนนำตัวผู้ต้องหาทั้งหมด ที่ถูกดำเนินคดีและของกลางทั้งหมด ส่งพนักงานสอบสวน สน.หลักสอง ดำเนินคดีตามกฎหมายต่อไป - 006",https://www.naewna.com/local/605144,28_09_2021
เฉดหัว‘อันวาร์’!ลือปชป.ไม่ส่งลงสส.สมัยหน้า เจ้าตัวงงยังไม่รู้เรื่อง ลั่นไม่ผิดอะไร,"เฉดหัวอันวาร์!ลือปชป.ไม่ส่งลงสส.สมัยหน้า เจ้าตัวงงยังไม่รู้เรื่อง ลั่นไม่ผิดอะไร

28 กันยายน 2564 นายอันวาร์ สาและ ส.ส.ปัตตานี พรรคประชาธิปัตย์ (ปชป.) กล่าวถึงกรณีกระแสข่าวผู้บริหารพรรคประชาธิปัตย์ จะไม่ส่งลงสมัครเลือกตั้ง ส.ส.ครั้งหน้า หลังจากยกมือไม่ไว้วางใจนายกรัฐมนตรี และรมต. ในการอภิปรายไม่ไว้วางใจรัฐบาลครั้งที่ผ่านมา เพราะถือว่าขัดคำสั่งของหัวหน้าพรรคและเลขาธิการพรรค ว่า มีกระแสข่าวนี้มานานแล้ว แต่ส่วนตัวไม่เคยได้รับแจ้งจากพรรคเลย ตนก็ไม่ทราบว่าข้อเท็จจริงเป็นอย่างไร แต่เรื่องทำนองนี้เคยเกิดขึ้นมาแล้วเมื่อปี 2550 เมื่อตนจะลงสมัคร ส.ส.เป็นสมัยที่ 2 ก็มีการทำโพลแจ้งพรรคว่าส่งตนลงสมัครก็แพ้ แต่สุดท้ายพรรคหาคนลงแทนไม่ได้ ก็ส่งตน และตนก็ชนะได้เป็น ส.ส.มาถึงปัจจุบันรวม 4 สมัยแล้ว เพราะตนมั่นใจว่าทำหน้าที่ยืนเคียงข้างประชาชน วันนี้ก็ลงมาประชุมร่วมกับหน่วยราชการ เพราะเดินหน้าประสานงานงบประมาณในโครงการแก้ไขสะพานข้ามแม่น้ำปัตตานีช่วง ต.ตะลุโบะ ที่พี่น้องชาวปัตตานีรอมาตั้งแต่ก่อนปี 2548 สามารถพูดได้เต็มปาก เพราะเดินหน้าทำงานแก้ไขปัญหาให้ชาวบ้านมาตลอด ได้อภิปรายในสภาฯจนได้งบประมาณมาพัฒนาแล้ว วันนี้ทำสำเร็จแล้ว

ที่ผ่านมา ผมไม่ได้ทำอะไรผิดต่อพรรคต้นสังกัด ผมทำงานให้ประชาชนในพื้นที่เขตเลือกตั้งของผม หากคิดว่าสิ่งที่ผมยืนเคียงข้างกับประชาชนเป็นสิ่งผิด ผมไม่เปลี่ยนวิธีครับ เพราะพี่น้องประชาชนเลือกผมให้มารับใช้เขา นายอันวาร์ กล่าว

เมื่อถามย้ำว่าหากพรรคประชาธิปัตย์ไม่ส่งลง ส.ส.จริง จะทำอย่างไร นายอันวาร์ กล่าวว่า หากพรรคไม่คิดถึงประชาชน มี 2 ทางเลือก คือ ตนก็หยุดงานการเมือง แล้วไปทำอย่างอื่น แต่หากพี่น้องประชาชนยังต้องการก็ต้องบอกตนว่าจะให้ตนไปอยู่พรรคไหน

เมื่อถามอีกว่าแสดงว่ามีพรรคการเมืองอื่นมาทาบทามบ้างแล้ว นายอันวาร์ กล่าวว่า มีมาหลายพรรค ทั้งพรรคใหญ่และเล็ก แต่ตนไม่ไป

เมื่อถามย้ำว่า ถ้าพรรคประชาธิปัตย์ไม่ส่งลงสมัครจะไปพรรคอื่นหรือไม่ นายอันวาร์ กล่าวว่า อยู่ที่ประชาชนในเขตเลือกตั้งตนจะชี้นำ และตนสามารถสานงานที่ค้างไว้ได้มากน้อยแค่ไหน

-005",https://www.naewna.com/politic/605221,28_09_2021
เช็คชื่อ! ครม.แต่งตั้งหลายตำแหน่ง 'ปิยวัฒน์ ศิวรักษ์'นั่งเลขาธิการ ก.พ.,"เมื่อวันที่ 28 กันยายน 2564 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า คณะรัฐมนตรี (ครม.) มีมติอนุมัติ/เห็นชอบ ในเรื่องแต่งตั้ง วันที่ 28 กันยายน 2564 ดังนี้

1.เรื่องการแต่งตั้งข้าราชการพลเรือนสามัญให้ดำรงตำแหน่งประเภทวิชาการระดับทรงคุณวุฒิ (กระทรวงคมนาคม)

คณะรัฐมนตรีมีมติอนุมัติตามที่รัฐมนตรีว่าการกระทรวงคมนาคมเสนอแต่งตั้ง นายทวี แสงสุวรรณโณ ผู้เชี่ยวชาญวิชาชีพเฉพาะด้านวิศวกรรมโยธา (ด้านสำรวจและออกแบบ) (วิศวกรโยธาเชี่ยวชาญ) กรมทางหลวงชนบท ให้ดำรงตำแหน่ง วิศวกรใหญ่ที่ปรึกษาวิชาชีพเฉพาะด้านวิศวกรรมโยธา (ด้านสำรวจและออกแบบ) (วิศวกรโยธาทรงคุณวุฒิ) กรมทางหลวงชนบท กระทรวงคมนาคม ตั้งแต่วันที่ 25 มีนาคม 2564 ซึ่งเป็นวันที่มีคุณสมบัติครบถ้วนสมบูรณ์ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป

2.เรื่องการแต่งตั้งข้าราชการพลเรือนสามัญให้ดำรงตำแหน่งประเภทวิชาการระดับทรงคุณวุฒิ (กระทรวงสาธารณสุข)

คณะรัฐมนตรีมีมติอนุมัติตามที่รัฐมนตรีว่าการกระทรวงสาธารณสุขเสนอแต่งตั้ง นายสุวิช ธรรมปาโล นายแพทย์เชี่ยวชาญ (ด้านเวชกรรมป้องกัน) กรมควบคุมโรค ให้ดำรงตำแหน่ง นายแพทย์ทรงคุณวุฒิ (ด้านเวชกรรมป้องกัน) กรมควบคุมโรค กระทรวงสาธารณสุข ตั้งแต่วันที่ 24 มีนาคม 2564 ซึ่งเป็นวันที่มีคุณสมบัติครบถ้วนสมบูรณ์ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป

3.เรื่องการแต่งตั้งข้าราชการพลเรือนสามัญให้ดำรงตำแหน่งประเภทบริหารระดับสูง (สำนักนายกรัฐมนตรี)

คณะรัฐมนตรีมีมติอนุมัติตามที่สำนักงาน ก.พ.เสนอแต่งตั้ง นายปิยวัฒน์ ศิวรักษ์ รองเลขาธิการ ก.พ.สำนักงาน ก.พ.ให้ดำรงตำแหน่งเลขาธิการ ก.พ.สำนักงาน ก.พ.สำนักนายกรัฐมนตรี เพื่อทดแทนผู้ดำรงตำแหน่งที่จะเกษียณอายุราชการ ตั้งแต่วันที่ 1 ตุลาคม 2564ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป

4.เรื่อง การให้กรรมการผู้ช่วยรัฐมนตรีคงอยู่ปฏิบัติหน้าที่ต่ออีกหนึ่งวาระ

คณะรัฐมนตรีมีมติเห็นชอบตามที่สำนักเลขาธิการนายกรัฐมนตรีเสนอให้ นายเหรียญชัย ลิขิตพฤกษ์ กรรมการผู้ช่วยรัฐมนตรี ซึ่งครบวาระการดำรงตำแหน่งหนึ่งปี ในวันที่ 8 ตุลาคม 2564 คงอยู่ปฏิบัติหน้าที่ต่ออีกหนึ่งวาระ ทั้งนี้ ให้มีผลตั้งแต่วันที่ 9 ตุลาคม 2564

5.เรื่อง การอนุมัติองค์ประกอบคณะกรรมการฝ่ายไทยในคณะกรรมการบริหารมูลนิธิการศึกษาไทย - อเมริกัน (ฟุลไบรท์) ประจำปี 2564 - 2565

คณะรัฐมนตรีมีมติอนุมัติองค์ประกอบคณะกรรมการฝ่ายไทยในคณะกรรมการบริหารมูลนิธิการศึกษาไทย - อเมริกัน (ฟุลไบรท์) ประจำปี 2564 - 2565 จำนวน 7 คน โดยให้คงองค์ประกอบเดิมของคณะกรรมการฝ่ายไทยในคณะกรรมการบริหารมูลนิธิการศึกษาไทย - อเมริกัน (ฟุลไบรท์) ประจำปี 2562 - 2563 ตามที่กระทรวงการต่างประเทศเสนอ ดังนี้

1.) นายวิชาวัฒน์ อิศรภักดี (ผู้ช่วยรัฐมนตรีประจำกระทรวงการต่างประเทศ)ประธานกรรมการ

2.) อธิบดีกรมอเมริกาและแปซิฟิกใต้ หรือผู้แทน กรรมการ

3.) อธิบดีกรมความร่วมมือระหว่างประเทศหรือผู้แทน กรรมการ

4.) ผู้แทนสำนักงานสภาพัฒนาการเศรษฐกิจและสังคมแห่งชาติ กรรมการ

5.) ผู้แทนกระทรวงการอุดมศึกษา วิทยาศาสตร์ วิจัยและนวัตกรรม กรรมการ

6.) นายพรวิทย์ พัชรินทร์ตนะกุล [รองอธิการบดีสถาบันการจัดการปัญญาภิวัฒน์และที่ปรึกษาบริษัท ซีพี ออลล์ จำกัด (มหาชน)] กรรมการ

7.) นายกสมาคมฟุลไบรท์ไทยกรรมการ

6.เรื่อง การแต่งตั้งกรรมการผู้ทรงคุณวุฒิในคณะกรรมการพัฒนาวิทยาศาสตร์และเทคโนโลยีแห่งชาติ

คณะรัฐมนตรีมีมติอนุมัติตามที่กระทรวงการอุดมศึกษา วิทยาศาสตร์ วิจัยและนวัตกรรมเสนอแต่งตั้งกรรมการผู้ทรงคุณวุฒิ ในคณะกรรมการพัฒนาวิทยาศาสตร์และเทคโนโลยีแห่งชาติ ดังรายชื่อต่อไปนี้

1.ผู้ทรงคุณวุฒิจากหน่วยงานของรัฐที่เกี่ยวข้อง

1.1 นายดนุชา พิชยนันท์

1.2 นางสาวดวงใจ อัศวจินตจิตร์

1.3 นายอนันต์ แก้วกำเนิด

1.4 นายวันชัย พนมชัย

1.5 ศาสตราจารย์บรรจง มไหสวริยะ

1.6 รองศาสตราจารย์สมหมาย ผิวสอาด

1.7 ศาสตราจารย์ปิยะมิตร ศรีธรา

1.8 นายบุญชัย จรัสแสงสมบูรณ์

1.9 ศาสตราจารย์ผดุงศักดิ์ รัตนเดโช

1.10 ศาสตราจารย์ศุภชัย ปทุมนากุล

2.ผู้ทรงคุณวุฒิซึ่งมิใช่ข้าราชการ

2.1 นายสุพันธุ์ มงคลสุธี

2.2 นายกลินท์ สารสิน

2.3 รองศาสตราจารย์สุธรรม อยู่ในธรรม

2.4 นายสุวิทย์ วิบุลผลประเสริฐ

2.5 นายเอกนัฏ พร้อมพันธุ์

2.6 ศาสตราจารย์สมคิด เลิศไพฑูรย์

2.7 นายแสงชัย ธีรกุลวาณิช

2.8 รองศาสตราจารย์วีระพงษ์ แพสุวรรณ

2.9 นายรุ่งโรจน์ รังสิโยภาส

2.10 นายทศพร ศิริสัมพันธ์

ทั้งนี้ ให้มีผลตั้งแต่วันที่คณะรัฐมนตรีมีมติและไม่ก่อนวันที่ 15 ตุลาคม 2564 เป็นต้นไป

7.เรื่อง ขออนุมัติแต่งตั้งข้าราชการพลเรือนสามัญให้ดำรงตำแหน่งประเภทบริหารระดับสูง (กระทรวงดิจิทัลเพื่อเศรษฐกิจและสังคม)

คณะรัฐมนตรีมีมติอนุมัติตามที่กระทรวงดิจิทัลเพื่อเศรษฐกิจและสังคมเสนอการแต่งตั้ง นายเวทางค์ พ่วงทรัพย์ ที่ปรึกษาด้านการสื่อสาร (นักวิเคราะห์นโยบายและแผน ระดับทรงคุณวุฒิ) กลุ่มที่ปรึกษา สำนักงานปลัดกระทรวง กระทรวงดิจิทัลเพื่อเศรษฐกิจและสังคม ให้ดำรงตำแหน่งรองปลัดกระทรวง (นักบริหาร ระดับสูง) สำนักงานปลัดกระทรวง กระทรวงดิจิทัลเพื่อเศรษฐกิจและสังคม ตั้งแต่วันที่ 1 ตุลาคม 2564 ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป

8.เรื่องการแต่งตั้งกรรมการในคณะกรรมการการไฟฟ้าฝ่ายผลิตแห่งประเทศไทย

คณะรัฐมนตรีมีมติอนุมัติตามที่กระทรวงพลังงานเสนอแต่งตั้งบุคคลเป็นกรรมการในคณะกรรมการการไฟฟ้าฝ่ายผลิตแห่งประเทศไทย ดังนี้

1. นายธนาวัฒน์ สังข์ทอง กรรมการ

2. รองศาสตราจารย์ณัฐชา ทวีแสงสกุลไทย กรรมการ

ทั้งนี้ ตั้งแต่วันที่ 28 กันยายน 2564 เป็นต้นไป

- 006",https://www.naewna.com/politic/605214,28_09_2021
