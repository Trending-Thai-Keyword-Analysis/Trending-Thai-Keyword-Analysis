title,summary,link,published
'เพื่อไทย' ร้องรัฐดูแลเยียวยาอาชีพ 'ควาญช้าง' หลังรับฟังเสียงสะท้อนประชาชนกลุ่มรวมช้างตกงาน,"Submitted on Tue, 2021-10-05 13:35ทีมสื่อพรรคเพื่อไทย รายงาน ช้างไลฟ์ TikTok ไม่พอยาไส้ ปางช้างไปต่อไม่ไหว 'เพื่อไทย' ร้องรัฐเยียวยาควาญตกงาน อย่าปล่อยสมบัติชาติเร่ร่อนไร้ค่าทั้งที่สร้างรายได้เข้าประเทศ 5 ต.ค. 2564 ชนินทร์ รุ่งธนเกียรติ รองโฆษกพรรคเพื่อไทย และคุณากร ปรีชาชนะชัย ส.ส.พรรคเพื่อไทย จ.สุรินทร์ เข้าร่วมรับฟังปัญหาช้างตกงานจากควาญช้างทั่วประเทศ ผ่านทวิตเตอร์สเปซ (Twitter Space) ซึ่งจัดโดยเพจ 'รวมช้างตกงาน' พบว่า หลังจากรัฐบาลปิดการท่องเที่ยว ปางช้างทั่วประเทศทยอยปิดกิจการ โดยยังมีปางช้างจำนวนหนึ่งยังให้ที่พักพิงช่วยเหลือช้างและควาญช้างมาตลอด ซึ่งเป็นการช่วยเหลือกันเองของประชาชน แต่ขณะนี้ปางช้างทั้งหมดกำลังเกิดวิกฤต เพราะไม่สามารถแบกรับค่าใช้จ่ายที่มีได้อีกต่อไปแล้ว แม้จะให้ช้างใช้ช่องทางถ่ายทอดสดผ่านแอปพลิเคชัน TikTok, เฟซบุ๊ก ทวิตเตอร์ หรือยูทูบ เพื่อขายอาหารช้าง รายได้ก็ไม่เพียงพอ เนื่องจากประชาชนเองก็รายได้น้อยลงจนเอาตัวไม่รอดเช่นกัน ชนินทร์กล่าวอีกว่าสถานการณ์ตอนนี้ ช้างจำนวนไม่น้อยกำลังถูกขับออกจากปางช้างที่เคยให้การช่วยเหลือ หากเดินกลับบ้านเกิด ก็กลัวโดนเอาผิดตามกฎหมายห้ามเร่ช้างบนทางสาธารณะ และอาจเกิดอันตรายต่อช้าง ควาญ และส่วนรวม แต่หากต้องขนช้างกลับต้องมีค่าใช้จ่ายในการขนย้าย 15,000 บาทต่อเชือก มากไปกว่านั้นในพื้นที่ จ.สุรินทร์และบุรีรัมย์มีช้างกลับภูมิลำเนาจากผลกระทบโควิด-19 มาอยู่รวมกันแล้วราว 1,000 เชือก จนในพื้นที่เองก็ขาดแคลนทรัพยากรที่จะใช้เป็นอาหารช้างเช่นกัน จึงอยากให้รัฐออกมาตรการช่วยระงับการเคลื่อนย้ายช้างที่เป็นแรงงานด้านการท่องเที่ยว โดยพิจารณาจ่ายเงินชดเชยให้กับปางช้างในจังหวัดท่องเที่ยวเพื่อพยุงธุรกิจไว้ แลกกับการให้ที่พักพิงแก่ช้างในปางจนกว่าจะสามารถเปิดการท่องเที่ยวได้ รวมทั้งพิจารณาจ่ายเงินเยียวยาให้กับกลุ่มคนเลี้ยงช้างทันที เพื่อช่วยแบ่งเบาค่าอาหาร อย่าปล่อยให้สมบัติของชาติต้องล้มตายจากการบริหารที่ผิดพลาด จนต้องปิดประเทศ ปิดการท่องเที่ยวเป็นเวลานาน ""พวกเขาตกงานมาเกือบ 2 ปี ความอยู่รอดของช้างไทยแขวนอยู่บนเส้นด้ายที่ใกล้จะขาด ควาญทุกคนพยายามดิ้นรนหาทางรอดเต็มที่แล้ว โดยไม่มีการเหลียวแลอะไรจากรัฐเลย หากนายกฯ ยังไม่ใยดี ปล่อยช้างออกมาเร่ร่อน ผมกลัวเหลือเกินว่าอัตลักษณ์ของประเทศไทยจะหายไป แบบไม่สามารถเรียกคืนกลับมา"" ชนินทร์กล่าว ข่าวการเมืองคุณภาพชีวิตข่าวการเมืองคุณภาพชีวิตช้างตกงานtiktokควาญช้างไลฟ์ทวิตเตอร์รวมช้างตกงานพรรคเพื่อไทยชนินทร์ รุ่งธนเกียรติจังหวัดสุรินทร์ปางช้างติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/7yGoCEjb_Zw/95313,05_10_2021
3 จำเลยคดีฝ่าฝืน พ.ร.ก.ฉุกเฉินฯ ฟ้องถอนข้อกำหนดห้ามชุมนุม-เรียกค่าเสียหายฐานละเมิดเสรีภาพ 4.5 ล้านบาท,"Submitted on Tue, 2021-10-05 12:57ภาพโดย Chana La ยิ่งชีพ (เป๋า) อัชฌานนท์, อรรถพล (ครูใหญ่) บัวพัฒน์ และวาดดาว จากเฟมินิสต์ปลดแอก 3 จำเลยคดีฝ่าฝืน พ.ร.ก.ฉุกเฉินฯ ฟ้องเพิกถอนข้อกำหนดห้ามชุมนุม พร้อมเรียกค่าเสียหายจาก 'ประยุทธ์-เฉลิมพล' ฐานละเมิดเสรีภาพ รวม 4.5 ล้านบาท ภาพโดย Chana La 5 ต.ค. 2564 ผู้สื่อข่าวรายงานว่าวันนี้ (5 ต.ค. 2564) เวลาประมาณ 10.00 น. ยิ่งชีพ อัชฌานนท์ ผู้จัดการไอลอว์, ชุมาพร แต่งเกลี้ยง หรือวาดดาว จากกลุ่มเฟมินิสต์ปลดแอก และอรรถพล บัวพัฒน์ หรือครูใหญ่ พร้อมทนายความจากภาคีนักกฎหมายสิทธิมนุษยชน เดินทางไปที่ศาลแพ่ง ถ.รัชดาภิเษก เพื่อยื่นคำร้องขอให้ศาลเพิกถอนข้อกำหนดและประกาศห้ามชุมนุมภายใต้ พ.ร.ก.ฉุกเฉินฯ เพราะการออกข้อกำหนดและประกาศดังกล่าวไม่ชอบด้วยรัฐธรรมนูญ เป็นการจำกัดสิทธิและเสรีภาพของประชาชนโดยไม่ได้สัดส่วน พร้อมเรียกร้องให้นายกรัฐมนตรีหรือหน่วยงานที่เกี่ยวข้องชำระสินไหมรวม 1,500,000 บาทให้โจทก์แต่ละคน ฐานกระทำการละเมิดต่อสิทธิเสรีภาพของโจทก์และทำให้โจทก์เสียชื่อเสียง รวมทั้งขอให้ศาลมีคำสั่งคุ้มครองชั่วคราว ระงับใช้ข้อกำหนดและประกาศดังกล่าวไว้ก่อนจนกว่าศาลจะมีคำพิพากษาถึงที่สุด ยิ่งชีพ ชุมาพร และอรรถพล ซึ่งเป็นโจทก์ยื่นฟ้องในคดีนี้เคยถูกดำเนินคดีข้อหาร่วมกันฝ่าฝืนข้อกำหนดตามมาตรา 9 ของ พ.ร.ก.ฉุกเฉินฯ ฉบับที่ 15 ห้ามชุมนุมมั่วสุมในสถานที่แออัดหรือกระทำการอันเป็นการยุยงให้เกิดความไม่สงบเรียบร้อยจากการร่วมปราศรัยในการชุมนุมของแนวร่วมธรรมศาสตร์และการชุมนุมเมื่อวันที่ 24 มี.ค. 2564 นอกจากนี้ ทั้ง 3 คนยังถูกดำเนินคดีฐานละเมิดประกาศหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับความมั่นคงฉบับที่ 3 ข้อ 2, 3 และ 4 รวมถึงประกาศฉบับที่ 5 และฉบับที่ 11 จากการร่วมปราศรัยในเวทีเดียวกัน อัยการสั่งฟ้องคดี ม.112 ‘มายด์’ ปราศรัย #ม็อบ24มีนา ก่อนศาลให้ประกัน ในวันนี้ ทั้ง 3 คนเป็นโจทก์ยื่นฟ้องจำเลย 6 คน ได้แก่ พล.อ.ประยุทธ์ จันทร์โอชา นายกรัฐมนตรี จำเลยที่หนึ่ง ในฐานะผู้ประกาศสถานการณ์ฉุกเฉินและออกข้อกำหนดตาม พ.ร.ก.ฉุกเฉินฯ ซึ่งจำกัดสิทธิเสรีภาพของโจทก์ทั้งสาม, พล.อ.เฉลิมพล ศรีสวัสดิ์ ผบ.สส. จำเลยที่สอง ในฐานะผู้ออกประกาศหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับความมั่นคง, สำนักนายกรัฐมนตรีเป็นจำเลยที่สาม, กองบัญชาการกองทัพไทยเป็นจำเลยที่สี่ กระทรวงการคลังเป็นจำเลยที่ห้า และสำนักงานตำรวจแห่งชาติเป็นจำเลยที่หก ในการยื่นขอให้ศาลมีคำสั่งเพิกถอนประกาศและข้อกำหนดครั้งนี้ โจทก์ทั้งสามยังขอให้ศาลมีคำสั่งคุ้มครองชั่วคราวด้วย ซึ่งหากศาลมีคำสั่งตามคำร้องของโจทก์ทั้งสามจะส่งผลให้ข้อกำหนดและประกาศที่เป็นปัญหาถูกระงับใช้ไปจนกว่าศาลจะมีคำพิพากษาออกมา โดยคดีนี้เป็นคดีหมายเลขดำที่ พ.4639/2564 ซึ่งศาลมีคำสั่งนัดชี้สองสถานในวันที่ 31 ม.ค. 2565 เวลา 09.00 น. ณ ศาลแพ่ง ถ.รัชดาภิเษก ชุมาพร แต่งเกลี้ยง หรือวาดดาว จากกลุ่มเฟมินิสต์ปลดแอก (ภาพโดย Chana La) สำหรับคำฟ้องที่โจทก์ทั้ง 3 ยื่นฟ้องต่อศาล ระบุว่า การรวมตัวและใช้เสรีภาพในการแสดงออกของประชาชนหลายกลุ่มที่เกิดขึ้นในปี 2563 ถือเป็นการใช้เสรีภาพในกำรแสดงความคิดเห็น และเสรีภาพการชุมนุมโดยสงบปราศจากอาวุธ ซึ่งได้รับการคุ้มครองตามรัฐธรรมนูญแห่งรำชอาณาจักรไทยและตามกติการะหว่างประเทศว่าด้วยสิทธิพลเมืองและสิทธิทางการเมือง (International Covenant on Civil and Political Rights) หรือ ICCPR ที่ประเทศไทยเป็นภาคี แม้ตามรัฐธรรมนูญ รัฐจะสามารถจำกัดเสรีภาพบางประการของประชาชนได้ แต่ก็เฉพาะในกรณีที่มีสถานการณ์ที่เป็นสภาวะวิกฤติหรือสถานการณ์ฉุกเฉิน เพื่อให้สามารถแก้ปัญหาได้อย่างมีประสิทธิภาพและทันท่วงที แต่ก็มิได้หมายควำมว่าระบบกฎหมายจะอนุญาตให้รัฐประกาศสถานการณ์ฉุกเฉินได้ตามชอบใจ แต่จะต้องอยู่ภายใต้หลักความได้สัดส่วน ทั้งในในระบบกฎหมายไทยและระบบกฎหมายที่เป็นสากล และมาตรการจำกัดสิทธิเสรีภาพก็จะต้องบังคับใช้เท่าที่จำเป็นต่อการควบคุมภัยคุกคามต่อความมั่นคงปลอดภัยของชาติเท่านั้น และต้องไม่ลิดรอนสิทธิเสรีภาพของประชาชนเกินจำเป็น ที่ผ่านมาไม่ปรากฎข้อเท็จจริงว่าการชุมนุมของประชาชนกลุ่มใดรวมทั้งการชุมนุมของโจทก์ทั้งสามเป็นเหตุแห่งการระบาดของเชื้อกลุ่มก้อนใหม่ เพราะการชุมนุมส่วนใหญ่ดำเนินการในพื้นที่โล่งแจ้งทั้งเป็นการรวมตัวในระยะเวลาสั้นๆ ทั้งสถานการณ์แพร่ระบาดในปัจจุบันก็อยู่ในวิสัยที่สามารถบังคับใช้กฎหมายว่าด้วยโรคติดต่อป้องกันและควบคุมสถานการณ์ได้แล้ว อรรถพล บัวพัฒน์ หรือครูใหญ่ (ภาพโดย Chana La) การบังคับใช้ข้อกำหนดและประกาศของจำเลยที่หนึ่งและสอง จึงเป็นการบังคับใช้กฎหมายที่ไม่ชอบ เพื่อให้ตนมีอำนาจจำกัดสิทธิเสรีภาพของโจทก์ทั้งสามและของผู้ชุมนุม เพราะจำเลยที่หนึ่งและสองไม่ต้องกำรให้มีการชุมนุมของประชาชนอีกต่อไปเพื่อรักษาสถานะความเป็นรัฐบาลที่เป็นอยู่ของตนเอาไว้และไม่ประสงค์ให้ประชาชนวิพากษ์วิจารณ์การบริหารงานของรัฐบาลจำเลยที่หนึ่งเท่านั้น จึงขอให้ศาลมีคำพิพากษาเพิกถอนข้อกำหนด และประกาศของจำเลยที่หนึ่งและสอง รวมทั้งขอให้ต้นสังกัดของจำเลยที่หนึ่งและสองชำระค่าสินไหมแก่โจทก์ทั้งสามเป็นเงินคนละ 500,000 บาท เพื่อชดเชยความเสียหายอันเกิดแก่สิทธิเสรีภาพของโจทก์ทั้งสามอันเกิดจากการบังคับใช้ข้อกำหนดและประกาศของจำเลยทั้งสอง คือ พล.อ.ประยุทธ์ จำเลยที่หนึ่ง และพล.อ.เฉลิมพล จำเลยที่สอง หากไม่ปรากฎต้นสังกัดของจำเลยที่สองให้กระทรวงการคลัง หรือจำเลยที่ห้า เป็นผู้ชำระสินไหม ยิ่งชีพ อัชฌานนท์ หรือเป๋า ไอลอว์ (ภาพโดย Chana La) เมื่อการกระทำของโจทก์ทั้งสามจากการร่วมการชุมนุมและปราศรัยเมื่อวันที่ 24 มี.ค. 2564 ไม่เป็นความผิดตามข้อกำหนดและประกาศข้างต้น การที่พนักงานสอบสวน สน.ลุมพินี ดำเนินคดีกับโจทก์ทั้งสามจึงเป็นการใช้ดุลยพินิจที่ไม่ชอบ นอกจากนั้นยังปรากฎว่าเจ้าพนักงานสังกัดสำนักงานตำรวจแห่งชาติ หรือจำเลยที่หกได้บังคับใช้ข้อกำหนดและประกาศข้างต้นมาดำเนินคดีกับผู้ใช้เสรีภาพในการชุมนุมเรื่อยมา เป็นการสร้างความหวาดกลัวต่อการใช้เสรีภาพในอนาคต การกระทำข้างต้นเป็นการละเมิดต่อสิทธิเสรีภาพของโจทก์ทั้งสามอย่างร้ายแรงจึงให้จำเลยที่หกชำระสินไหมต่อโจทก์ทั้งสามคนละ 500,000 บาท และการดำเนินคดีของพนักงานสอบสวน สน.ลุมพินี ต่อโจทก์ทั้งสาม ทั้งการพิมพ์ลายนิ้วมือ รวมถึงการขึ้นทะเบียนประวัติอาชญากรรมแก่โจทก์ทั้งสาม ยังส่งผลให้โจทก์ทั้งสามเสียชื่อเสียง จึงให้จำเลยที่สามถึงที่ห้า ในฐานะต้นสังกัดของจำเลยที่หนึ่งและที่สอง ในฐานะผู้ออกข้อกำหนดและประกาศ และจำเลยที่หกในฐานะต้นสังกัดของพนักงานสอบสวน สน.ลุมพินี ชำระสินไหมการละเมิดต่อชื่อเสียงและเกียรติยศของโจทก์ทั้งสามคนละ 500,000 บาท ทั้งนี้ นับจากเดือน พ.ค. 2563 จนถึงสิ้นเดือน ก.ย. 2564 มีผู้ถูกดำเนินคดีในข้อหาฝ่าฝืนข้อกำหนดตาม พ.ร.ก.ฉุกเฉินฯ จากการร่วมชุมนุมแล้วอย่างน้อย 1,171 คน จาก 483 คดี เฉพาะในกรุงเทพมหานครมีการดำเนินคดีผู้ชุมนุมอย่างน้อย 406 คดี ข่าวการเมืองสิทธิมนุษยชนข่าวการเมืองสิทธิมนุษยชนยิ่งชีพ อัชฌานนท์ชุมาพร แต่งเกลี้ยงวาดดาวเฟมินิสต์ปลดแอกอรรถพล บัวพัฒน์ครูใหญ่ ขอนแก่นภาคีนักกฎหมายสิทธิมนุษยชนศาลแพ่งประยุทธ์ จันทร์โอชาเฉลิมพล ศรีสวัสดิ์พ.ร.ก.ฉุกเฉิน#ม็อบ24มีนาติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/uxdQK0ft6dY/95312,05_10_2021
เยอรมนีบริจาควัคซีน AstraZeneca 3.4 แสนโดสให้ประเทศไทย,"Submitted on Tue, 2021-10-05 03:48ประยุทธ์ รับมอบยารักษาโควิด-19 และรับบริจาควัคซีน AstraZeneca 346,100 โดส จากรัฐบาลเยอรมนี Kick off ฉีดวัคซีน Pfizer ให้นักเรียนในสถานศึกษาของ ศธ. ต้อนรับเปิดเทอม 1 พ.ย.นี้ 4 ต.ค.2564 เว็บไซต์ทำเนียบรัฐบาล รายงานว่า วันนี้ (4 ต.ค.64) เวลา 11.00 น. ณ ห้องสีม่วง ตึกไทยคู่ฟ้า ทำเนียบรัฐบาล เก-ออร์ค ชมิท (H.E. Mr. Georg Schmidt) เอกอัครราชทูตสหพันธ์สาธารณรัฐเยอรมนีประจำประเทศไทย เข้าพบ พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ในพิธีรับมอบยารักษาโรคติดเชื้อไวรัสโคโรนา 2019 (โควิด-19) จากรัฐบาลสหพันธ์สาธารณรัฐเยอรมนี โดย รับมอบยารักษาโรคโควิด-19 (Casirivimab/Imdevimab) จำนวน 2,000 ยูนิต จากรัฐบาลสหพันธ์สาธารณรัฐเยอรมนี เพื่อนำไปใช้ในการรักษาผู้ป่วยโควิด-19 กลุ่มอาการน้อยถึงปานกลาง ป้องกันไม่ให้ผู้ป่วยมีอาการทรุดหนักลง นายกรัฐมนตรีกล่าวขอบคุณในไมตรีจิตและความห่วงใยที่มีให้ประเทศไทย รวมถึงเจ้าหน้าที่และหน่วยงานที่เกี่ยวข้องของทั้งสองประเทศที่ได้ประสานงานอย่างใกล้ชิด สะท้อนให้เห็นถึงความเป็นมิตรประเทศระหว่างกันในช่วงเวลาที่ยากลำบาก จนนำมาสู่พิธีการมอบยาให้แก่ประเทศไทยอย่างเป็นทางการในวันนี้ ซึ่งในโอกาสนี้ เอกอัครราชทูตฯ กล่าวว่าสหพันธ์สาธารณรัฐเยอรมนีขอบคุณที่ไทยเป็นพันธมิตรที่สำคัญเสมอมา อนึ่ง รัฐบาลสหพันธ์สาธารณรัฐเยอรมนีได้บริจาควัคซีน AstraZeneca ให้ไทย จำนวน 346,100 โดส และอยู่ระหว่างเตรียมการในการขนส่งวัคซีนคาดว่าจะถึงไทยในช่วงกลางเดือนตุลาคม 2564 Kick off ฉีดวัคซีน Pfizer ให้นักเรียนในสถานศึกษาของ ศธ. ต้อนรับเปิดเทอม 1 พ.ย.นี้ ขณะที่ช่วงเช้า 8.15 น. พล.อ.ประยุทธ์ ป็นประธานพิธี Kick off สร้างเกราะป้องกันด้วยวัคซีน เด็กปลอดภัย เรียนอุ่นใจ ต้อนรับเปิดเทอม ณ โรงเรียนพิบูลย์อุปถัมภ์ ถนนลาดพร้าว เขตห้วยขวาง กรุงเทพมหานคร โดยมี ตรีนุช เทียนทอง รัฐมนตรีว่าการกระทรวงศึกษาธิการ คุณหญิงกัลยา โสภณพนิช รัฐมนตรีช่วยว่าการกระทรวงศึกษาธิการ และ สาธิต ปิตุเตชะ รัฐมนตรีช่วยว่าการกระทรวงสาธารณสุข เข้าร่วมในพิธี โดยการฉีดวัคซีน Pfizer ให้กับนักเรียนที่มีอายุ 12 - 18 ปี เป็นความร่วมมือระหว่างกระทรวงศึกษาธิการและกระทรวงสาธารณสุข ซึ่งนอกจากที่โรงเรียนพิบูลย์อุปถัมภ์แล้ว ยังมีโรงเรียนใน 12 เขตสุขภาพร่วม Kick off การฉีดวัคซีนวันนี้เป็นวันแรกพร้อมกันผ่านระบบ Zoom พล.อ.ประยุทธ์ กล่าวยินดีที่ได้เป็นประธานในงาน Kick off การฉีดวัคซีนเพื่อสร้างเกราะป้องกันให้แก่เด็กนักเรียน เพื่อเปิดเทอมอย่างปลอดภัย ในการเปิดภาคเรียนวันที่ 1 พฤศจิกายน นี้ แม้ว่าสถานการณ์การแพร่ระบาดของโรคโควิด-19 จะกระทบทั่วโลก แต่การศึกษาเป็นสิ่งสำคัญ รัฐบาลจำเป็นต้องรักษาระบบการศึกษาไว้ให้ได้ พร้อมทั้งบริหารจัดการ ส่งเสริมให้มีการจัดการเรียนการสอนช่วงโควิดอย่างต่อเนื่อง ซึ่งครูมีบทบาทสำคัญอย่างมากในการปรับวิธีการให้เหมาะสมกับสถานการณ์ ในช่วงที่เด็ก/เยาวชนเรียนออนไลน์ที่บ้าน อันเป็นช่วงเวลาที่ผู้ปกครองได้ใช้เวลาครอบร่วมกับบุตรหลานด้วย ประยุทธ์ กล่าวอีกว่าว่าการฉีดวัคซีนให้กับเด็ก/เยาวชน ในวันนี้เป็นการส่งเสริมความพร้อมด้านการศึกษาให้เดินหน้าต่ออย่างปลอดภัยมากยิ่งขึ้น เพื่อให้เกิดความมั่นใจกับผู้ปกครองเมื่อต้องส่งบุตรหลานมาเรียนที่โรงเรียน โดยเป็นการฉีดวัคซีน Pfizer ซึ่งเป็นวัคซีนที่มีประสิทธิภาพ ได้รับการรับรองจากองค์การอนามัยโลก หรือ WHO เป็นวัคซีนที่สามารถใช้ในกลุ่มเด็กได้ และรัฐบาลจะเดินหน้าจัดหาวัคซีนชนิดอื่นเพิ่มเติม เพื่อให้สามารถเดินหน้าการฉีดวัคซีนได้ครอบคลุมทั้งหมด ซึ่งจะทำให้การเปิดภาคเรียนที่ 2 สามารถดำเนินการได้อย่างต่อเนื่อง ยืนยันว่าในปีหน้าจะมีวัคซีนเพียงพอ รัฐบาลเตรียมแผนวัคซีน 150-170 ล้านโดส ให้ฉีดได้ครบถ้วนตามเป้าหมายไว้ และขอฝากให้เด็กนักเรียนได้มีจุดหมายในการเรียนหนังสือว่าจะเรียนหนังสือไปเพื่ออะไร ขอให้รู้ว่าตนเองชอบสิ่งใด แล้วทำตามความฝัน ทำในสิ่งที่ตนเองอยากทำ แต่ต้องไม่ละเมิดสิทธิของผู้อื่น เพราะทุกคนคืออนาคตของชาติ ข่าวการเมืองคุณภาพชีวิตCOVID-19ประยุทธ์ จันทร์โอชาเยอรมนีPfizerAstraZenecaติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/XtmYvp-jkrs/95311,05_10_2021
เฟซบุ๊ก-อินสตาแกรม ล่ม แจ้งกำลังดำเนินการแก้ปัญหาโดยเร็วที่สุด,"Submitted on Tue, 2021-10-05 03:38 5 ต.ค.2564 ตั้งแต่ช่วงค่ำ (22.30 น.) วานนี้ (4 ต.ค.64) ตามเวลาประเทศไทย มีรายงานว่า เฟซบุ๊ก (Facebook) ไม่สามารถใช้งานได้ ซึ่งคาดว่าเกิดขึ้นทั่วโลก รวมทั้งอินสตาแกรมและ WhatsApp We’re aware that some people are having trouble accessing our apps and products. We’re working to get things back to normal as quickly as possible, and we apologize for any inconvenience. — Facebook (@Facebook) October 4, 2021 โดยทาง เฟซบุ๊กแจ้งทาง ทวิตเตอร์บัญชี @Facebook ว่า ทราบถึงปัญหาในการเข้าถึงเฟซบุ๊ก และกำลังดำเนินการแก้ปัญหาดังกล่าวให้กลับมาเป็นปกติโดยเร็วที่สุด พร้อมทั้งกล่าวขออภัย ข่าวไอซีทีWhatsAppเฟซบุ๊กอินสตาแกรมเฟซบุ๊กล่มติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/sa8lEquRZu4/95310,05_10_2021
'แพนโดรา เปเปอร์ส' กล่าวหาผู้นำรัสเซียใช้ธุรกรรมอำพรางสร้างความมั่งคั่งให้ภรรยาน้อย,"Submitted on Tue, 2021-10-05 00:43มีการเปิดโปงข้อมูลการทำธุรกรรมอำพราง-เลี่ยงภาษีรอบใหม่ ""แพนโดรา เปเปอร์ส"" จากสมาคมผู้สื่อข่าวสืบสวนสอบสวน ICIJ ที่ในครั้งนี้ข้อมูลมหึมากว่า ""ปานามา เปเปอร์ส"" และหนึ่งในผู้ที่ถูกเปิดโปงคือวลาดิเมียร์ ปูติน ผู้นำนำรัสเซียที่อาศัยการตั้งบริษัทปลอมในต่างประเทศสร้างความมั่งคั่งให้ภรรยาน้อยของเขา ที่มาของภาพประกอบ: premiumtimesng.com/ สมาคมผู้สื่อข่าวสืบสวนสอบสวนนานาชาติ (ICIJ) เปิดโปงข้อมูลใหม่เกี่ยวกับการทำธุรกรรมข้ามชาติของกลุ่มชนชั้นนำที่ร่ำรวยในประเทศหรืออาณาเขตมากกว่า 200 แห่ง ซึ่งมหาเศรษฐีและนักการเมืองเหล่านี้อาศัยหลบเลี่ยงภาษีด้วยการทำธุรกรรมลับในต่างประเทศทั้งการซื้ออสังหาริมทรัพย์และการซุกซ่อนสินทรัพย์ต่างๆ โดยที่ในจำนวนนี้มีนักการเมืองมากกว่า 330 ราย มีมหาเศรษฐีที่ติดอันดับของสื่อ Forbes 130 ราย รวมถึงเหล่าดารา, นักต้มตุ๋น, ผู้ค้ายาเสพติด, เชื้อพระวงศ์ และผู้นำศาสนาจากที่ต่างๆ ทั่วโลก สมาคมผู้สื่อข่าวสืบสวนสอบสวนนานาชาติ (ICIJ) ทำการรวบรวมข้อมูลในเรื่องนี้เป็นเวลามากกว่า 1 ปี โดยอาศัยการวิจัย, เรียบเรียง และวิเคราะห์ข้อมูลมากกว่า 11.3 ชิ้นเพื่อนำเสนอเปิดโปงเรื่องราวการทำธุรกรรมซุกซ่อนเลี่ยงภาษีของมหาเศรษฐีและบุคคลที่ทำอำนาจทางการเมืองรวมแล้วเป็นข้อมูลปริมาตร 2.94 เทราไบต์ (2.94 ล้านล้านไบต์) นับเป็น ""การอาศัยความร่วมมือในการสืบสวนของสวนของนักข่าวครั้งใหญ่ที่สุดในโลก"" โดยมีนักข่าว 600 รายจากสื่อ 150 แห่ง ใน 117 ประเทศมีส่วนร่วมในการสืบสวนสอบสวนกรณีการเปิดโปงนี้ ข้อมูลเหล่านี้มีการเปิดโปงเกี่ยวกับกลุ่มบรรษัทข้ามชาติและมหาเศรษฐีที่การตั้งกองทุนหรือบริษัทปลอมที่ไม่มีการดำเนินการใดๆ เพื่อใช้หลบเลี่ยงภาษีในพื้นที่ที่ภาษีน้อยหรือไม่มีภาษี รวมถึงใช้อำพรางธุรกรรมและตัวตนของบุคคลเหล่านี้และมักจะช่วยให้พวกเขาสามารถเปิดบัญชีธนาคารข้ามประเทศในพื้นที่ที่มีการกำกับดูแลทางการเงินต่ำ โดยพื้นที่ที่ชนชั้นนำเหล่านี้มักจะใช้จดทะเบียนดำเนินธุรกรรมอำพรางคือ หมู่เกาะบริติชเวอร์จิน, สาธารณรัฐเซเชลส์, ฮ่องกง, เบลิซ, ปานามา, รัฐเซาท์ดาโกตา และพื้นที่อื่นๆ นอกจากนี้แพนโดราเปเปอร์สยังเปิดโปงในเรื่องที่ธนาคารและบริษัททางกฎหมายให้ความช่วยเหลือต่อผู้ให้บริการธุรกรรมนอกประเทศเหล่านี้อย่างไรบ้างด้วยการที่พวกเขาคอยออกแบบโครงสร้างบรรษัทที่ซับซ้อนให้กับผู้ใช้บริการเหล่านี้ ซึ่งจากข้อมูลแสดงให้เห็นว่าผู้ให้บริการเหล่านี้บางครั้งก็ไม่ได้รู้จักกับลูกค้าของตัวเองถึงแม้ว่าพวกเขาจะมีข้อผูกมัดทางกฎหมายที่ห้ามพวกเขาไม่ให้ทำธุรกรรมกับบุคคลที่ดำเนินการธุรกรรมที่น่าสงสัย ข้อมูลของแพนโดราเปเปอร์สนี้มาจากเอกสาร 6.4 ล้านชุด ที่เกี่ยวข้องกับสเตทเมนต์ของธนาคาร, หนังสือเดินทาง, หนังสือรับรองการหักภาษี, บันทึกของบรรษัท, สัญญาอสังหาริมทรัพย์, แบบสอบถามการสอบทานธุรกิจ นอกจากนี้ยังมีข้อมูลรูปภาพและอีเมลหลายล้านชุด กับข้อมูลตารางทำการมากกว่า 460,000 ชุด นอกนั้นเป็นสไลด์โชว์ ข้อมูลเสียง และข้อมูลวิดีโอ การเปิดโปงในครั้งนี้นับเป็นการเปิดโปงที่มีปริมาตรข้อมูลสูงมากที่สุดเมื่อเทียบกับการเปิดโปงก่อนหน้านี้คือปานามาเปเปอร์สที่ประกอบด้วยข้อมูล 2.6 เทราไบต์และเน้นเปิดโปงบริษัทการเงินข้ามชาติแห่งเดียวคือมอสแซค ฟอนเซกา ที่ในปัจจุบันยุบไปแล้ว ในปีถัดจากนั้นก็มีการเปิดโปงพาราไดส์เปเปอร์สที่ประกอบด้วยข้อมูล 1.4 เทราไบต์ โดยเป็นข้อมูลของบริษัทกฎหมายแอปเปิลบีและกองทุนทรัสต์และผู้ให้บริการบรรษัทที่มีฐานในสิงคโปร์ชื่อเอเชียซิตีทรัสต์ รวมถึงการจดทะเบียนกับรัฐบาลต่างๆ ของบรรษัทที่ใช้ในการดำเนินธุรกรรมลับนอกการพิจารณาทางกฎหมาย 19 ชุด นอกจากนี้แพนโดราเปเปอร์สยังทำการเปิดโปงนักการเมืองและข้าราชการที่ดำเนินธุรกรรมลับข้ามชาติมากเป็นสองเท่าเมื่อเทียบกับปานามาเปเปอร์ส มีนักการเมืองและข้าราชการที่ถูกเปิดโปงรวม 336 รายจากมากกว่า 90 ประเทศและพื้นที่อาณาเขต มี 35 รายที่เป็นคนในระดับผู้นำหรืออดีตผู้นำประเทศ เช่น วลาดิเมียร์ ปูติน ของรัสเซีย แพนโดราเปเปอร์สระบุว่าปูตินมีภรรยาน้อยที่คบหากันมายาวนานชื่อ สเวตลานา คริโวโนกิกห์ โดยที่เธอมี ""ความมั่งคั่งเงา"" จากธุรกรรมลับมูลค่า 100 ล้านดอลลาร์ (ราว 3,400 ล้านบาท) รวมถึงเรือยอช์ต อพาร์ทเมนต์หรู และสินทรัพย์มีค่าอื่นๆแม้ว่าเธอจะมาจากพื้นเพที่ไม่ได้มั่งคั่งก็ตาม โดยที่ความมั่งคั่งของเธอมาจากธุรกรรมซุกซ่อนของปูตินจากบริษัทปลอมที่ไปจดทะเบียนไว้ในเวอร์จินไอส์แลนด์และที่อื่นๆ ซึ่งปูตินกล่าวปฏิเสธว่าเขาไม่ได้มีส่วนเกี่ยวข้องกับบริษัทปลอมที่ระบุไว้ในแพนโดราเปเปอร์ส นอกจากนี้แพนโดราเปเปอร์สยังทำการรวบรวมข้อมูลจากผู้ให้บริการธุรกรรม 11 แห่ง ทำให้ได้ข้อมูลบริษัทต่างๆ มากกว่า 27,000 บริษัทและได้รับข้อมูลเจ้าของผู้ที่ได้รับผลประโยชน์ขั้นสุดปลายทาง 29,000 ราย ซึ่งนับว่ามากกว่า 2 เท่าเมื่อเทียบกับปานามาเปเปอร์ส ซึ่งนอกจากพื้นที่อื่นๆ แล้ว กองทุนทรัสต์ในบางแห่งของสหรัฐฯ ยังถูกนำมาใช้เป็นเครื่องมือในการดำเนินธุรกรรมการเงินลับด้วย โดยที่แพนโดราเปเปอร์สทำการเปิดเผยกองทุนทรัสต์ที่กลายเป็นเครื่องมือเหล่านี้ในรัฐเซาท์ดาโกตา 81 แห่ง รองลงมาคือในรัฐฟลอริดาและเดลาแวร์ 37 แห่งและ 35 แห่งตามลำดับ ICIJ ระบุว่าสาเหตุที่มีการเปิดเผยเจ้าของผู้ได้รับผลประโยชน์ขั้นสุดปลายทาง (UBOs) จำนวนมากกว่าในการเปิดโปงก่อนหน้านี้เป็นเพราะหลังจากที่มีการเปิดโปงปานามาเปเปอร์สปี 2559 ก็มีการออกกฎกำกับดูแลให้บริษัทผู้ให้บริการทำธุรกรรมจัดตั้งบริษัทต้องให้ข้อมููลของเจ้าของผู้ที่ได้รับผลประโยชน์ตามชื่อจริงของพวกเขาด้วย ICIJ ระบุอีกว่าถึงแม้พวกเขาจะทำการรวบรวมข้อมูลจากผู้ให้บริการจำนวนมากแต่ก็ไม่ได้ครอบคลุมถึงผู้ให้บริการธุรกรรมทั้งหมดมีอยู่อีกจำนวนมากที่ยังไม่ได้รวบรวมมาในที่นี้ ในแพนโดราเปเปอร์สมีข้อมูลของเจ้าของผู้ได้รับผลประโยชน์ปลายทางมากที่สุดจากประเทศรัสเซีย, สหราชอาณาจักร, อาร์เจนตินา, จีน และบราซิล ขณะที่ประเทศสหรัฐฯ มีจำนวนมากเป็นอันดับที่ 20 ในการเปิดโปงครั้งนี้ เรียบเรียงจาก Pandora Papers: An offshore data tsunami, ICIJ, 03-10-2021 Putin’s alleged mistress has $100M, ‘Pandora Papers’ reveal, New York Post, 03-10-2021 ข่าวต่างประเทศPandora Papersแพนโดรา เปเปอร์สความโปร่งใสการซุกซ่อนธุรกรรมการเงินการตั้งบริษัทภายนอกประเทศการฟอกเงินการเงินการทุจริตวลาดิเมียร์ ปูตินสมาคมผู้สื่อข่าวสืบสวนสอบสวนนานาชาติICIJติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/EJG8XZaKJng/95309,05_10_2021
