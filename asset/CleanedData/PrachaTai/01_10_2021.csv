title,summary,link,published
อคติทางพุทธศาสนาในปัจจุบัน ในฐานะมรดกการปฏิรูปสยามไปสู่ความเป็นสมัยใหม่,"Submitted on Fri, 2021-10-01 00:35ธนรัตน์ เขียวลายเลิศ รายงาน/ภาพปก นักวิชาการมานุษยวิทยาชี้อคติทางพุทธศาสนาในสังคมไทย เป็นมรดกตกทอดจากการที่สยามปฏิรูปรัฐ ศาสนา และชาติ ไปสู่ความเป็นสมัยใหม่ โดยนำพุทธศาสนามาหลอมรวมกับการสร้างอัตลักษณ์ รับชมคลิปบรรยายเต็มได้ที่ เพจ ศูนย์มานุษยวิทยาสิรินธร - SAC https://fb.watch/85rCN2fw22/ เมื่อวันที่ 15 ก.ย.ที่ผ่านมา ประกีรติ สัตสุต อาจารย์จากสาขามานุษยวิทยา คณะสังคมวิทยาและมานุษยวิทยา มหาวิทยาลัยธรรมศาสตร์ บรรยายวิชาการออนไลน์ หัวข้อ “พุทธ-ไทย-คนอื่น: มองอคติและความขัดแย้งทางศาสนาผ่านมุมมองทางมานุษยวิทยา” โดยการบรรยายนี้เป็นส่วนหนึ่งของการบรรยายวิชาการออนไลน์ชุด “อคติในสังคมไทย” จัดขึ้นโดยเพจ ศูนย์มานุษยวิทยาสิรินธร - SAC ประกีรติกล่าวยกปรากฏการณ์ที่เป็นกระแสในช่วงที่ผ่านมาว่าขณะที่มีกลุ่มคนรุ่นใหม่ที่ชื่นชอบการเทศน์ของ2พส. คือพระมหาไพรวัลย์ และพระมหาสมปอง แต่จะมีคนอีกกลุ่มหนึ่งที่ไม่ชอบเช่นกันคือทาง ไพบูลย์ นิติตะวัน และศรีสุวรรณ จรรยา ซึ่งมีข้อโตแย้งว่า เป็นการกระทำที่ไม่เหมาะสมของพระสงฆ์ เนื่องจากเป็นการไม่สำรวม อีกทั้งเป็นการสอนศาสนาที่ไม่ได้เป็นไปตามแบบแผนที่เคยทำมา รวมถึงมีความพยายามที่จะจัดการกันเอง ซึ่งกรณีนี้สะท้อนให้เห็นถึงความคาดหวังของคนในสังคมที่จะยกสถานะ และพฤติกรรมของพระสงฆ์ให้อยู่เหนืออะไรบางอย่างในสังคม ซึ่งไม่ต่างกันกับอคติทางศาสนาต่อสิ่งที่พระสงฆ์ควรเป็น ในอีกกรณีหนึ่งคือ อัยย์ เพชรทอง จากองค์กรปกป้องพระพุทธศาสนาเพื่อสันติภาพ(อปพส.) ซึ่งเป็นกลุ่มที่อยู่ในกระแสการต่อต้านชาวมุสลิมในปัจจุบัน ทางกลุ่มนี้มีความชัดเจนในตัวเองโดยประกาศไว้ว่า หน้าที่ของเขาคือการปกป้องพุทธศาสนาจากภัยคุกคามที่เกิดขึ้น ฉะนั้นกลุ่มนี้จะมุ่งสนใจคนที่พวกเขามองว่าคุกคามพุทธศาสนา มากกว่าสนใจฝั่งสอง พส. สิ่งที่น่าสนใจของสองกรณีที่ดูเหมือนต่างกัน และไม่เกี่ยวข้องกัน คือทั้งสองกรณีนี้เป็นการแสดงออกถึงอคติทางศาสนาประการหนึ่ง ประกีรติกล่าวต่อถึงข้อเสนอของตนที่ได้จากการศึกษาประเด็นที่นำมาบรรยายคือ อคติทางศาสนาในสังคมไทยเป็นสิ่งที่ผูกผัน-เชื่อมโยงกับกระบวนการทางประวัติศาสตร์ เช่น การสร้างชาติ ในอีกด้านหนึ่งคือการปฏิรูปศาสนา ซึ่งเป็นการสร้างอัตลักษณ์ความเป็นไทยบางอย่างขึ้นมาซึ่งมีทั้งเรื่องชาติพันธุ์ และศาสนา อีกอย่างหนึ่งคือกระบวนการนี้ ไม่ได้ถูกใช้เพื่อกระทำเฉพาะคนที่เป็นอื่นที่แตกต่างอย่างชัดเจน แต่ความเป็นอื่นยังหมายรวมสิ่งที่เกิดขึ้นกับประชากรภายในอย่างคนพุทธกันเองด้วยเช่นกัน งานศึกษาชิ้นนี้ต้องการศึกษากระบวนการทางประวัติศาสตร์ของประเด็นนี้ และสำรวจการทำงานของอคติในประเด็นนี้ในบริบททางประวัติศาสตร์ รวมถึงพยายามทำความเข้าใจมรดก หรือชุดความรู้ต่างๆ เหล่านี้ตกทอดมาถึงปัจจุบันอย่างไรบ้าง คุยกับนักวิชาการผู้สนใจพุทธศาสนาไทย ว่าด้วยคณะสงฆ์ไทยในมือกษัตริย์ การย้อนกลับสู่สมบูรณาญาสิทธิราชย์? การก่อตัวของพุทธแห่งรัฐสมัยใหม่ ประกีรติกล่าวว่าข้อเสนอของเขายึดเอาตามข้อถกเถียงที่เกิดขึ้นในงานชื่อ Buddhist Apologetics ของธงชัย วินิจจะกูล คือการเกิดขึ้นของพุทธแห่งรัฐสมัยใหม่เป็นการสร้างตัวตนทางศาสนาขึ้นมา โดยส่งผลให้เกิดการแบ่งเขา-แบ่งเรา ซึ่งไม่เพียงแต่คนนับถือพุทธศาสนากับคนต่างศาสนา แต่เป็นระหว่างคนนับถือพุทธกันเองด้วยเช่นกัน กระบวนการทางประวัติศาสตร์ในช่วงนี้ที่เกิดขึ้นมีส่วนสำคัญอย่างมากต่อการเกิดขึ้น รวมถึงดำรงอยู่ของอัตลักษณ์ความเป็นไทยในปัจจุบัน เหตุผลที่กระบวนการดังกล่าวสำคัญเพราะว่ายุคที่สยามกำลังเข้าสู่ยุคการถูกคุกคามโดยการล่าอาณานิคม มีการเริ่มต้นแลกเปลี่ยนความรู้กันอย่างแพร่หลาย รวมถึงกลุ่มชนชั้นนำไทยเองได้แลกเปลี่ยนความรู้ และความเข้าใจต่อโลกซึ่งรับมาจากมิชชั่นนารี ศาสตร์สมัยใหม่ และวิทยาศาสตร์ของโลกตะวันตกมาปรับปรุงความรู้ และความคิดของตนเองเพื่อสร้างตัวตนขึ้นมาใหม่ เพื่อให้เกิดความทันสมัยที่จะนำไปสู่การต่อรองกับชาติอาณานิคม เงื่อนไขที่สำคัญประการหนึ่งคือ การปฏิรูปศาสนาในสมัยรัชกาลที่ 4 ครั้นตอนทรงผนวชทรงพบว่าศาสนาในยุคของท่านกำลังเสื่อมโทรม ประกอบด้วยวัตรปฏิบัติที่งมงายไร้เหตุผล ไม่มีการสังคายนาคัมภีร์ ผู้รู้ภาษาบาลีมีจำนวนน้อย จึงเป็นสาเหตุหนึ่งให้เกิดการปฏิรูปศาสนา และเกิดนิกายใหม่ คือ ธรรมยุติกนิกายซึ่งท่านมองว่าเป็นนิกายที่บริสุทธิ์ อีกทั้งมีทัศนะการตีความในแนวทางวิทยาศาสตร์ จากนั้นส่งผลให้เกิดวัตรปฏิบัติแบบใหม่แก่พระสงฆ์ตั้งแต่พิธีกรรมการบวช การธำรงวินัยอย่างเคร่งครัด แบ่งหน้าที่อย่างชัดเจนระหว่างพระกับบุคคลทั่วไป รวมถึงเป็นการสร้างให้ศาสนาพุทธมีความเป็นเหตุเป็นผลที่ทำให้มีลักษณะเป็นพุทธแท้มากกว่าพุทธศาสนาในลักษณะอื่น แต่ว่าธรรมยุติกนิกายที่มีลักษณะเป็นนิกายขนาดเล็ก และส่วนใหญ่จะเป็นผู้มีเชื้อพระวงศ์ในนิกาย จะขึ้นมามีอำนาจได้ สิ่งที่เป็นจุดตัดให้เกิดความแตกต่างระหว่างนิกายคือการเกิดขึ้นของอีกนิกายหนึ่ง เรียกว่ามหานิกาย เพื่อสะท้อนสิ่งที่อยู่ตรงข้ามกับธรรมยุติกนิกาย เช่น ความงมงาย ไร้เหตุและผล ไม่มีวัตรปฏิบัติที่ชัดเจนถูกต้องตามวินัยอย่างควรเป็น สิ่งนี้เองเป็นการสร้างลักษณะความเป็นอื่นให้เกิดขึ้นกับผู้นับถือพุทธศาสนาด้วยกันเอง ซึ่งเป็นลักษณะสำคัญของความเป็นพุทธสมัยใหม่ (Modern Buddism) แม้กระบวนการดังกล่าวเป็นการขับเน้นให้เกิดการแบ่งแยก แต่ยังไม่สามารถครอบคลุมทั้งประเทศได้ ประกีรติกล่าวต่อว่ากระบวนการที่นำไปสู่การแบ่งแยกที่ครอบคลุมรวมหมดในสยามนั้น เกิดจากการปฏิรูปในรัชสมัยของในหลวงรัชกาลที่ 5 และอีกท่านที่มีส่วนสำคัญอย่างมาก คือ สมเด็จพระมหาสมณเจ้า กรมพระยาวชิรญาณวโรรส โดยพยายามสถาปนาให้ศาสนาพุทธเป็นส่วนหนึ่งของรัฐ สร้างความเป็นปึกแผ่นให้กับพื้นที่ซึ่งมีผู้คนแตกต่างหลากหลายให้รู้สึกมีความเป็นอันหนึ่งอันเดียวกันภายใต้รัฐเดียวกัน การทำให้ครอบคลุมข้างต้นกระทำผ่านสองลักษณะ คือ หนึ่ง การออกพ.ร.บ.ลักษณะปกครองคณะสงฆ์ ร.ศ.121 เป็นการรวมศูนย์การปกครองของคณะสงฆ์ ทำให้คณะสงฆ์เป็นส่วนหนึ่งของระบบราชการ และมีหน่วยย่อยกระจายตามพื้นที่ และสอง การสังคายนาระบบการศึกษา เพื่อสร้างมาตรฐานให้กับระบบความรู้ทางพุทธศาสนา เมื่อสำเร็จการศึกษาจากหลักสูตรก็จะกลายเป็นเจ้าหน้าที่ของรัฐมีหน้าที่นำระบบคุณค่า และระเบียบปฏิบัติไปเผยแพร่แก่ผู้คนตามจังหวัด และมณฑลต่างๆ รวมถึงปกครอง และนำนโยบายจากรัฐไปใช้ อีกทั้งปรับเปลี่ยนให้วัดทำหน้าที่เป็นโรงเรียนเพื่อให้ผู้คนได้รับการหล่อหลอมระบบคุณค่าจากส่วนกลางด้วย เมื่อคณะสงฆ์คือส่วนหนึ่งของชาติ ประกีรติชี้ว่าเมื่อเข้าสู่รัชสมัยของในหลวงรัชกาลที่ 6 ท่านทรงพัฒนาความเกี่ยวพันธ์ระหว่างศาสนากับรัฐให้แนบแน่นยิ่งขึ้น โดยเป็นผู้วางแนวทางอุดมการณ์ชาตินิยม และวางพุทธศาสนาเป็นหนึ่งในเสาหลักสำคัญของชาติ ซึ่งปรากฏผ่านสามสถาบันหลักของชาติที่ตั้งขึ้น คือ ชาติ ศาสน์ กษัตริย์ อีกทั้งยังทรงนำความคิดเหล่านี้ไปเผยแพร่ต่อผ่านการเทศนาเสือป่า ซึ่งเป็นการสร้างตัวตนความเป็นอัตลักษณ์ของความเป็นชาติไทยขึ้น รวมถึงสร้างความเป็นอื่นขึ้นมาด้วยเช่นกัน โดยอัตลักษณ์ความเป็นพุทธที่ปรากฏจะเป็นขั้วตรงข้ามกับคนจีน(เจ๊ก)ที่ถูกมองว่าเป็นพุทธนิกายมหายาน และคนแขก เป็นมุสลิม ซึ่งสองสิ่งนี้เป็นทั้งประเภททางชาติพันธุ์ อีกทั้งเป็นประเภทของศาสนาด้วย จิตสำนึกของชนชั้นนำไทยมีแนวคิดเรื่องศาสนากับความเป็นอื่นอยู่เสมอ และมีความพยายามจะสร้างตัวตนโดยอาศัยการสร้างความเป็นอื่นมาเป็นกลไก อาจารย์จากสาขามานุษยวิทยา ระบุอีกว่า ความสำคัญอยู่ตรงที่ว่าการทำความเข้าใจอคติทางศาสนา จำเป็นต้องเข้าใจอคติทางศาสนาเหล่านั้นที่ปรากฏผ่านแบบเรียน คำพูดต่างๆ หรือสิ่งที่ปรากฏในชีวิตประจำวันในปัจจุบัน ไปจนถึงปัญญาชนที่มีแนวคิดราชาชาตินิยม จะพบว่าความคิดเหล่านี้หล่อหลอมสิ่งเหล่านี้ขึ้นมา อนึ่ง ผู้รายงานสรุปได้ว่า ความคาดหวังของผู้คนในสังคมในการยกสถานะของพระให้อยู่เหนืออะไรบางอย่าง มีความคาดหวังต่อพฤติกรรมการแสดงออกของพระสงฆ์ การแสดงออกถึงวิธีปกป้องพุทธศาสนา โดยการมีมุมมองแบ่งแยกผู้นับถือศาสนาอื่น การแบ่งแยกพุทธแท้-พุทธเทียม กับคนที่นับถือศาสนาพุทธด้วยกันเอง รวมไปถึงการยึดมั่นในพุทธศาสนาในฐานะเป็นอัตลักษณ์ของชาติ หรือเป็นส่วนหนึ่งของตัวตน สำหรับ ธนรัตน์ เขียวลายเลิศ ผู้เขียนรายงานชิ้นนี้ ปัจจุบันเป็นนักศึกษาฝึกงานกับกองบรรณาธิการข่าวประชาไท จาก สาขาวารสารศาสตร์ วิทยาลัยนิเทศศาสตร์ มหาวิทยาลัยราชภัฏสวนสุนันทา ข่าวการเมืองวัฒนธรรมประกีรติ สัตสุตอติทางศาสนาศาสนาการปฏิรูปพุทธศาสนาธรรมยุติกนิกายการแบ่งแยกทางศาสนา พุทธแท้ เสาหลักของชาติติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/lCYxVOt-RZM/95245,01_10_2021
กัมพูชาขึ้นค่าแรงขั้นต่ำภาคผลิตเสื้อผ้าอีก 2 ดอลลาร์ฯ มีผล ม.ค. 2565,"Submitted on Fri, 2021-10-01 12:24กัมพูชาประกาศเพิ่มค่าแรงขั้นต่ำให้แรงงานในภาคผลิตเสื้อผ้าและรองเท้า เดือนละ 2 ดอลลาร์สหรัฐฯ (ประมาณ 67 บาท) เป็น 194 ดอลลาร์สหรัฐฯ (ประมาณ 6,540 บาท) ซึ่งจะมีผลบังคับใช้ ม.ค. 2565 แต่ตัวเลขนี้ยังต่ำกว่าที่สหภาพแรงงานเรียกร้องให้เพิ่มเดือนละ 12 ดอลลาร์สหรัฐฯ (ประมาณ 404 บาท) ที่มาภาพ: ILO Asia-Pacific (CC BY-NC-ND 2.0) เมื่อช่วงปลายเดือน ก.ย. 2564 กัมพูชาประกาศเพิ่มค่าแรงขั้นต่ำให้แรงงานในภาคผลิตเสื้อผ้าและรองเท้า เดือนละ 2 ดอลลาร์สหรัฐฯ (ประมาณ 67 บาท) เป็น 194 ดอลลาร์สหรัฐฯ (ประมาณ 6,540 บาท) ซึ่งจะมีผลบังคับใช้ ม.ค. 2565 แต่ตัวเลขนี้ยังต่ำกว่าที่สหภาพแรงงานเรียกร้องให้เพิ่มเดือนละ 12 ดอลลาร์สหรัฐฯ (ประมาณ 404 บาท) ""ขอให้ผู้มีส่วนได้ส่วนเสียที่เกี่ยวข้องทั้งหมด นายจ้างและรัฐบาล พิจารณาถึงความเป็นไปได้ในการเพิ่มค่าจ้างให้กับคนงานอีก"" ภาพ สีนา ประธาน Collective Union Movement of Workers กล่าวกับผู้สื่อข่าว ค่าแรงในกัมพูชาเป็นประเด็นที่รัฐบาลต้องพยายามสร้างความสมดุลในเรื่องของความสามารถในการแข่งขันของนักลงทุนและยี่ห้อของสินค้า ในขณะเดียวกันก็ต้องสร้างความพอใจให้กับบรรดาสหภาพแรงงานที่มีอิทธิพลที่เป็นตัวแทนของแรงงานราว 700,000 คน ที่มักจะหยุดงานประท้วงบ่อยครั้งในรอบหลายปีที่ผ่านมา อุตสาหกรรมภาคการผลิตเสื้อผ้าและรองเท้า ในกัมพูชามีมูลค่า 7 พันล้านดอลลาร์สหรัฐฯ (ประมาณ 237,000 ล้านบาท) ต่อปี ก่อนเกิดการระบาดใหญ่ของ COVID-19 อุตสาหกรรมนี้จ้างงานมากที่สุดและสร้างรายได้สำคัญที่สุดให้กับครอบครัวของแรงงานที่มาจากชนบท โดยโรงงานในกัมพูชาเป็นผู้ผลิตเสื้อผ้าแบนด์ดัง ๆ เช่น H&M, Adidas, Nike และ Gap อย่างไรก็ตาม แก่ง โมนิกา รองเลขาธิการสมาคมผู้ผลิตเสื้อผ้าสำเร็จรูปแห่งกัมพูชา (GMAC) กล่าวว่าการขึ้นเงินเดือนอาจเป็นปัญหากับต้นทุนการดำเนินงานที่คาดว่าจะเพิ่มขึ้นเช่นกัน ""การเพิ่มขึ้น 2 ดอลลาร์ฯ ก็ยังส่งผลกระทบในทางลบ"" แก่ง โมนิกา กล่าว รองเลขาธิการสมาคมผู้ผลิตเสื้อผ้าสำเร็จรูปแห่งกัมพูชาผู้นี้ยังระบุว่าขณะนี้นายจ้างจะต้องใช้เงินเพิ่มขึ้นในเรื่องเงินเบี้ยเลี้ยง เงินด้านดูแลสุขภาพ และหมดเงินไปกับมาตรการรับมือกับ COVID-19 โดยเฉพาะค่าตรวจหาเชื้อ 4 ดอลลาร์สหรัฐฯ (ประมาณ 135 บาท) ต่อเดือนต่อคน ให้กับพนักงานของตน ตามรายงานของจากธนาคารโลกระบุว่าเมื่อเดือน เม.ย. 2564 ที่ผ่านมา เสื้อผ้าและรองเท้าไม่ได้เป็นสินค้าส่งออกหลักของกัมพูชาอีกต่อไป โดยสินค้าเกษตรและผลิตภัณฑ์ใหม่อื่น ๆ กำลังเพิ่มขึ้น เช่น กระเป๋าเดินทาง ซึ่งปลอดภาษีในสหรัฐฯ การส่งออกสินค้าของกัมพูชาไปยังตลาดสหรัฐฯ มีมูลค่า 3,500 ล้านดอลลาร์สหรัฐฯ (ประมาณ 118,000 ล้านบาท) ในปี 2563 เพิ่มขึ้นร้อยละ 3.6 จากปี 2562 เมื่อเทียบกับสหภาพยุโรป (EU) ที่มีมูลค่า 2,600 พันล้านดอลลาร์สหรัฐฯ (ประมาณ 88,000 ล้านบาท) หดตัวร้อยละ 35 การถอถอยนี้ส่วนหนึ่งมีสาเหตุเนื่องจากการเพิกถอนสิทธิพิเศษทางภาษี เนื่องมาจากปัญหาสิทธิมนุษยชนและข้อกังวลทางการเมืองที่ EU มีต่อกัมพูชา ที่มาเรียบเรียงจากCambodia raises minimum textiles minimum wage by $2 (Prak Chan Thul, Yahoo Finance, 28 September 2021) อัตราแลกเปลี่ยน ณ 1 ต.ค. 2564 ข่าวแรงงานต่างประเทศกัมพูชาอุตสาหกรรมสิ่งทออุตสาหกรรมผลิตเสื้อผ้าติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/ZjF89YBvnXM/95249,01_10_2021
ไฟไหม้แฟลตดินแดง 'มวลชน-กู้ภัย-ดับเพลิง' รุมช่วยจนเหตุสงบ,"Submitted on Fri, 2021-10-01 02:46เพลิงไหม้แฟลตดินแดง มวลชน กู้ภัย ดับเพลิง รุมช่วยกันจนเหตุการณ์สงบ วอยซ์ออนไลน์ ระบุเหตุเกิดหลังพบคนปาระเบิดลงมาจากแฟลตป่วนกลุ่มผู้ชุมนุมแยกดินแดง ช่วงท้ายผู้สื่อข่าว The Reporters รายงานสรุปสถานการณ์ 1 ต.ค.2564 วอยซ์ออนไลน์ รายงานผ่านเพจ Voice TV ว่า สถานการณ์การรวมตัวของผู้ชุมนุมกลุ่มวัยรุ่นดินแดง บริเวณแฟลต 1 เมื่อเวลาประมาณ 00.00 น. พบว่าเกิดเสียงระเบิดดังขึ้นต่อเนื่อง 2 ครั้ง โดยพบว่ามีการปาระเบิดลงมาจากแฟลต โดยก่อนหน้านี้มีการปาระเบิดลงมาในลักษณะเดียวกัน 2 ครั้ง ช่วงเวลาประมาณ 20.00 น. และ 22.00 น. แต่ครั้งล่าสุดพบประกายไฟกำลังลุกไหม้ผ้าม่านของห้องที่คาดว่าเป็นผู้ปาระเบิดลงมา ทำให้ผู้ชุมนุมขึ้นไปตรวจสอบ เมื่อไปถึงพบว่า มีชายคนหนึ่งวิ่งออกจากห้องดังกล่าว และหลบหนีไป จากนั้นผู้ชุมนุม และอาสาที่อยู่บริเวณนั้นต่างช่วยกันดับเพลิง แม้จะโทรไปยังสถานีดับเพลิงแล้วก็ตาม แต่ไม่พบการเข้ามากู้ภัย ใช้เวลาประมาณ 30-40 นาที ผู้ชุมนุม และอาสากู้ภัยระงับเหตุเพลิงไหม้ได้ ทั้งนี้พบพ่อของชายที่วิ่งหลบหนีไปมีอาการหายใจไม่ทันเนื่องจากสำลักควัน อาสากู้ภัยได้ปฐมพยาบาลเบื้องก่อนนำตัวส่งรักษาที่โรงพยาบาล หลังจากระงับเหตุได้ผู้ชุมนุมจำนวนหนึ่งได้ทยอยถอนตัวออกจากพื้นที่ สำหรับรายงานการเข้าช่วยดับเพลิงของมวลชนหรือกลุ่มผู้ชุมนุมนั้นนั้น ตรงกับ ไทยรัฐออนไลน์ ว่า เมื่อเวลา 00.01 น. (วันที่ 1 ต.ค. 64) มีเสียงคล้ายระเบิดดังขึ้นหลายครั้ง และในเวลาต่อมาเกิดไฟไหม้ขึ้นจากห้องหนึ่งของชั้น 3 แฟลตดินแดง 1 และลุกลามอย่างรวดเร็ว โดยยังไม่สามารถสรุปได้ว่าไฟไหม้เกิดจากสาเหตุใด ขณะที่ห้องข้างๆ เมื่อทราบก็พยายามนำน้ำช่วยสาดเข้าดับ มวลชนต่างตะโกนและพยายามจะช่วยกัน เวลา 00.06 น. เจ้าหน้าที่กู้ภัยมาถึงที่เกิดเหตุแล้ว ส่วนประชาชนก็มาร่วมช่วยให้เจ้าของห้องและห้องใกล้เคียงออกมาเพื่อความปลอดภัย จากนั้น เวลา 00.15 น. รถดับเพลิงมาถึงที่เกิดเหตุและเข้าดำเนินการในทันที ซึ่งไฟกลับมาลุกไหม้มากขึ้น และไม่นานก็ควบคุมเพลิงได้แล้ว อยู่ระหว่างระบายควัน จนเวลา 00.20 น. เจ้าหน้าที่นำถังแก๊สออกมาจากห้องเป็นที่เรียบร้อย ข่าวการเมืองแฟลตดินแดงทะลุแก๊สติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/fWRfNcp8NW0/95247,01_10_2021
