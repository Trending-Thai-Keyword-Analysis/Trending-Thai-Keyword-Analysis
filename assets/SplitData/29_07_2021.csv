title,summary,link,published
โตเกียว 2020 บุศนันทน์ ขอโทษแฟนๆตกรอบ- ยังคาใจขอแก้ตัว โอลิมปิก 2024,โตเกียว 2020 – “น้องครีม” บุศนันทน์ อึ๊งบำรุงพันธุ์ นักตบสาวทีมชาติไทย เจ็บใจปิดฉาก โอลิมปิกเกมส์ หนแรกในชีวิต พ่าย อัน เซ ยอง จากเกาหลีใต้ ตกรอบ 16 คนสุดท้าย โตเกียว 2020 ไปอย่างน่าเสียดาย ครีม บุศนันทน์ เปิดเผยว่า “เกมมันยาก เกาหลีใต้เล่นเกมยาวอย่างที่คิดเอาไว้ เขาเป็นคนที่สโตรกดี รับดี เราได้โอกาสแล้วแต่ทำออกไปนิดหน่อยทุกลูกทำห้พลาดการเก็บแต้มสำคัญๆ ประกอบกับเราตื่นเต้น ตีไม่ได้ ไปตามเกมเขาหมด ความผิดพลาดมันคือเราทิ้งโอกาสทำแต้มไปเอง ขอโทษแฟนๆกีฬาที่ทำให้ผิดหวัง ที่เราแพ้ไป จะกลับมาทำให้ดีขึ้นมากกว่าเดิม” “ส่วนตัวยังค้างคากับ โอลิมปิกเกมส์แน่นอน เรารู้สึกดีมากที่ได้มาแข่งขันโอลิมปิก คุ้มค่ากับการรอคอยของหนู อยากกลับมาอีกให้ได้ ให้คะแนนตัวเองเกิน 10 คะแนนสำหรับโอลิมปิแรก ผลงานอาจจะไม่ถูกใจ เท่าที่ครีมมีวันนี้ เราก็เล่นเต็มที่ทุกแต้ม จากนี้ไปจะมีเก็บคะแนนสะสมอีกแล้ว เพราะปฏิทินของแบดมินตันโลกเริ่มกลับมาแข่งขันบ้างแล้ว ก็จะพยายามเข้าให้ถึงท็อป 10 ให้ได้ The post โตเกียว 2020 บุศนันทน์ ขอโทษแฟนๆตกรอบ- ยังคาใจขอแก้ตัว โอลิมปิก 2024 appeared first on ข่าวสด.,https://www.khaosod.co.th/tokyogames-2020/news_6534766,29_07_2021
"การสนทนา : 29.07.2021, The ‘Body’ is Not Just Flesh","The ‘Body’ is not just flesh – การสนทนาระหว่าง อะราห์ไมอะนี (ยอคยาการ์ตา) กวิตา วัฒนะชยังกูร (กรุงเทพฯ) และ สุทธิรัตน์ ศุภปริญญา (เชียงใหม่) ดำเนินรายการโดย โซอี้ บัต (โฮจิมินห์) และดูแลการจัดรายการโดย กฤติยา กาวีวงศ์ (กรุงเทพฯ) คำว่า 'ร่างกาย' มีความหมายมากกว่าแค่เพียงเนื้อหนัง ในบริบททางศิลปะ โดยเฉพาะศิลปะที่ถูกสร้างสรรค์ขึ้นโดยผู้หญิง คำว่า 'ร่างกาย' มักถูกผลักไสเข้าสู่ประเด็นคำถามเรื่องเพศและชีววิทยามาตั้งแต่อดีตจนถึงปัจจุบัน แม้ว่าหัวข้อดังกล่าวจะมีความสำคัญในการถกถามเป็นอย่างมาก ศิลปินทั้งสามที่จะมาร่วมวงสนทนาในโปรแกรมนี้ยังมีคำถามเชิงลึกจากมุมมองอื่น ๆ เกี่ยวกับร่างกาย ทั้งร่างกายในเชิงปรัชญา ร่างกายในเชิงการเมืองและร่างกายที่แท้จริง เปรียบเสมือนการสำรวจทางจิตวิญญาณ ความเที่ยงธรรม และกายภาพตามธรรมชาติของเรา แนวความคิดของพวกเธอต่อ 'ร่างกาย' ในเชิง 'ความรู้' จะถูกแบ่งปันด้วยการเสวนาที่ไม่เหมือนใคร โดยเน้นที่ประสบการณ์ส่วนตัวและเหตุการณ์ที่ก่อให้เกิดคำถามทั้งในเชิงจินตภาพและเชิงวิพากษ์ ซึ่งส่งผลต่อมาให้เกิดผลงานศิลปะการแสดงสด ศิลปะจัดวาง ประติมากรรม และภาพยนตร์ ศิลปินทั้งสามเป็นส่วนหนึ่งของนิทรรศการ ERRATA ที่กำลังจะจัดขึ้น ณ พิพิธภัณฑ์ศิลปะร่วมสมัยใหม่เอี่ยม โดยทีมภัณฑารักษ์ ได้แก่ กฤติยา กาวีวงศ์, แอนนา แคทารีน่า เกบเบอร์ส, เกรซ แซมโบซ์ และ จุน แยป นิทรรศการนี้พยายามสืบค้นเรื่องราวที่ขัดแย้งกัน การโต้เถียง และประวัติศาสตร์ทางเลือกที่หลงเหลืออยู่จากยุคอาณานิคมอำพรางมาจนถึงการเมืองในยุคสงครามเย็น โดยจะแกะรอยความซับซ้อนของปฏิบัติการทางศิลปะที่เกี่ยวพันกับเรื่องเล่าขนาดเล็ก ในรูปแบบของศิลปะการแสดงสด งานศิลปะในรูปแบบสื่อต่าง ๆ และงานศิลปะจากอีกหลากหลายแขนง โดยเฉพาะอย่างยิ่งจากศิลปินหญิงที่ใช้ร่างกายและกล้องบันทึกภาพเพื่อสร้างสรรค์และรวบรวมประวัติศาสตร์ที่สลับซับซ้อนเอาไว้ด้วยกันขณะเดียวกันก็เป็นการทบทวนความสัมพันธ์ระหว่างประติมากรรมทางสังคมของโจเซฟ บอยส์ (Joseph Beuys) และความสอดคล้องของศิลปะการแสดงในเอเชียตะวันออกเฉียงใต้ เช่น งานศิลปะจากกลุ่มศิลปินเชียงใหม่จัดวางสังคม (Chiang Mai Social Installation) และกลุ่มศิลปินในระดับภูมิภาค ไลฟ์สดผ่าน เฟสบุ๊ค: Galeri Nasional Indonesia Goethe-Institut Indonesien Goethe-Institut Singapore Goethe-Institut Thailand Hamburger Bahnhof – Museum für Gegenwart – Berlin MAIIAM Contemporary Art Museum Singapore Art Museum ยูทูป: Goethe-Institut Thailand เข้าสู่โครงการ Collecting Entanglements and Embodied Histories",https://www.goethe.de/ins/th/th/ver.cfm?fuseaction=events.detail&event_id=22290546,29_07_2021
