title,summary,link,published
"กิจกรรมการแข่งขัน : 23.08.2021-27.08.2021, สัปดาห์ภาษาเยอรมัน - ออนไลน์","สมาคมครูภาษาเยอรมันในประเทศไทย (สคยท) สำนักงานคณะกรรมการการศึกษาขึ้นพื้นฐาน (สพฐ) และ สถาบันเกอเธ่ ประเทศไทย ได้ร่วมมือกันจัดงาน ""สัปดาห์ภาษาเยอรมัน-ออนไลน์"" ขึ้นเป็นครั้งที่ 2 ในวันที่ 23, 25 และ 27 สิงหาคม พ.ศ. 2564 ภายใต้หัวข้อ ""Buntes DEUTSCH(land) - เยอรมัน-หลากสี(สร้าง)สรร(ค์)"" นักเรียนและนักศึกษาจะได้ฝึกทักษะภาษาเยอรมันผ่านกิจกรรมต่างๆ ภายในงาน ที่จะจัดขึ้นผ่านแอปพลิเคชันซูม อีกทั้งยังได้พบปะพูดคุยและสนุกกับกิจกรรมต่างๆ ไปด้วยกันตลอดงาน 3 วัน ผู้เข้าร่วมจะได้สนทนาพูดคุยตามระดับภาษาต่างๆ ร้องเพลงคาราโอเกะและร่วมเวิร์คช็อปกับวงตรี Munich Supercrew และยังมีการแข่งขันทักษะภาษาเยอรมันต่างๆ เช่น การแข่งขันสื่อผสม Multi-Media การแข่งขันพูดและอภิปราย ฯลฯ และที่ห้ามพลาดเลยเลยก็คือ เอกอัครราชทูตเยอรมัน ออสเตรีย และสวิตเซอร์แลนด์จะมากล่าวทักทายทุกคนในงานนี้ด้วย นอกจากนี้ในพิธิปิดยังมีคอนเสิร์ตจากวงดนตรี ""Nett"" ให้ทุกคนมาร่วมร้องเพลงเยอรมันและสนุกไปด้วยกัน!ปีที่แล้วสถาบันเกอเธ่ ประเทศไทย ได้จัดสตูดิโอถ่ายทอดสดระดับมืออาชีพเพื่อเปลี่ยนสัปดาห์ภาษาเยอรมันออนไลน์ให้เสมือนเป็นการพบปะกันจริงๆ คุณสามารถดูประมวลภาพงานสัปดาห์ภาษาเยอรมันปี พ.ศ. 2563 และลงทะเบียนเข้าร่วมสัปดาห์ภาษาเยอรมันออนไลน์ปี พ.ศ. 2564 ได้ที่นี่แบบฟอร์มลงทะเบียนเข้าร่วมงาน",https://www.goethe.de/ins/th/th/ver.cfm?fuseaction=events.detail&event_id=22304379,23_08_2021
