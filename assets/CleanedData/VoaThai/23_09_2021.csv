title,summary,link,published
“แทมมี ดักเวิร์ธ” เผยไทยไม่เดินเอกสารรับวัคซีนไฟเซอร์ 1 ล้านโดสจากสหรัฐฯ เป็นเหตุขอวัคซีนเพิ่มให้ไทยยาก,"เมื่อวันอังคาร (21 ก.ย.) ตามเวลาในสหรัฐฯ พันโทหญิงลัดดา แทมมี ดักเวิร์ธ วุฒิสมาชิกสหรัฐฯ เชื้อสายไทย  กล่าวระหว่างหารือกับคุณหญิงสุดารัตน์ เกยุราพันธุ์ ประธานพรรคไทยสร้างไทย ว่า ตนเผชิญความท้าทายในการดำเนินการขอวัคซีนต้านโรคโควิด-19 จากรัฐบาลสหรัฐฯ เพิ่มให้ไทย เนื่องจากทางการไทยยังไม่ดำเนินการเรื่องเอกสารให้แล้วเสร็จ เพื่อรับวัคซีนอีก 1 ล้านโดสที่สหรัฐฯ รอบริจาคให้ไทย



“ดิฉันสนับสนุนให้ไทยได้รับวัคซีนมากขึ้นมาโดยตลอด ดิฉันขอวัคซีนเพิ่มขึ้นให้แก่อินโดนีเซียและภูมิภาคอินโดแปซิฟิคทั้งหมด มีวัคซีนหนึ่งล้านโดสที่รอบริจาคให้ไทย แต่ไทยยังไม่เดินเอกสารให้เสร็จ ดิฉันสอบถามทูต (ไทยในกรุงวอชิงตัน) เมื่อเดือนที่แล้ว ทางนั้นแจ้งว่า จะดำเนินการเสร็จสิ้นหลังจากนั้น ดิฉันโทรติดตามผลอีกครั้งวันนี้ และจะรอทราบถึงผลการดำเนินการต่อไป” พันโทหญิงลัดดา แทมมี ดักเวิร์ธ กล่าว










“สถานการณ์ของดิฉันคือ ดิฉันขอเข้าพบประธานาธิบดีและสำนักงานความมั่นคงแห่งชาติสหรัฐฯ เพื่อขอวัคซีนเพิ่มให้ไทยได้ยากมาก เนื่องจากยังมีวัคซีนอีกหนึ่งล้านโดสที่ยังส่งไปไม่ได้….หาก (ไทย) รับวัคซีนได้เมื่อใด เราก็ส่งให้ได้ทันที แต่ตอนนี้มีวัคซีนหนึ่งล้านโดสที่รอส่ง และดิฉันคิดว่าไม่น่าจะขอให้ทางรัฐบาลสหรัฐฯ ส่งวัคซีนเพิ่มไปมากกว่านี้ได้”



“(สหรัฐฯ) รอที่จะส่งมาเกือบเดือนแล้วส่งไม่ได้เพราะเมืองไทยไม่ได้เซ็น เราเตรียมจะส่งไปตั้งนานแล้วแต่ส่งไม่ได้ แล้วตามจริงจะได้มากกว่านี้แต่ว่า (ไทย) ไม่ได้เข้ากับโครงการโคแวกซ์ ทำให้ส่งไปยาก”



ทางด้านนางสุดารัตน์ระบุในเพจเฟซบุ๊กว่า ระหว่างการเข้าไปได้ขอให้วุฒิสมาชิกแทมมี ดักเวิร์ธ สนับสนุนให้ “ท้องถิ่น” ของไทย จัดซื้อวัคซีน mRNA ที่องค์การอาหารและยาสหรัฐฯ รับรองเพื่อนำไปฉีดให้ประชาชนอย่างทั่วถึง โดยทางพันโทหญิงลัดดา แทมมี ดักเวิร์ธ ได้ตอบรับที่จะประสานงานให้ แต่ต้องขึ้นอยู่กับว่าทางรัฐบาลไทยจะเปิดช่องให้หรือไม่






วีโอเอไทยติดต่อสอบถามไปยังนายธานี แสงรัตน์ โฆษกกระทรวงต่างประเทศ โดยนายธานีไม่ได้ให้ความเห็นต่อประเด็นดังกล่าวโดยตรง แต่ระบุว่า การรับบริจาควัคซีนจากสหรัฐฯ ของไทยจะเป็นหนึ่งในประเด็นที่นายดอน ปรมัตถ์วินัย รองนายกรัฐมนตรีและรัฐมนตรีว่าการกระทรวงต่างประเทศ จะหารือกับพันโทหญิงลัดดา แทมมี ดักเวิร์ธ ระหว่างการเยือนกรุงวอชิงตันในช่วงสุดสัปดาห์นี้ถึงต้นสัปดาห์หน้าอย่างแน่นอน  



นายธานีระบุว่า นายดอนจะหารือประเด็นดังกล่าวกับนายเคิร์ธ แคมป์เบล ผู้ประสานงานด้านอินโดแปซิฟิกของสำนักงานความมั่นคงแห่งชาติสหรัฐฯ ระกว่างการเยือนกรุงวอชิงตันด้วย



สถานเอกอัครราชทูตไทย ณ กรุงวอชิงตัน ยังไม่มีความเห็นต่อประเด็นดังกล่าว ณ เวลารายงาน



ทั้งนี้ พันโทหญิง ลัดดา แทมมี ดักเวิร์ธ เป็นบุคคลแรกที่เปิดเผยระหว่างงานเสวนาออนไลน์ ว่าสหรัฐฯ จะบริจาควัคซีนให้ไทยทั้งสิ้น 2.5 ล้านโดสเมื่อปลายเดือนกรกฎาคมที่ผ่านมา โดยเป็นจำนวนที่เพิ่มขึ้นหนึ่งล้านโดส จากเดิมที่สหรัฐฯ เคยประกาศว่าจะส่งมอบวัคซีนโควิดให้ไทย 1.5 ล้านโดส






วัคซีนไฟเซอร์ชุดแรกจำนวน 1.5 ล้านโดสจากสหรัฐฯ เดินทางถึงไทยเมื่อวันที่ 30 กรกฎาคม โดยนายไมเคิล ฮีธ อุปทูตรักษาการแทนเอกอัครราชทูตสหรัฐฯ ประจำประเทศไทย ระบุในขณะนั้นว่า สหรัฐฯ ตั้งใจบริจาควัคซีนให้ไทยเพิ่มเนื่องจากสหรัฐฯ คำนึงถึงสถานการณ์การระบาดของเชื้อไวรัสสายพันธุ์เดลตา รวมถึงสถานการณ์ของบุคลากรทางการแพทย์ในไทย


เมื่อช่วงต้นเดือนสิงหาคม นายมนัสวี ศรีโสดาพล เอกอัครราชทูตไทย ณ กรุงวอชิงตัน เปิดเผยเบื้องหลังการรับบริจาควัคซีนเพิ่มเติมกับวีโอไทยว่า ทางสถานทูตฯ ได้รับทราบข่าวโดยตรงจากทำเนียบขาว จากนั้นพันโทหญิง ลัดดา แทมมี ดักเวิร์ธ โทร. ติดต่อตนเพื่อยืนยันการบริจาควัคซีนเพิ่ม



ทูตไทยประจำกรุงวอชิงตัน ระบุว่า สถานทูตได้ประสานงานกับทั้งทางบริษัทผลิตวัคซีน ทางรัฐบาลสหรัฐฯ และทางรัฐสภาสหรัฐฯ เพื่อผลักดันให้ประเทศต่างๆ รวมถึงไทยให้เขาถึงวัคซีน รวมถึงสนับสนุนให้ชุมชนไทยพยายามสื่อสารกับนักการเมืองสหรัฐฯ ให้ช่วยผลักดันประเด็นนี้ด้วย นอกจากนี้ ทางสถานทูตยังขอให้รัฐบาลสหรัฐฯ เร่งส่งวัคซีนไฟเซอร์จำนวน 20 ล้านโดสที่รัฐบาลไทยลงนามจัดซื้อ และมีกำหนดส่งมอบในไตรมาสที่สี่ด้วย






ในขณะเดียวกัน เมื่อวันพุธ (22 ก.ย.) ตามเวลาท้องถิ่น นายโจ ไบเดน ประธานาธิบดีสหรัฐฯ ประกาศระหว่างการประชุมสุดยอดออนไลน์ด้านโรคโควิด-19 ว่า สหรัฐฯ จัดซื้อวัคซีนต้านโรคโควิด-19 ของบริษัทไฟเซอร์และไบโอเอนเท็คเพิ่มอีก 500 ล้านโดสให้ประเทศกำลังพัฒนาภายในปีหน้า



ก่อนหน้านี้ สหรัฐฯ ประกาศว่า จะบริจาควัคซีนของทั้งสองบริษัท 500 ล้านโดสให้ประเทศกำลังพัฒนาภายในสิ้นเดือนมิถุนายนปีหน้า เท่ากับว่า สหรัฐฯ จะบริจาควัคซีนรวมทั้งสิ้น 1 พันล้านโดส",https://www.voathai.com/a/%e0%b9%81%e0%b8%97%e0%b8%a1%e0%b8%a1%e0%b8%b5-%e0%b8%94%e0%b8%b1%e0%b8%81%e0%b9%80%e0%b8%a7%e0%b8%b4%e0%b8%a3%e0%b9%8c%e0%b8%98-%e0%b9%80%e0%b8%9c%e0%b8%a2-%e0%b9%84%e0%b8%97%e0%b8%a2%e0%b8%a2%e0%b8%b1%e0%b8%87%e0%b9%84%e0%b8%a1%e0%b9%88%e0%b9%80%e0%b8%94%e0%b8%b4%e0%b8%99%e0%b9%80%e0%b8%ad%e0%b8%81%e0%b8%aa%e0%b8%b2%e0%b8%a3%e0%b8%a3%e0%b8%b1%e0%b8%9a%e0%b8%a7%e0%b8%b1%e0%b8%84%e0%b8%8b%e0%b8%b5%e0%b8%99%e0%b9%84%e0%b8%9f%e0%b9%80%e0%b8%8b%e0%b8%ad%e0%b8%a3%e0%b9%8c%e0%b8%ad%e0%b8%b5%e0%b8%81-1-%e0%b8%a5%e0%b9%89%e0%b8%b2%e0%b8%99%e0%b9%82%e0%b8%94%e0%b8%aa%e0%b8%88%e0%b8%b2%e0%b8%81%e0%b8%aa%e0%b8%ab%e0%b8%a3%e0%b8%b1%e0%b8%90%e0%b8%af-%e0%b9%80%e0%b8%9b%e0%b9%87%e0%b8%99%e0%b9%80%e0%b8%ab%e0%b8%95%e0%b8%b8%e0%b8%82%e0%b8%ad%e0%b8%a7%e0%b8%b1%e0%b8%84%e0%b8%8b%e0%b8%b5%e0%b8%99%e0%b9%80%e0%b8%9e%e0%b8%b4%e0%b9%88%e0%b8%a1%e0%b9%83%e0%b8%ab%e0%b9%89%e0%b9%84%e0%b8%97%e0%b8%a2%e0%b8%a2%e0%b8%b2%e0%b8%81/6242220.html,23_09_2021
ปัญหาท้าทายผู้นำเยอรมนีคนใหม่: อิทธิพลของจีน - ความสัมพันธ์รัสเซีย - การพึ่งพาสหรัฐฯ,"ชาวเยอรมนีจะเลือกผู้นำประเทศคนใหม่ต่อจากนางอังเกลา แมร์เคิล ในวันที่ 26 กันยายนนี้


และไม่ว่าผู้นำคนใหม่จะเป็นใครก็ตาม เยอรมนีก็มีปัญหาท้าทายทั้งในระดับโลกและในแง่ภูมิรัฐศาสตร์รออยู่หลายเรื่องด้วยกัน นับตั้งแต่ความพยายามขยายอิทธิพลทางเศรษฐกิจของจีนเข้าไปในยุโรป การสร้างสมดุลย์ในความสัมพันธ์กับรัสเซีย รวมทั้งเรื่องการพึ่งพาสหรัฐฯ ในแง่ยุทธศาสตร์ความมั่นคงด้วย


อิทธิพลของจีน


ขณะนี้จีนกำลังพยายามเข้าไปลงทุนในบริษัทต่าง ๆ เพื่อควบคุมระบบโครงสร้างพื้นฐานที่สำคัญของยุโรป อย่างเช่น ท่าเรือและระบบทางรถไฟ ซึ่งเป็นส่วนหนึ่งของแผนงานหนึ่งแถบหนึ่งเส้นทางหรือ “Belt and Road “ ของจีน


และตัวอย่างที่เห็นได้ชัดของเรื่องนี้สำหรับเยอรมนี คือความพยายามของบริษัทชิปปิ้งชื่อ Cosco ของรัฐบาลจีนที่ต้องการซื้อหุ้นหนึ่งในสามของท่าขนส่งสินค้าที่สำคัญในเมืองฮัมเบิร์กซึ่งเป็นเมืองท่าใหญ่ที่สุดของเยอรมนี แต่ในทางกลับกัน รัฐบาลจีนก็ไม่อนุญาตให้เอกชนรายใดเข้าถือหุ้นหรือเป็นเจ้าของบริษัทด้านระบบโครงสร้างพื้นฐานของจีนเลย


ปัญหาซึ่งรัฐบาลเยอรมนีมีอยู่ในขณะนี้ดูจะสะท้อนคำถามใหญ่ที่ว่า 'ขณะนี้จีนเป็นเพื่อนหรือศัตรู' เพราะขณะที่สหภาพยุโรประบุว่าจีนเป็นทั้งหุ้นส่วนที่จะต้องเจรจา เป็นคู่แข่งทางเศรษฐกิจและเป็นคู่ปรับนั้น ในช่วงหลายปีที่ผ่านมา ประเด็นปัญหาจากเรื่องการปฎิบัติของทางการจีนต่อชาวมุสลิมอุยกูร์ การปราบปรามผู้เรียกร้องประชาธิปไตยในฮ่องกง และการขยายอิทธิพลทางทหารในทะเลจีนใต้ ล้วนแต่สร้างความกระอักกระอ่วนใจให้กับรัฐบาลกรุงเบอร์ลินทั้งสิ้น 


คุณเลียนา ฟิกซ์ นักวิเคราะห์ของมูลนิธิ Korber-Stiftung ในกรุงเบอร์ลิน ได้ชี้ว่า ไม่ว่าการตัดสินใจทางด้านธุรกิจและเศรษฐกิจของรัฐบาลเยอรมนีเกี่ยวกับจีนจะเป็นอย่างไรก็ตาม แต่ผลการสำรวจความเห็นของคนเยอรมันเองได้แสดงว่า ชาวเยอรมันส่วนใหญ่สนับสนุนการใช้มาตรการลงโทษต่อจีนแม้ว่าเรื่องนี้จะมีผลกระทบทางเศรษฐกิจต่อประเทศของตนก็ตาม


ความสัมพันธ์รัสเซียกับการพึ่งพาสหรัฐฯ


นอกจากจีนแล้ว เยอรมนียังมีประเด็นความสัมพันธ์กับเพื่อนบ้านในยุโรป คือ รัสเซีย โดยเฉพาะหลังจากที่รัสเซียส่งกำลังเข้าบุกยูเครนเมื่อปี 2014 ด้วย และนโยบายบางอย่างของเยอรมนีขณะนี้ก็ดูจะสวนทางกับแรงกดดันจากสหรัฐฯ เพราะนายกรัฐมนตรีอังเกลา แมร์เคิลได้ผลักดันโครงการท่อก๊าซธรรมชาติ Nord Stream 2 ซึ่งได้สร้างแล้วเสร็จเมื่อเดือนที่แล้ว และจะเป็นผลให้เยอรมนีได้รับก๊าซธรรมชาติโดยตรงจากรัสเซียโดยไม่ต้องผ่านยูเครนเหมือนเดิมและจะทำให้ยูเครนต้องเสียประโยชน์ทางเศรษฐกิจ


ซึ่งรัฐบาลสหรัฐฯ เองก็คัดค้านโครงการท่อก๊าซธรรมชาติดังกล่าว รวมทั้งได้ใช้มาตรการลงโทษกับบริษัทของรัสเซียที่เกี่ยวข้องด้วย


ยิ่งกว่านั้น ขณะนี้สหภาพยุโรปกำลังพยายามสร้างสิ่งที่เรียกว่า ”ความเป็นอิสระทางยุทธศาสตร์” เพื่อลดการพึ่งพาด้านความมั่นคงจากสหรัฐฯ และถึงแม้เยอรมนีจะคัดค้านแนวคิดเรื่องการมีกองทัพของสหภาพยุโรปด้วยตนเอง แต่กรณีเรื่องข้อตกลงสร้างเรือดำน้ำพลังนิวเคลียร์ระหว่างสหรัฐฯ อังกฤษกับออสเตรเลียซึ่งมีผลกระทบโดยตรงต่อการเลิกสัญญาระหว่างออสเตรเลียกับฝรั่งเศส ก็อาจจะเป็นบทเรียนหรือข้อเตือนใจที่สำคัญได้


เยอรมนีจะมีการเลือกตั้งผู้นำคนใหม่ในวันที่ 26 กันยายนนี้ และไม่ว่าผู้นำดังกล่าวจะเป็นใครหรือมาจากพรรคใดก็ตาม นายจิโร นูเกบาวเออร์ ของมหาวิทยาลัย Freie ในกรุงเบอร์ลิน ก็เชื่อว่า การจัดการกับปัญหากิจการโลกจะไม่ใช่เรื่องง่าย


และว่าขณะนี้ชาวเยอรมันส่วนใหญ่มองว่าประเทศกำลังตกอยู่ในภาวะวิกฤตจากเรื่องต่าง ๆ นับตั้งแต่พลังความเปลี่ยนแปลงของโลกาภิวัตน์ ภาวะโลกร้อน สถานการณ์ในอัฟกานิสถาน และความขัดแย้งต่าง ๆ ที่เกิดขึ้นในยุโรป รวมทั้งการแผ่ขยายอิทธิพลทั้งทางเศรษฐกิจและทางการเมืองของจีน เป็นต้น


โดยคุณนูเกบาวเออร์ให้ความเห็นด้วยว่ าเชื่อได้ว่าผู้ที่จะเข้ารับหน้าที่บริหารประเทศต่อจากนางอังเกลา แมร์เคิลนั้นคงจะไม่เป็นที่รู้จักกันนอกประเทศเยอรมนี และจะมีประสบการณ์ด้านกิจการระหว่างประเทศอย่างจำกัดหรืออาจจะไม่มีเลยด้วยซ้ำไป",https://www.voathai.com/a/german-new-leader-/6242188.html,23_09_2021
สหรัฐฯ ไฟเขียว! วัคซีนไฟเซอร์เข็มสามให้ผู้สูงอายุในประเทศ,"องค์การอาหารและยาสหรัฐฯ (FDA) อนุมัติในวันพุธ ให้มีการฉีดวัคซีนต้านโรคโควิด-19 เข็มบูสเตอร์ จากบริษัทไฟเซอร์ (Pfizer) และบริษัทไบโอเอนเท็ค (BioNTech) สำหรับกลุ่มผู้มีอายุ 65 ปีขึ้นไปและกลุ่มเสี่ยงได้แล้ว ตามรายงานของสำนักข่าวรอยเตอร์



ทั้งนี้ วัคซีนเข็มบูสเตอร์นี้จะต้องฉีดหลังได้รับวัคซีนเข็มที่สองแล้วอย่างน้อยหกเดือน โดย FDA ระบุว่า ผู้ที่มีความเสี่ยงต่อโรคร้ายแรงและผู้ที่ปฏิบัติงานที่เสี่ยงต่อการติดโรคร้ายแรง สามารถเข้ารับวัคซีนเข็มบูสเตอร์ได้เช่นกัน


เจ้าหน้าที่ศูนย์ควบคุมและป้องกันโรคของสหรัฐฯ (CDC) ระบุุในวันพุธว่า คณะกรรมการที่ปรึกษาของ CDC จะลงคะแนนเสียงต่อการอนุมัติวัคซีนเข็มบูสเตอร์ในวันพฤหัสบดีนี้



ประธานาธิบดีโจ ไบเดน ประกาศเมื่อเดือนสิงหาคมว่า รัฐบาลสหรัฐฯ ตั้งเป้าฉีดวัคซีนเข็มบูสเตอร์ให้ผู้ที่มีอายุ 16 ปีขึ้นไปให้ได้ภายในสัปดาห์นี้ โดยต้องได้รับการอนุมัติจาก FDA และ CDC ก่อน



เมื่อวันศุกร์ คณะที่ปรึกษาของ FDA ลงมติรับรองคำแนะนำให้ชาวอเมริกันอายุ 65 ปีขึ้นไป และผู้ที่เสี่ยงต่อโรคร้ายแรง ให้รับวัคซีนเข็มบูสเตอร์ หลังจากก่อนหน้านี้ ลงมติต้านการฉีดวัคซีนเข็มสามให้ประชากรโดยรวม



คณะที่ปรึกษาดังกล่าวให้เหตุผลว่า ยังไม่มีหลักฐานเพียงพอที่จะสนับสนุนการฉีดวัคซีนเข็มบูสเตอร์ให้ประชาชนอายุ 16 ปีขึ้นไป ที่ได้รับวัคซีนเข็มสองแล้วอย่างน้อยหกเดือน และยังต้องการข้อมูลความปลอดภัยเพิ่มเติม



ทั้งนี้ FDA อาจกลับมาทบทวนประเด็นดังกล่าวได้อีกครั้งในอนาคต โดยสมาชิกระดับสูงของ FDA มีความเห็นไม่ตรงกันต่อการอนุมัติวัคซีนเข็มบูสเตอร์ให้ประชากรโดยรวม


แพทย์หญิงเจเน็ต วู้ดค้อก ผู้อำนวยการชั่วคราวของ FDA สนับสนุนการฉีดวัคซีนบูสเตอร์ ขณะที่นักวิทยาศาสตร์อาวุโสบางส่วนของ FDA กลับแย้งว่า ข้อมูลที่มีในปัจจุบันไม่สนับสนุนการฉีดวัคซีนดังกล่าว



เมื่อวันอังคาร บริษัทจอห์นสัน แอนด์ จอห์นสัน (Johnson & Johnson) ระบุว่า วัคซีนบูสเตอร์เข็มสองจากบริษัทของตนจะเพิ่มประสิทธิผลของวัคซีนต่อการป้องกันอาการป่วยระดับกลางถึงร้ายแรงได้



นายแพทย์แอนโธนี เฟาซี หัวหน้าที่ปรึกษาด้านการแพทย์ของผู้นำสหรัฐฯ กล่าวเมื่อวันอาทิตย์ว่า บริษัทโมเดอร์นา (Moderna) จะเผยแพร่ข้อมูลวัคซีนเข็มบูสเตอร์ในอีกไม่กี่สัปดาห์ข้างหน้า



ทั้งนี้ บางประเทศ เช่น อิสราเอลและอังกฤษ เริ่มฉีดวัคซีนเข็มบูสเตอร์ให้ประชาชนแล้ว โดย สหรัฐฯ อนุมัติให้ประชาชนที่มีภาวะภูมิคุ้มกันอ่อนแอให้รับวัคซีนเข็มบูสเตอร์ได้เมื่อเดือนที่แล้ว ข้อมูลจาก CDC ระบุว่า ชาวอเมริกันกว่าสองล้านคนได้รับวัคซีนเข็มสามแล้ว



(ที่มา: สำนักข่าวรอยเตอร์)",https://www.voathai.com/a/%e0%b8%aa%e0%b8%ab%e0%b8%a3%e0%b8%b1%e0%b8%90%e0%b8%af-%e0%b9%84%e0%b8%9f%e0%b9%80%e0%b8%82%e0%b8%b5%e0%b8%a2%e0%b8%a7-%e0%b8%a7%e0%b8%b1%e0%b8%84%e0%b8%8b%e0%b8%b5%e0%b8%99%e0%b9%84%e0%b8%9f%e0%b9%80%e0%b8%8b%e0%b8%ad%e0%b8%a3%e0%b9%8c-%e0%b9%80%e0%b8%82%e0%b9%87%e0%b8%a1%e0%b8%aa%e0%b8%b2%e0%b8%a1-%e0%b8%9c%e0%b8%b9%e0%b9%89%e0%b8%aa%e0%b8%b9%e0%b8%87%e0%b8%ad%e0%b8%b2%e0%b8%a2%e0%b8%b8%e0%b9%83%e0%b8%99%e0%b8%9b%e0%b8%a3%e0%b8%b0%e0%b9%80%e0%b8%97%e0%b8%a8/6242146.html,23_09_2021
วิจัยชี้ ‘การเมือง’ มีอิทธิพลต่อการปฏิบัติตามมาตรการป้องกันโควิด-19 ของประชาชน,การระบาดของโคโรนาไวรัสในแต่ละประเทศหรือในแต่ละพื้นที่ของในประเทศนั้นๆ มีความรุนแรงไม่เท่ากัน ทำให้นักวิจัยทั่วโลกเกือบ 70 ประเทศ ร่วมมือกันค้นหาคำตอบว่าเพราะเหตุใดถึงเป็นเช่นนั้น,https://www.voathai.com/a/study-comfirm-political-influence-on-preventing-covid-spread-09222021/6241101.html,23_09_2021
'ประธานาธิบดีบราซิล' กักตัวดูอาการโควิดหลังกลับจากประชุมใหญ่ยูเอ็น,"สำนักข่าวรอยเตอร์รายงานว่า ประธานาธิบดีจาอีร์ โบลโซนาโร แห่งบราซิล ได้ยกเลิกภารกิจทั้งหมดและเข้าสู่การกักตัวเพื่อดูอาการที่บ้านพักในวันพุธ หลังเพิ่งกลับจากการร่วมประชุมสมัชชาใหญ่สหประชาชาติที่นครนิวยอร์ก และพบว่ารัฐมนตรีสาธารณสุขที่ร่วมเดินทางไปด้วยมีผลตรวจโควิดเป็นบวก


รัฐมนตรีว่าการกระทรวงสาธารณสุขบราซิล มาร์เซโล เกวอิโรกา มีผลตรวจเป็นบวกหลังจากเดินทางไปที่อาคารสำนักงานใหญ่สหประชาชาติ ณ นครนิวยอร์ก ร่วมกับประธานาธิบดีโบลโซนาโรที่ขึ้นกล่าวสุนทรพจน์เมื่อวันอังคาร และขณะนี้เขายังต้องกักตัวเองไว้ที่นิวยอร์ก


ระหว่างการประชุมยูเอ็น รัฐมนตรีเกวอิโรกายังได้เข้าร่วมกับประธานาธิบดีโบลโซนาโรในการหารือกับนายกรัฐมนตรีอังกฤษ บอริส จอห์นสัน โดยรัฐมนตรีสาธารณสุขบราซิลได้สวมหน้ากากไว้ตลอดเวลา ขณะที่ปธน.บราซิล และนายกฯ อังกฤษ ซึ่งล้วนเคยติดโควิดมาแล้วทั้งคู่ ต่างไม่สวมหน้ากากระหว่างการประชุมดังกล่าว 


รายงานระบุว่า คณะผู้ติดตามคนอื่น ๆ ต่างมีผลตรวจโควิดเป็นลบ แต่หน่วยงานสาธารณสุขบราซิลแนะนำให้ทุกคนในคณะติดตามผู้นำบราซิลให้กักตัวเองเพื่อดูอาการเป็นเวลา 14 วัน และเข้ารับการตรวจหาเชื้อด้วย




 



ทางด้านโฆษกของยูเอ็น กล่าวว่า ทางยูเอ็นได้ตรวจสอบไปยังเจ้าหน้าที่ที่อยู่ในหอประชุมใหญ่ของสหประชาชาติในวันอังคาร และได้ติดตามไปถึงบุคคลใกล้ชิดเพื่อตรวจดูอาการต่อไป แต่จนถึงขณะนี้ยังไม่พบว่ามีเจ้าหน้าที่ของยูเอ็นที่ใกล้ชิดกับรัฐมนตรีสาธารณสุขของบราซิล


ก่อนหน้านี้ สหประชาชาติได้ขอให้ผู้เข้าร่วมประชุมทุกคนฉีดวัคซีนโควิดมาก่อน เนื่องจากหวั่นเกรงว่าการประชุมครั้งนี้อาจจะกลายเป็นการรวมตัวของผู้คนจำนวนมากที่นำไปสู่การระบาดใหญ่ในหลายประเทศ


โดยยูเอ็นได้ใช้มาตรการตรวจสอบแบบ 'honor system' คือใครก็ตามที่จะเข้าไปร่วมประชุมในอาคารของสหประชาชาติต้องยืนยันว่าผ่านการฉีดวัคซีนโควิดมาแล้ว แต่ไม่จำเป็นต้องแสดงหลักฐานว่าฉีดแล้วจริง


อย่างไรก็ตาม ประธานาธิบดีโบลโซนาโร ซึ่งขึ้นกล่าวที่การประชุมครั้งนี้เป็นคนแรก เป็นเพียงคนเดียวที่เปิดเผยว่าตนยังไม่ได้ฉีดวัคซีน โดยผู้นำบราซิลผู้นี้อ้างว่า ตนไม่จำเป็นต้องฉีดวัคซีนเพราะเคยติดโควิด-19 มาแล้วและมีภูมิคุ้มกันตามธรรมชาติ


ทั้งนี้ ทางการนิวยอร์กได้จัดให้มีรถสาธารณสุขเคลื่อนที่ด้านนอกอาคารสำนักงานใหญ่ของยูเอ็นเป็นเวลาหนึ่งสัปดาห์ ในกรณีที่มีผู้เข้าร่วมการประชุมครั้งนี้ต้องการตรวจหาเชื้อหรือฉีดวัคซีนโควิดแบบเข็มเดียวของบริษัทจอห์นสันแอนด์จอห์นสัน (Johnson & Johnson)",https://www.voathai.com/a/%e0%b8%9b%e0%b8%a3%e0%b8%b0%e0%b8%98%e0%b8%b2%e0%b8%99%e0%b8%b2%e0%b8%98%e0%b8%b4%e0%b8%9a%e0%b8%94%e0%b8%b5-%e0%b8%9a%e0%b8%a3%e0%b8%b2%e0%b8%8b%e0%b8%b4%e0%b8%a5-%e0%b8%81%e0%b8%b1%e0%b8%81%e0%b8%95%e0%b8%b1%e0%b8%a7%e0%b8%94%e0%b8%b9%e0%b8%ad%e0%b8%b2%e0%b8%81%e0%b8%b2%e0%b8%a3-%e0%b9%82%e0%b8%84%e0%b8%a7%e0%b8%b4%e0%b8%94-%e0%b8%ab%e0%b8%a5%e0%b8%b1%e0%b8%87%e0%b8%81%e0%b8%a5%e0%b8%b1%e0%b8%9a%e0%b8%88%e0%b8%b2%e0%b8%81-%e0%b8%9b%e0%b8%a3%e0%b8%b0%e0%b8%8a%e0%b8%b8%e0%b8%a1%e0%b9%83%e0%b8%ab%e0%b8%8d%e0%b9%88-%e0%b8%a2%e0%b8%b9%e0%b9%80%e0%b8%ad%e0%b9%87%e0%b8%99/6241609.html,23_09_2021
รัสเซีย จีน ปากีสถาน เรียกร้องกลุ่มตาลิบัน เปิดทางให้ทุกฝ่ายมีส่วนร่วม,"เมื่อวันอังคาร ทูตจากปากีสถาน รัสเซีย และจีน หารือกับรักษาการนายกรัฐมนตรีของกลุ่มตาลิบันในกรุงคาบูล อัฟกานิสถาน โดยทูตทั้งสามประเทศผลักดันให้กลุ่มตาลิบันจัดตั้งรัฐบาลที่ทุกฝ่ายมีส่วนร่วม



นายแมนซัวร์ อาห์เหม็ด ข่าน ทูตปากีสถานประจำอัฟกานิสถาน ทวีตข้อความว่า นายโมฮัมหมัด ซาดิค ทูตพิเศษของปากีสถานด้านอัฟกานิสถาน นายซาเมียร์ คาบูลอฟ ทูตรัสเซียประจำอัฟกานิสถาน และนายเยว เซียยง ทูตพิเศษของจีนด้านอัฟกานิสถาน เดินทางเยือนกรุงคาบูลและหารือกับนายโมฮัมหมัด ฮาซาน อัคฮุนด์ รักษาการนายกรัฐมนตรีของกลุ่มตาลิบัน และแกนนำอาวุโสคนอื่น ๆ เพื่อหารือด้านสันติภาพ ความมั่นคง และการปกครองที่ทุกฝ่ายมีส่วนร่วม






การจัดตั้งรัฐบาลที่ทุกฝ่ายมีส่วนร่วมเป็นหนึ่งในข้อเรียกร้องต่ออัฟกานิสถานจากประเทศเพื่อนบ้านและจากนานาชาติ



หลังการหารือในการประชุมองค์การความร่วมมือเซี่ยงไฮ้ที่กรุงดูชานเบ ประเทศทาจิกิสถาน เมื่อสัปดาห์ที่แล้ว รัฐมนตรีว่าการกระทรวงการต่างประเทศของรัสเซีย จีน ปากีสถาน และอิหร่าน เน้นย้ำว่า จะต้องมีการสร้างความสมานฉันท์ระดับชาติในอัฟกานิสถาน เพื่อให้มีรัฐบาลที่ทุกฝ่ายมีส่วนร่วมโดยคำนึงถึงประโยชน์ของทุกฝ่ายการเมืองและทุกกลุ่มชาติพันธุ์ในประเทศ



ทั้งนี้ แม้กลุ่มตาลิบันจะให้คำมั่นว่าจะให้ทุกฝ่ายมีส่วนร่วมและให้ความสำคัญต่อสิทธิสตรี แต่คณะรัฐมนตรีของกลุ่มตาลิบันกลับเต็มไปด้วยสมาชิกที่เป็นผู้จงรักภักดีต่อกลุ่ม มีสมาชิกเป็นชนกลุ่มน้อยเพียงไม่กี่คน และไม่มีผู้หญิงเป็นสมาชิกเลย



นายอิมราน ข่าน นายกรัฐมนตรีปากีสถาน ให้สัมภาษณ์กับสำนักข่าวบีบีซีว่า ประเด็นดังกล่าวอาจทำให้หนทางข้างหน้าของกลุ่มตาลิบันมีปัญหา เนื่องจากการจัดตั้งรัฐบาลที่ทุกฝ่ายไม่ได้มีส่วนร่วมจะนำไปสู่สงครามกลางเมืองในไม่ช้าก็เร็ว ซึ่งจะทำให้อัฟกานิสถานเป็นประเทศที่ไม่มั่นคงและโกลาหล และอาจกลายเป็นฐานที่มั่นของผู้ก่อการร้ายได้



นายซาบิอัลลาห์ มูจาฮิด โฆษกกลุ่มตาลิบัน ระบุก่อนหน้านี้ว่า คณะรัฐมนตรีนี้เป็นคณะรัฐมนตรีชั่วคราวและอาจมีการเปลี่ยนแปลงภายหลังได้ อย่างไรก็ตาม แกนนำกลุ่มตาลิบันคนอื่นกลับแสดงความไม่เต็มใจต่อการปฏิบัติตามข้อเรียกร้องดังกล่าว




เมื่อวันอาทิตย์ นายโมฮัมหมัด โมบีน หนึ่งในแกนนำกลุ่มตาลิบัน ให้สัมภาษณ์ทางสถานีโทรทัศน์ อาเรียนา ทวี ของอัฟกานิสถานว่า ทางกลุ่มตาลิบันไม่ให้สิทธิ์ผู้ใดในการเรียกร้องให้มีรัฐบาลที่ทุกฝ่ายมีส่วนร่วม โดยเขาระบุว่า ข้อเรียกร้องดังกล่าวเปรียบเสมือนกับการขอให้กลุ่มตาลิบันนำสายลับจากประเทศเพื่อนบ้านเข้ามาเป็นเจ้าหน้าที่รัฐบาล



หนึ่งในประเทศเพื่อนบ้านอย่างทาจิกิสถานเป็นประเทศที่วิจารณ์กลุ่มตาลิบันรุนแรงที่สุด โดยประชากรในอัฟกานิสถานกว่า 20 เปอร์เซ็นต์เป็นชาวทาจิกส์ ซึ่งรวมถึงกลุ่ม National Resistance Front of Afghanistan หรือ NRFA  ซึ่งเป็นกลุ่มต่อต้านตาลิบันเพียงกลุ่มเดียวในจังหวัดปัญจ์ชีร์



กลุ่มตาลิบันอ้างว่าได้ปราบปรามกลุ่มต่อต้านในจังหวัดดังกล่าวไปแล้ว อย่างไรก็ตาม กลุ่ม NRFA ระบุว่า ทางกลุ่มซ่อนตัวอยู่ในภูเขาและพยายามจัดกำลังใหม่เพื่อเตรียมทำสงครามกองโจรในระยะยาว



เมื่อวันอังคาร นายอาห์มาดุลลาห์ มุตตาคิ เจ้าหน้าที่ของรัฐบาลกลุ่มตาลิบัน ทวีตภาพการพบปะกับทูตของปากีสถาน รัสเซีย และจีน โดยเขาระบุว่า รัฐมนตรีรักษาการด้านการต่างประเทศและการคลังของกลุ่มตาลิบันก็เข้าร่วมการหารือนี้ด้วยเช่นกัน




ระหว่างการเยือนกรุงคาบูล ทูตทั้งสามยังหารือกับอดีตประธานาธิบดีฮามิด คาร์ไซ ของอัฟกานิสถาน และนายอับดุลลาห์ อับดุลลาห์ ประธานสภาสูงเพื่อการปรองดองแห่งชาติ



ทูตปากีสถานระบุว่า การหารือนี้เป็นส่วนหนึ่งของความพยายามสร้างสันติภาพและความมั่นคงในระยะยาวในอัฟกานิสถาน






ในขณะเดียวกัน กลุ่มตาลิบันได้เสนอชื่อนายซูฮาอิล ชาฮีน โฆษกของกลุ่มตาลิบันในกรุงโดฮา ประเทศกาตาร์ ให้เป็นทูตคนใหม่ประจำสหประชาชาติ หรือ ยูเอ็น และขอให้นายชาฮีนได้หารือกับผู้นำประเทศต่างๆ ระหว่างการประชุมสมัชชาใหญ่ของยูเอ็น ณ นครนิวยอร์ก


อย่างไรก็ตาม คณะกรรมการฝ่ายการแต่งตั้งของยูเอ็นจะต้องพิจารณาคำขอดังกล่าว ซึ่งคาดว่าคณะกรรมการจะไม่จัดการประชุมก่อนสิ้นสุดวาระการประชุมสมัชชาใหญ่ครั้งนี้



เมื่อวันจันทร์ นายอาเมอร์ ข่าน มุตตาคิ รัฐมนตรีต่างประเทศของกลุ่มตาลิบัน ยื่นคำขอดังกล่าวทางจดหมายถึงนายอันโตนิโอ กูเตอร์เรส เลขาธิการยูเอ็น



ทั้งนี้ เมื่อครั้งที่กลุ่มตาลิบันเคยเป็นรัฐบาลเมื่อปีค.ศ. 1996-2001 ยูเอ็นอนุญาตให้ผู้แทนจากรัฐบาลอัฟกันที่ถูกกลุ่มตาลิบันโค่นอำนาจ ให้ดำรงตำแหน่งผู้แทนในยูเอ็นต่อไปได้",https://www.voathai.com/a/%e0%b8%a3%e0%b8%b1%e0%b8%aa%e0%b9%80%e0%b8%8b%e0%b8%b5%e0%b8%a2-%e0%b8%88%e0%b8%b5%e0%b8%99-%e0%b8%9b%e0%b8%b2%e0%b8%81%e0%b8%b5%e0%b8%aa%e0%b8%96%e0%b8%b2%e0%b8%99-%e0%b9%80%e0%b8%a3%e0%b8%b5%e0%b8%a2%e0%b8%81%e0%b8%a3%e0%b9%89%e0%b8%ad%e0%b8%87-%e0%b8%81%e0%b8%a5%e0%b8%b8%e0%b9%88%e0%b8%a1%e0%b8%95%e0%b8%b2%e0%b8%a5%e0%b8%b4%e0%b8%9a%e0%b8%b1%e0%b8%99-%e0%b9%80%e0%b8%9b%e0%b8%b4%e0%b8%94%e0%b8%97%e0%b8%b2%e0%b8%87%e0%b9%83%e0%b8%ab%e0%b9%89%e0%b8%97%e0%b8%b8%e0%b8%81%e0%b8%9d%e0%b9%88%e0%b8%b2%e0%b8%a2%e0%b8%a1%e0%b8%b5%e0%b8%aa%e0%b9%88%e0%b8%a7%e0%b8%99%e0%b8%a3%e0%b9%88%e0%b8%a7%e0%b8%a1/6241595.html,23_09_2021
พิพิธภัณฑ์ออสการ์พร้อมเปิดตัวอย่างเป็นทางการ หลังโดนโรคเลื่อนมาเป็นปี,"พิพิธภัณฑ์ Academy Museum of Motion Pictures ซึ่งเป็นโครงการที่เปิดตัวมาตั้งแต่ 9 ปีก่อน เพื่อเป็นพื้นที่จัดแสดงสิ่งของและส่วนประกอบในการผลิตผลงานภาพยนตร์ต่างๆ ในฮอลลีวู้ด พร้อมเปิดตัวอย่างเป็นทางการในเร็วๆ นี้แล้ว


โครงการ  Academy Museum of Motion Pictures หรือ พิพิธภัณฑ์ออสการ์ เดิมมีกำหนดจะเปิดตัวเมื่อ 4 ปีที่แล้ว แต่ต้องเลื่อนมาเป็นเมื่อต้นปีนี้ ก่อนจะได้ฤกษ์เปิดตัวในวันที่ 30 กันยายนที่จะถึงนี้แทน


ทอม แฮงค์ส นักแสดงชื่อดังและสมาชิกคณะกรรมการจัดการพิพิธภัณฑ์แห่งนี้ เป็นหนึ่งในผู้ร่วมโครงการระดมทุน เพื่อผลักดันให้โครงการนี้สัมฤทธิ์ผล โดยในวันอังคารที่ผ่านมา แฮงค์ เป็นผู้นำสื่อมวลชนเข้าเยี่ยมชมพื้นที่พิพิธภัณฑ์ซึ่งตั้งอยู่ในนคร ลอส แอนเจลิส




 


รายงานข่าวระบุว่า สิ่งแรกที่ผู้เข้าเยี่ยมชมพิพิธภัณฑ์จะได้เห็นเมื่อก้าวเข้าสู่พื้นที่อาคารนี้ก็คือ ‘บรูซ’ ฉลามอายุ 46 ปี ที่มีความยาม 7.6 เมตร และหนัก 548 กิโลกรัม  ซึ่งหล่อจากแบบพิมพ์ที่ใช้สร้างฉลาม ตัวร้ายจากภาพยนตร์ชื่อดัง “Jaws” และทางพิพิธภัณฑ์ได้ทำการแขวน ‘บรูซ’ ไว้ที่โถงหน้าลิฟท์ตั้งแต่เมื่อเดือนพฤศจิกายนของปีที่แล้ว เพื่อเตรียมงานเปิดตัวในเดือนเมษายน ซึ่งก็ถูกเลื่อนมาเป็นเดือนนี้แทนในที่สุด


ในส่วนของการจัดแสดงในช่วงเปิดตัวพิพิธภัณฑ์แห่งนี้ ผู้จัดได้เลือกนำเสนอผลงานของ ฮายาโอะ มิยาซากิ ผู้ผลิตภาพยนตร์การ์ตูน (Animator) จากญี่ปุ่น รวมทั้งผลงานของผู้กำกับชื่อดัง เช่น สไปค์ ลี และ เปโดร อัลโมโดวาร์


ขณะเดียวกัน ห้องจัดแสดงบางห้องนั้น ผู้จัดได้เน้นให้มีการนำเสนอส่วนของรางวัลออสการ์เป็นหลัก ด้วยการนำตัวรางวัลที่มีการมอบให้กับผู้ชนะบางส่วนและบันทึกสุนทรพจน์ของผู้ชนะ ในช่วงหลายสิบปีที่ผ่านมา มาจัดแสดงไว้ตามผนังห้อง




 


นอกจากนั้น ยังมีการนำเสนอวิวัฒนาการของวงการภาพยนตร์ตั้งแต่คริสต์ทศวรรษที่ 18 มาจนถึงปัจจุบัน รวมทั้ง เสื้อผ้าจากภาพยนตร์ชื่อดัง เช่น “The Wizard of Oz” มาจัดแสดงด้วย


เรนโซ เปียโน ผู้รับหน้าที่ออกแบบพิพิธภัณฑ์เลือกใช้อาคาร 2 หลังที่มีพื้นที่รวมราว 27,871 ตารางเมตร บนหัวมุมถนน Wilshire Boulevard ตัดกับถนน Fairfax Avenue ให้เป็นที่ตั้งของโครงการนี้",https://www.voathai.com/a/academy-museum-motion-pictures-losangeles-openin/6241585.html,23_09_2021
ผู้นำโลกขึ้นกล่าวสุนทรพจน์ในที่ประชุมใหญ่สหประชาชาติครั้งที่ 76,"นายกรัฐมนตรีบอริส จอห์นสัน ของอังกฤษ ประธานาธิบดีเหงียน ซวน ฟุก ของเวียดนาม และประธานาธิบดีลาซารัส แมกคาร์ที ชาเควรา ของมาลาวี มีกำหนดการกล่าวสุนทรพจน์ในที่ประชุมสมัชชาใหญ่แห่งสหประชาชาติในวันพุธ



ก่อนหน้านี้ ผู้นำอังกฤษเน้นย้ำถึงความสำคัญของประเด็นการเปลี่ยนแปลงของสภาพภูมิอากาศ โดยระบุว่า การฟื้นฟูเศรษฐกิจโลกจะต้องอยู่บนพื้นฐานของการเติบโตที่เป็นมิตรต่อสิ่งแวดล้อม



เมื่อวันจันทร์ นายกฯ จอห์นสัน ทวีตข้อความว่า ประเทศร่ำรวยได้รับประโยชน์จากการเติบโตซึ่งทำให้เกิดมลภาวะ และขณะนี้มีหน้าที่ที่ต้องช่วยประเทศกำลังพัฒนาให้พัฒนาเศรษฐกิจอย่างยั่งยืนและเป็นมิตรต่อสิ่งแวดล้อม






คำกล่าวของผู้นำอังกฤษมีขึ้นหนึ่งวันหลังเข้าพบประธานาธิบดีโจ ไบเดน ของสหรัฐฯ ที่ทำเนียบขาว



การรับมือกับการเปลี่ยนแปลงของสภาพภูมิอากาศเป็นหนึ่งในประเด็นหารือเมื่อวันอังคาร ระหว่างนายอันโตนิโอ กูเตอร์เรส เลขาธิการสหประชาชาติ กับประธานาธิบดีอาเลฮันโดร เจมาเต ของกัวเตมาลา และประธานาธิบดีฮวน ออร์ลันโด เออร์นันเดซ ของฮอนดูรัส ก่อนที่ผู้นำทั้งสองมีกำหนดการกล่าวสุนทรพจน์ในการประชุมสมัชชาใหญ่สหประชาชาติครั้งที่ 76 ในวันพุธ



ผู้นำประเทศอื่น ๆ ที่มีกำหนดขึ้นกล่าวสุนทรพจน์ในวันพุธ ได้แก่ นายกรัฐมนตรีเปโดร ซานเชซ ของสเปน ประธานาธิบดีโวโลดีเมียร์ เซเลนสกี ของยูเครน ประธานาธิบดีนานา อะคูโฟ แอดโด ของกานา สมเด็จพระราชาธิบดีซัลมานแห่งซาอุดิอาระเบีย ประธานาธิบดีจูเลียส มาดา ไบโอ ของเซียร์ราลีโอน และนายกรัฐมนตรีเออร์นา ซอลเบิร์ก ของนอร์เวย์



การระบาดของเชื้อโคโรนาไวรัส ทำให้บรรดาผู้นำประเทศไม่สามารถเข้าร่วมการประชุมสมัชชาใหญ่เมื่อปีที่แล้วได้ ส่วนในปีนี้มีผู้นำประเทศราว 100 คนเข้าร่วมการประชุมในมหานครนิวยอร์ก ในขณะที่ผู้นำที่เหลือส่งคลิปวิดีโอการกล่าวสุนทรพจน์จากประเทศของตน



ผู้นำที่ส่งคลิปกล่าวสุนทรพจน์ล่วงหน้ามาในวันพุธ เช่น ประธานาธิบดีนิโคลัส มาดูโร ของเวเนซูเอลา ประธานาธิบดีโจโก วิโดโด ของอินโดนีเซีย สมเด็จพระราชาธิบดีอับดุลลอฮ์ที่ 2 แห่งจอร์แดน และประธานาธิบดีคาสซิม โจมาร์ท โตกาเยฟ ของคาซัคสถาน",https://www.voathai.com/a/%e0%b8%9c%e0%b8%b9%e0%b9%89%e0%b8%99%e0%b8%b3%e0%b9%82%e0%b8%a5%e0%b8%81-%e0%b8%81%e0%b8%a5%e0%b9%88%e0%b8%b2%e0%b8%a7%e0%b8%aa%e0%b8%b8%e0%b8%99%e0%b8%97%e0%b8%a3%e0%b8%9e%e0%b8%88%e0%b8%99%e0%b9%8c-%e0%b9%83%e0%b8%99-%e0%b8%97%e0%b8%b5%e0%b9%88%e0%b8%9b%e0%b8%a3%e0%b8%b0%e0%b8%8a%e0%b8%b8%e0%b8%a1%e0%b9%83%e0%b8%ab%e0%b8%8d%e0%b9%88-%e0%b8%aa%e0%b8%ab%e0%b8%9b%e0%b8%a3%e0%b8%b0%e0%b8%8a%e0%b8%b2%e0%b8%8a%e0%b8%b2%e0%b8%95%e0%b8%b4/6241530.html,23_09_2021
‘วาเลนติโน’ ออกแบบเสื้อรุ่นพิเศษโปรโมทการฉีดวัคซีนโควิด-19,"ห้องเสื้อหรู ‘วาเลนติโน’ จากอิตาลี ออกแบบเสื้อกันหนาวแบบมีฮู้ดคลุมหัวรุ่นพิเศษ เพื่อส่งเสริมการฉีดวัคซีนโควิด-19 พร้อมประกาศจะนำรายได้จากการจำหน่ายเสื้อที่ผลิตออกมาแบบจำกัดนี้ให้กับกองทุนเพื่อเด็กเเห่งสหประชาชาติ (UNICEF)


สำนักข่าว รอยเตอร์ รายงานว่า งานออกแบบพิเศษที่มีจำนวนจำกัดนี้ เป็นเสื้อกันหนาวสีดำพร้อมฮู้ดคลุมหัว พร้อมพิมพ์ คำว่า “(V) Vaccinated” สีแดง ซึ่งเป็นการใช้ตราสัญลักษณ์ของแบรนด์หรูนี้ ผสมกับคำที่แปลได้ว่า “ฉีดวัคซีนแล้ว” เข้าด้วยกัน ซึ่งเดิมทีเป็นฝีมือของบริษัทเล็กๆ แห่งหนึ่งในนคร ลอส แอนเจลิส ที่ชื่อ Cloney และผลิตเสื้อแบบนี้ออกมาโดยไม่ได้แจ้งเจ้าของแบรนด์ให้รับทราบ


แต่เมื่อ ปิเอร์เปาโล ปิชโชลี ดีไซเนอร์ของแบรนด์นี้ทราบเรื่อง ก็สั่งซื้อเสื้อทั้ง 5 ตัวที่บริษัท Cloney ผลิตออกมาและนำไปมอบเป็นของขวัญให้แก่ผู้มีชื่อเสียงที่เป็นเพื่อนของตน เช่น เลดี้กากา ตามรายละเอียดในแถลงการณ์ของห้องเสื้อ ‘วาเลนติโน’


และหลังจากนั้น ปิชโชลี ตัดสินใจผลิตเสื้อแบบนี้ขึ้นเอง เพื่อจำหน่ายผ่านช่องทางเว็บไซต์ของ ‘วาเลนติโน’ ตั้งแต่วันที่ 23 กันยายนเป็นต้นไป ในราคาตัวละ 690 ดอลลาร์ หรือราว 22,770 บาท เพื่อนำรายได้ไปมอบให้กับ UNICEF และเพื่อสนับสนุนโครงการวัคซีนโควิด-19 สำหรับประเทศยากจน โคแวกซ์ (COVAX) ขององค์การอนามัยโลก


ปิชโชลี กล่าวว่า “การฉีดวัคซีนนั้น คือวิธีที่มีประสิทธิภาพที่สุดในการต่อสู้กับภาวการณ์ระบาดใหญ่ทั่วโลก รวมทั้งยังเป็นสัญลักษณ์ของการให้ความเคารพต่อผู้อื่นและความรับผิดชอบต่อสังคมด้วย”


 


(ที่มา: สำนักข่าว รอยเตอร์)",https://www.voathai.com/a/valentino-luxury-brand-vaccination-promotion-hoodie-limited-edition/6241527.html,23_09_2021
ไบเดน - มาคร็อง นัดพบเดือนหน้าหารือข้อพิพาทเรือดำน้ำออสเตรเลีย,"ประธานาธิบดีสหรัฐฯ โจ ไบเดน และประธานาธิบดีฝรั่งเศส เอ็มมานูเอล มาคร็อง ตกลงที่จะพบหารือกันในเดือนหน้าที่ยุโรป เพื่อบรรเทาความขัดแย้งในประเด็นการสร้างเรือดำน้ำให้กับออสเตรเลีย


แถลงการณ์ของทำเนียบขาวระบุว่า ประธานาธิบดีไบเดนและประธานาธิบดีมาคร็องได้พูดคุยทางโทรศัพท์กันในวันพุธ และได้เห็นพ้องร่วมกันว่า ควรมีการเจรจาอย่างเปิดเผยระหว่างประเทศพันธมิตรเกี่ยวกับสถานการณ์ที่เกิดขึ้น เพื่อผลประโยชน์เชิงยุทธศาสตร์ของทุกฝ่าย


ผู้นำสหรัฐฯ ยังแสดงความเสียใจต่อการจัดการสัญญาซื้อเรือดำน้ำพลังงานนิวเคลียร์ระหว่างออสเตรเลียกับอังกฤษและสหรัฐฯ จำนวน 8 ลำ ซึ่งทำให้รัฐบาลออสเตรเลียตัดสินใจยกเลิกสัญญาซื้อเรือดำน้ำพลังงานดีเซล-ไฟฟ้า 12 ลำจากฝรั่งเศส มูลค่า 66,000 ล้านดอลลาร์ ที่ทำไว้ตั้งแต่ปี ค.ศ. 2016 


 




การยกเลิกสัญญาซื้อเรือดำน้ำสร้างความไม่พอจอย่างยิ่งให้แก่ฝรั่งเศส จนทางการฝรั่งเศสได้เรียกตัวทูตฝรั่งเศสประจำกรุงวอชิงตันและกรุงแคนเบอร์รากลับประเทศ แต่ทำเนียบขาวระบุในวันพุธว่า ปธน.มาคร็องได้ตัดสินใจส่งตัวทูตฝรั่งเศสกลับมายังกรุงวอชิงตันอีกครั้งในสัปดาห์หน้า 


อย่างไรก็ตาม รัฐมนตรีต่างประเทศฝรั่งเศส ฌอง-อีฟส์ เลอ เดรียง แสดงความกังวลอย่างยิ่งต่อ ""การเสแสร้ง"" ของสหรัฐฯ ซึ่งเป็นหนึ่งในพันธมิตรเก่าแก่ที่สุดของฝรั่งเศส 


โดยรัฐมนตรีเลอ เดรียง กล่าวกับผู้สื่อข่าวที่สหประชาชาติในสัปดาห์นี้ว่า สหรัฐฯ ลอบทำสัญญาลับหลังฝรั่งเศสและซุกซ่อนเอาไว้เป็นเวลาหลายเดือน


ทั้งนี้ ประธานาธิบดีไบเดนและประธานาธิบดีมาคร็องจะพบกันในช่วงปลายเดือนตุลาคม ระหว่างการประชุมกลุ่มจี-20 ที่กรุงโรมในช่วงเวลานั้น",https://www.voathai.com/a/%e0%b9%84%e0%b8%9a%e0%b9%80%e0%b8%94%e0%b8%99-%e0%b8%a1%e0%b8%b2%e0%b8%84%e0%b8%a3%e0%b9%87%e0%b8%ad%e0%b8%87-%e0%b8%99%e0%b8%b1%e0%b8%94%e0%b8%9e%e0%b8%9a%e0%b9%80%e0%b8%94%e0%b8%b7%e0%b8%ad%e0%b8%99%e0%b8%ab%e0%b8%99%e0%b9%89%e0%b8%b2-%e0%b8%ab%e0%b8%b2%e0%b8%a3%e0%b8%b7%e0%b8%ad-%e0%b8%82%e0%b9%89%e0%b8%ad%e0%b8%9e%e0%b8%b4%e0%b8%9e%e0%b8%b2%e0%b8%97-%e0%b9%80%e0%b8%a3%e0%b8%b7%e0%b8%ad%e0%b8%94%e0%b8%b3%e0%b8%99%e0%b9%89%e0%b8%b3-%e0%b8%ad%e0%b8%ad%e0%b8%aa%e0%b9%80%e0%b8%95%e0%b8%a3%e0%b9%80%e0%b8%a5%e0%b8%b5%e0%b8%a2/6241524.html,23_09_2021
‘ไบเดน’ ประกาศบริจาควัคซีนโควิดเพิ่ม 500 ล้านโดส ให้ประเทศกำลังพัฒนา,"เมื่อวันพุธ ประธานาธิบดีโจ ไบเดน ประกาศว่า สหรัฐฯ จัดซื้อวัคซีนต้านโรคโควิด-19 ของบริษัทไฟเซอร์และไบโอเอนเท็คเพิ่มอีก 500 ล้านโดสให้ประเทศกำลังพัฒนาภายในปีหน้า



ก่อนหน้านี้ สหรัฐฯ ประกาศว่า จะบริจาควัคซีนของทั้งสองบริษัท 500 ล้านโดสให้ประเทศกำลังพัฒนาภายในสิ้นเดือนมิถุนายนปีหน้า เท่ากับว่า สหรัฐฯ จะบริจาควัคซีนรวมทั้งสิ้น 1 พันล้านโดส



นายแอนโทนี บลิงเคน รัฐมนตรีว่าการกระทรวงการต่างประเทศสหรัฐฯ ทวีตข้อความเมื่อวันพุธว่า สหรัฐฯ บริจาควัคซีนเป็นจำนวนสามเท่ามากกว่าจำนวนวัคซีนที่สหรัฐฯ ฉีดให้ชาวอเมริกันจนถึงขณะนี้






ผู้นำสหรัฐฯ ประกาศบริจาควัคซีนระหว่างการประชุมสุดยอดออนไลน์ด้านโรคโควิด-19 ซึ่งเป็นการประชุมคู่ขนานของการประชุมสมัชชาใหญ่แห่งสหประชาชาติ



คาดว่า ปธน. ไบเดน จะปฏิบัติตามเป้าหมายขององค์การอนามัยโลก หรือ WHO ที่ตั้งเป้าฉีดวัคซีนประชากรโลกให้ได้อย่างต่ำ 70 เปอร์เซ็นต์ ภายในปีหน้า และเชิญชวนให้ประเทศร่ำรวยเพิ่มความพยายามควบคุมการระบาดให้มากขึ้น



เมื่อเดือนมิถุนายน นายเทดรอส อัดฮานอม เกเบรเยซุส ผู้อำนวยการ WHO ระบุว่า การปฏิบัติตามเป้าหมายฉีดวัคซีนดังกล่าวจำเป็นต้องใช้วัคซีน 11,000 ล้านโดส



ระหว่างการกล่าวสุนทรพจน์ที่สหประชาชาติเมื่อวันอังคาร ปธน. ไบเดนระบุว่า สหรัฐฯ บริจาควัคซีนกว่า 160 ล้านโดสให้ประเทศกว่า 100 ประเทศ ซึ่งเป็นจำนวนวัคซีนที่บริจาคมากกว่าวัคซีนบริจาคจากประเทศอื่น ๆ รวมกัน



ในช่วงปีที่ผ่านมา มีการฉีดวัคซีนไปแล้วกว่า 5,900 ล้านโดสทั่วโลก ให้ประชากรทั่วโลกราว 43 เปอร์เซ็นต์ อย่างไรก็ตาม ความไม่เท่าเทียมกันในการจัดสรรวัคซีนทำให้ประเทศรายได้ต่ำหลายประเทศเผชิญปัญหาในการฉีดวัคซีนให้กลุ่มประชากรที่เปราะบางที่สุด



ผู้นำประเทศต่าง ๆ และบรรดาองค์กรระหว่างประเทศ ให้ความสำคัญมากขึ้นต่อความไม่เท่าเทียมกันในการเข้าถึงวัคซีน รวมถึงอัตราการฉีดวัคซีนที่เป็นไปอย่างล่าช้า และแม้สหรัฐฯ จะประกาศบริจาควัคซีน แต่สหรัฐฯ ก็ถูกวิจารณ์ว่ายังให้ความสำคัญต่อประเด็นนี้ไม่เพียงพอ โดยเฉพาะจากที่สหรัฐฯ ผลักดันให้ชาวอเมริกันได้รับวัคซีนเข็มสามก่อนที่ประชาชนกลุ่มเสี่ยงในประเทศที่ยากจนกว่า จะได้รับวัคซีนเข็มแรกด้วยซ้ำ



(เนื้อหาบางส่วนจากสำนักข่าว The Associated Press และสำนักข่าว Reuters)",https://www.voathai.com/a/%e0%b9%84%e0%b8%9a%e0%b9%80%e0%b8%94%e0%b8%99-%e0%b8%9b%e0%b8%a3%e0%b8%b0%e0%b8%81%e0%b8%b2%e0%b8%a8%e0%b8%9a%e0%b8%a3%e0%b8%b4%e0%b8%88%e0%b8%b2%e0%b8%84%e0%b8%a7%e0%b8%b1%e0%b8%84%e0%b8%8b%e0%b8%b5%e0%b8%99%e0%b9%82%e0%b8%84%e0%b8%a7%e0%b8%b4%e0%b8%94%e0%b9%80%e0%b8%9e%e0%b8%b4%e0%b9%88%e0%b8%a1-500-%e0%b8%a5%e0%b9%89%e0%b8%b2%e0%b8%99%e0%b9%82%e0%b8%94%e0%b8%aa-%e0%b9%83%e0%b8%ab%e0%b9%89%e0%b8%9b%e0%b8%a3%e0%b8%b0%e0%b9%80%e0%b8%97%e0%b8%a8%e0%b8%81%e0%b8%b3%e0%b8%a5%e0%b8%b1%e0%b8%87%e0%b8%9e%e0%b8%b1%e0%b8%92%e0%b8%99%e0%b8%b2/6241419.html,23_09_2021
OECD เรียกร้องประเทศร่ำรวยแบ่งปันวัคซีนโควิด-19 ให้ประเทศอื่น,"องค์การเพื่อความร่วมมือและการพัฒนาทางเศรษฐกิจ (OECD) เรียกร้องให้ประเทศร่ำรวยอันดับต้นๆ ของโลก แบ่งปันวัคซีนโควิด-19 ให้กับประเทศอื่นๆ เพื่อสนับสนุนการฟื้นตัวของเศรษฐกิจโลกจากภาวะวิกฤตสาธารณสุขครั้งนี้


มาธิอัส คอร์แมนน์ เลขาธิการ OECD เข้าร่วมการแถลงข่าวเกี่ยวกับรายงานด้านการฟื้นตัวของเศรษฐกิจโลกเมื่อวันอังคารที่ผ่านมา และระบุว่า ในเวลานี้ มีสัญญาณการฟื้นตัวที่แข็งแกร่งจากภาวะวิกฤตเศรษฐกิจแล้ว อันเป็นผลมาจากการดำเนินมาตรการต่างๆ อย่างเด็ดขาดของรัฐบาลและธนาคารกลางหลายแห่งเพื่อสนับสนุนเศรษฐกิจของตนผ่านนโยบายและแผนงานหลายอย่าง


อย่างไรก็ตาม คอร์แมนน์ กล่าวว่า แม้จะมีการแจกจ่ายวัคซีนโควิด-19 กันแล้วในหลายพื้นที่ ความคืบหน้าของการฟื้นตัวทางเศรษฐกิจทั่วโลกยังเป็นไปในแบบที่ไม่อยู่ในระดับหรือทิศทางเดียวกัน ดังนั้น สิ่งที่ OECD เห็นว่า ควรจะเกิดขึ้น เพื่อช่วยให้กระบวนการดังกล่าวยั่งยืนและทั่วถึง คือ การที่นานาประเทศจะต้องดำเนินโครงการฉีดวัคซีนที่มีประสิทธิภาพให้ได้ พร้อมๆ กับมีการดำเนินยุทธศาสตร์การลงทุนเพื่อเตรียมความพร้อมในอนาคตไปด้วย


นอกจากนั้น เลขาธิการ OECD ยังย้ำว่า ขณะที่การฟื้นตัวจากผลกระทบของวิกฤติโควิด-19 ทั่วโลกนั้นเกิดขึ้นได้เร็วกว่าคาด กระบวนการดังกล่าวเกิดขึ้นในแบบที่ “ไม่เท่าเทียมกัน” อยู่ดี


ทั้งนี้ OECD ซึ่งทำการสังเกตการณ์และให้คำแนะนำต่อประเทศสมาชิก 38 ประเทศอยู่ เรียกร้องให้ประชาคมโลกเร่งพยายามจัดหาทรัพยากรที่จำเป็นให้กับประเทศรายได้ต่ำทั้งหลาย เพื่อให้สามารถดำเนินการฉีดวัคซีนโควิด-19 ให้กับประชากรของตนได้อย่างทั่วถึง เพื่อประโยชน์ทั้งของประเทศตนเองและคนทั่วโลก


ที่ผ่านมา องค์กรระหว่างประเทศทั้งหลาย เช่น องค์การอนามัยโลก ได้เรียกร้องให้ประเทศพัฒนาแล้วแบ่งปันวัคซีนส่วนเกินของตนให้กับประเทศยากจน ที่ยังไม่สามารถแจกจ่ายวัคซีนให้กับประชากรของตนได้ แทนที่จะมัวแต่จัดหาวัคซีนบูสเตอร์ให้กับประชาชนในประเทศ


 


(ข้อมูลบางส่วนมาจากสำนักข่าว เอพี และ รอยเตอร์)",https://www.voathai.com/a/oecd-wealthy-countries-covid19-vaccine-sharing/6241478.html,23_09_2021
‘เอเวอร์แกรนด์ กรุ๊ป’ ตกลงชำระหนี้ดอกเบี้ย-ช่วยผ่อนคลายความกังวลผลกระทบลูกโซ่ต่อธุรกิจอื่นของจีน,"เอเวอร์แกรนด์ กรุ๊ป (Evergrande Group) บริษัทพัฒนาอสังหาริมทรัพย์รายใหญ่ของจีน ตกลงที่จะชำระหนี้ดอกเบี้ยหุ้นกู้ของตนในวันพุธตามเวลาท้องถิ่น ขณะที่ธนาคารกลางจีนเร่งอัดฉีดเงินเข้าสู่ระบบธนาคารของประเทศ ทำให้ความกังวลเกี่ยวกับผลกระทบเป็นลูกโซ่จากสถานภาพทางการเงินอันง่อนแง่นของธุรกิจชั้นนำแห่งนี้ต่อภาคธุรกิจอื่นๆ คลี่คลายลงไปบ้าง ตามรายงานของสำนักข่าว รอยเตอร์


บริษัทเอเวอร์แกรนด์ กรุ๊ป ซึ่งเป็นผู้ออก Junk Bond หรือ ตราสารหนี้ขยะ ซึ่งก็คือตราสารหนี้อัตราผลตอบแทนสูง ที่ไม่ถูกจัดให้อยู่ในระดับแนะนำให้มีการลงทุน รายใหญ่ที่สุดของเอเชีย กลายมาเป็นต้นตอของความกังวลเกี่ยวกับสถานะทางเศรษฐกิจของจีน ในระดับที่ทำให้ผู้ลงทุนในตลาดหุ้นและตลาดตราสารหนี้ทั่วโลกหายใจไม่ทั่วท้อง เพราะกลัวว่า หากบริษัทนี้ผิดชำระหนี้ขึ้นมา ระบบการเงินก็จะรวนขึ้นทันที เนื่องจากสถาบันการเงินหลายแห่งทำธุรกิจกับบริษัทนี้อยู่ ไม่ทางใดก็ทางหนึ่ง


สำนักข่าว รอยเตอร์ รายงานว่า เพื่อช่วยสร้างความมั่นใจให้นักลงทุนในภาวะที่ความกลัวปกคลุมไปทั่วนี้ ธนาคารกลางจีนประกาศอัดฉีดเงินจำนวน 90,000 ล้านหยวน หรือ 14,000 ล้านดอลลาร์ เข้าสู่ระบบธนาคารของประเทศ เพื่อส่งสัญญาณการสนับสนุนตลาดการเงินในการเตรียมพร้อมรับสิ่งที่จะตามมา หาก เอเวอร์แกรนด์ กรุ๊ป เข้าสู่กระบวนการปรับโครงสร้างหนี้


ขณะเดียวกัน บริษัทพัฒนาอสังหาริมทรัพย์ยักษ์ใหญ่รายนี้ยังเร่งทำการต่างๆ เพื่อไม่ให้ตนต้องผิดชำระหนี้ดอกเบี้ยหุ้นกู้ของตนที่ถึงกำหนดชำระในสัปดาห์นี้ ก่อนที่ บริษัท เหิงต้า เรียลเอสเตท กรุ๊ป (Hengda Real Estate Group) ซึ่งเป็นบริษัทหลักในเครือ จะประกาศออกมาในวันพุธเช่นกันว่า ได้ “แก้ไข” ประเด็นการชำระดอกเบี้ยมูลค่า 83.5 ล้านดอลลาร์ ของหุ้นกู้ชุดหนึ่งที่ถึงกำหนดในวันพฤหัสบดีนี้ ผ่าน “การเจรจาแบบส่วนตัว” แล้ว โดยไม่ได้เปิดเผยรายละเอียดเกี่ยวกับจำนวนเงินของดอกเบี้ยและวันที่จะทำการชำระ


รอยเตอร์ ได้สอบถามรายละเอียดไปยัง เอเวอร์แกรนด์ กรุ๊ป แต่ยังไม่ได้รับคำตอบกลับมาขณะรายงานข่าวนี้


เด็กซ์เตอร์ แทน นักวิเคราะห์จาก Bondsupermart.com ให้ความเห็นว่า พัฒนาการต่างๆ ที่เพิ่งเกิดขึ้นนี้ชี้ให้เห็นว่า ทางบริษัทได้เข้าควบคุมสถานการณ์ไว้แล้ว และพยายามอย่างมากที่จะหาทางออกให้กับบรรดาลูกหนี้ของตน


แต่นอกจากดอกเบี้ยก้อนดังกล่าวแล้ว บริษัทนี้ยังมีกำหนดที่จะต้องชำระดอกเบี้ยมูลค่า 47.5 ล้านดอลลาร์ในสัปดาห์หน้าด้วย


(ที่มา: สำนักข่าว รอยเตอร์)",https://www.voathai.com/a/evergrande-group-junk-bond-interest-payment-default-fear-china-economy/6241407.html,23_09_2021
สหรัฐฯ - จีน เผยนโยบายต่อสู้โลกร้อนคนละแนวทางต่อที่ประชุมใหญ่ยูเอ็น,"สองประเทศที่มีขนาดเศรษฐกิจใหญ่ที่สุดในโลกและเป็นผู้ปล่อยก๊าซคาร์บอนมากที่สุดด้วย คือ สหรัฐฯ กับจีน ประกาศนโยบายต่อสู้กับการเปลี่ยนแปลงของสภาพภูมิอากาศโลกคนละแนวทาง ที่การประชุมสมัชชาใหญ่ของสหประชาชาติ หรือ UNGA ที่นครนิวยอร์ก ในวันอังคาร


ประธานาธิบดีจีน สี จิ้นผิง สร้างความแปลกใจให้แก่ผู้ร่วมประชุมที่สหประชาชาติเป็นปีที่สองติดต่อกัน เมื่อประกาศว่าจีนจะยุติการสนับสนุนทางการเงินแก่โรงงานที่ใช้ถ่านหินในต่างประเทศ 


ก่อนหน้านี้ไม่กี่ชั่วโมง ประธานาธิบดีสหรัฐฯ โจ ไบเดน ประกาศแผนเพิ่มเงินช่วยเหลือเป็นสองเท่าแก่ประเทศยากจนภายในปี ค.ศ. 2024 รวม 11,400 ล้านดอลลาร์ เพื่อช่วยให้ประเทศเหล่านั้นเปลี่ยนไปสู่การใช้พลังงานสะอาดและจัดการกับผลกระทบของภาวะโลกร้อน 


คำประกาศของผู้นำจีนและสหรัฐฯ ถือเป็นการกระตุ้นความสนใจก่อนการประชุมหารือเรื่องการเปลี่ยนแปลงของสภาพภูมิอากาศโลก COP26 จะมีขึ้นที่เมืองกลาสโกว์ สก็อตแลนด์ ในอีกไม่ถึงหกสัปดาห์ 


เลขาธิการใหญ่สหประชาชาติ อันโตนิโอ กูเตอร์เรส กล่าวยินดีต่อคำประกาศของผู้นำทั้งสอง แต่ก็ยินยันว่าเรายังคงมีสิ่งที่ต้องทำอีกมากเพื่อให้การประชุม COP26 ที่กลาสโกว์ ประสบความสำเร็จ


 




นโยบายเลิกหนุนถ่านหินของจีน


คำประกาศของปธน.สี ในวันอังคาร อาจส่งผลกระทบต่อโครงการสร้างโรงไฟฟ้าถ่านหิน 47 แห่งใน 20 ประเทศซึ่งเชื่อว่าเป็นตัวการสำคัญที่ปล่อยมลพิษสู่ชั้นบรรยากาศโลก 


โจแอนนา ลิวอิส ผู้เชี่ยวชาญด้านพลังงานและสภาพภูมิอากาศแห่งมหาวิทยาลัยจอร์จทาวน์ กล่าวว่า คำประกาศนี้ถือเป็นเรื่องสำคัญ เพราะปัจจุบันจีนคือผู้สนับสนุนด้านเงินทุนรายใหญ่สำหรับโรงไฟฟ้าถ่านหินในประเทศต่าง ๆ 


ข้อมูลแสดงให้เห็นว่า ระหว่างปี ค.ศ. 2013 - 2019 จีนอุดหนุนทางการเงินราว 13% ให้แก่โรงไฟฟ้าถ่านหินนอกประเทศจีน ซึ่งมากกว่าประเทศอื่น ๆ หลายเท่า ขณะที่ญี่ปุ่นและเกาหลีใต้เพิ่งประกาศเมื่อต้นปีนี้ว่าได้ยกเลิกการสนับสนุนด้านเงินทุนแก่โรงไฟฟ้าถ่านหินแล้วเช่นกัน 


อย่างไรก็ตาม คุณไบฟอร์ด เจิ้ง นักวิเคราะห์แห่งสถาบัน E3G ระบุว่า แม้จีนได้เลิกสนับสนุนการสร้างโรงไฟฟ้าถ่านหินในประเทศอื่น แต่จำนวนโรงไฟฟ้าถ่านหินในจีนเองกลับเพิ่มขึ้นจำนวนมากเมื่อปีที่แล้ว ซึ่งการที่นโยบายใหม่ของรัฐบาลปักกิ่งจะได้ผลนั้นจำเป็นต้องมีการหยุดสร้างโรงไฟฟ้าถ่านหินในจีนเองพร้อมไปกับการไล่ปิดโรงไฟฟ้าถ่านหินเก่า ๆ ด้วย",https://www.voathai.com/a/%e0%b8%aa%e0%b8%ab%e0%b8%a3%e0%b8%b1%e0%b8%90%e0%b8%af-%e0%b8%88%e0%b8%b5%e0%b8%99-%e0%b9%80%e0%b8%9c%e0%b8%a2%e0%b8%84%e0%b8%a7%e0%b8%b2%e0%b8%a1%e0%b9%81%e0%b8%95%e0%b8%81%e0%b8%95%e0%b9%88%e0%b8%b2%e0%b8%87-%e0%b8%99%e0%b9%82%e0%b8%a2%e0%b8%9a%e0%b8%b2%e0%b8%a2%e0%b8%95%e0%b9%88%e0%b8%ad%e0%b8%aa%e0%b8%b9%e0%b9%89%e0%b9%82%e0%b8%a5%e0%b8%81%e0%b8%a3%e0%b9%89%e0%b8%ad%e0%b8%99-%e0%b8%97%e0%b8%b5%e0%b9%88%e0%b8%9b%e0%b8%a3%e0%b8%b0%e0%b8%8a%e0%b8%b8%e0%b8%a1%e0%b9%83%e0%b8%ab%e0%b8%8d%e0%b9%88-%e0%b8%a2%e0%b8%b9%e0%b9%80%e0%b8%ad%e0%b9%87%e0%b8%99/6241349.html,23_09_2021
นักวิทย์สิงคโปร์ปิ๊งไอเดียเปลี่ยน 'เปลือกทุเรียน' เป็นผ้าปิดแผลออแกนิก,"สำนักข่าวรอยเตอร์รายงานว่า นักวิทยาศาสตร์ที่มหาวิทยาลัยเทคโนโลยีนานยาง (Nanyang Technological University - NTU) ในสิงคโปร์ คิดค้นวิธีเปลี่ยนเศษเปลือกทุเรียนให้กลายเป็นผ้าปิดแผลผสมเจลฆ่าเชื้อโรค


กระบวนการดังกล่าวเริ่มด้วยการสกัดแป้งเซลลูโลสจากเปลือกทุเรียนแช่แข็งแล้วผสมกับกลีเซอรอล เพื่อให้กลายเป็นเจลใสแผ่นบาง ก่อนที่จะตัดให้เป็นแผ่น ๆ คล้ายผ้าปิดแผล


โดยนักวิจัยบอกว่า ผ้าปิดแผลไฮโดรเจลจากเปลือกทุเรียนนี้นอกจากช่วยป้องกันเชื้อโรคได้แล้ว ยังทำให้บริเวณรอบ ๆ แผลมีความเย็นและชุ่มชื้น ทำให้แผลสมานได้เร็วกว่าเดิมด้วย




 


ศาสตราจารย์วิลเลียม เฉิน ผอ.โครงการวิทยาศาสตร์การอาหารที่ NTU กล่าวว่า ชาวสิงคโปร์บริโภคทุเรียนราว 12 ล้านลูกต่อปี ทำให้มีเปลือกและเม็ดทุเรียนที่ต้องทิ้งเป็นจำนวนมหาศาล กลายเป็นขยะอาหารที่ไม่ได้ใช้ประโยชน์และเป็นมลพิษต่อสิ่งแวดล้อม 


นอกจากนี้ การใช้ขยะเหลือใช้นี้ในการผลิตผ้าปิดแผลกันเชื้อโรคยังเป็นความคุ้มค่ามากกว่าการผลิตผ้าปิดแผลแบบทั่วไปที่ต้องใช้ใยของโลหะบางอย่าง เช่น เงินหรือทองแดง เป็นส่วนประกอบตรงส่วนที่ใช้ป้องกันเชื้อโรคด้วย 


ศาสตราจารย์เฉินบอกว่า วิธีการนี้ยังสามารถนำมาใช้กับเศษอาหารประเภทอื่น เช่น ถั่วเหลือง และธัญพืชต่าง ๆ ได้ด้วย 


ด้านพ่อค้าทุเรียนชาวสิงคโปร์ ตัน อิง ฉ่วน แสดงความยินดีต่อแนวคิดนี้ โดยบอกว่าในฤดูทุเรียน ตนขายได้ถึงวันละ 30 ลัง หรือประมาณ 1,800 กิโลกรัม ซึ่งมากกว่าครึ่งหนึ่งนั้นเป็นเปลือกทุเรียน ดังนั้นการใช้ประโยชน์จากขยะเหลือทิ้งนี้จะช่วยให้การดื่มด่ำกับรสชาติของทุเรียน มีความยั่งยืนและเป็นมิตรต่อสิ่งแวดล้อมมากยิ่งขึ้นด้วย 


(ที่มา: รอยเตอร์)",https://www.voathai.com/a/%e0%b8%99%e0%b8%b1%e0%b8%81%e0%b8%a7%e0%b8%b4%e0%b8%97%e0%b8%a2%e0%b9%8c-%e0%b8%aa%e0%b8%b4%e0%b8%87%e0%b8%84%e0%b9%82%e0%b8%9b%e0%b8%a3%e0%b9%8c-%e0%b8%9b%e0%b8%b4%e0%b9%8a%e0%b8%87%e0%b9%84%e0%b8%ad%e0%b9%80%e0%b8%94%e0%b8%b5%e0%b8%a2-%e0%b8%9c%e0%b8%a5%e0%b8%b4%e0%b8%95-%e0%b8%9c%e0%b9%89%e0%b8%b2%e0%b8%9b%e0%b8%b4%e0%b8%94%e0%b9%81%e0%b8%9c%e0%b8%a5-%e0%b8%88%e0%b8%b2%e0%b8%81-%e0%b9%80%e0%b8%9b%e0%b8%a5%e0%b8%b7%e0%b8%ad%e0%b8%81%e0%b8%97%e0%b8%b8%e0%b9%80%e0%b8%a3%e0%b8%b5%e0%b8%a2%e0%b8%99/6237494.html,23_09_2021
