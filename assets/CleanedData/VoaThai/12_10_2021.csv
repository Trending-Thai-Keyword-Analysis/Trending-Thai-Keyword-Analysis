title,summary,link,published
ล้มเหลว! อินเดีย-จีน ไม่สามารถเจรจาลดความตึงเครียดแถบชายแดนได้ดังหวัง,ความพยายามระหว่างกองทัพอินเดียและจีน ที่จะเจรจาเพื่อลดความตึงเครียดที่บริเวณชายแดนที่กองทหารของสองประเทศมีการเผชิญหน้ากันอยู่ ประสบความล้มเหลวในการหาข้อยุติข้อขัดแย้งที่ดำเนินมานาน 17 เดือนและทำให้เกิดการสูญเสียจากทั้งสองได้ คำยืนยันจากกองทัพของทั้งสองประเทศว่า ความพยายามเจรจาระหว่างทั้งคู่ไม่สามารถหาข้อสรุปได้ ที่มีออกมาในวันจันทร์หมายความว่า ทั้งคู่ยังจะต้องตรึงกำลังทหารไว้ที่แถบพรมแดนในภูมิภาคลาดัก ของอินเดียในช่วงฤดูหนาวที่กำลังจะมาถึงอีกครั้ง กองทัพอินเดียออกแถลงการณ์ที่ระบุว่า ทางตนได้เสนอ ‘ข้อแนะนำในเชิงสร้างสรรค์’ ไป แต่ทางจีน “ไม่ยอมตกลง” และ ไม่ได้ยื่นข้อเสนอที่จะนำพาทุกอย่างไปสู่สภาพการณ์ที่ดีขึ้นในอนาคตได้ ขณะที่ โฆษกกองทัพจีน ระบุในแถลงการณ์ของฝ่ายตนว่า “ทางอินเดียยังคงยึดติดอยู่กับข้อเรียกร้องที่ไม่สมเหตุสมผลและเป็นไปไม่ได้ จนทำให้การเจรจามีปัญหา” ผู้บัญชาการเหล่าทัพของทั้งสองประเทศเข้าร่วมการเจรจาเมื่อวันอาทิตย์ที่ผ่านมา ที่บริเวณมอลโด (Mold) ซึ่งอยู่ในการควบคุมของจีน ในภูมิภาคลาดัก ของอินเดีย ตั้งแต่เดือนกุมภาพันธ์เป็นต้นมา อินเดียและจีน ต่างถอนกำลังของตนออกมาเพื่อลดการเผชิญหน้าระหว่างกัน แต่ยังคงตรึงกำลังในแถบชายแดนระหว่างกันไว้อยู่ ปกติ อุณหภูมิในแถบที่กองทัพอินเดียและจีนเผชิญหน้ากันในภูมิภาคลาดักจะลดลงถึง -30 องศาเซลเซียสในเดือนมกราคม และทั้งสองฝ่ายมักจะเลือกถอยกำลังพลของตนลงไปอยู่อีกจุดในช่วงเวลาดังกล่าว แต่หลังเกิดเหตุปะทะกันเมื่อเดือนพฤษภาคมของปีที่แล้ว กองทัพของทั้งสองประเทศตัดสินใจส่งเจ้าหน้าที่ทหารไปตรึงพื้นที่ซึ่งติดกับแนวชายแดนที่มีข้อพิพาทกันอยู่ไว้ตลอด,https://www.voathai.com/a/india-china-army-talks-border-dispute-fail/6266355.html,12_10_2021
'เมิร์ค' ยื่นขอ อย.สหรัฐฯ รับรองยาเม็ดต้านโควิดเป็นกรณีฉุกเฉินครั้งแรก,บริษัทเภสัชกรรม เมิร์ค แอนด์ โค (Merck & Co) เปิดเผยในวันจันทร์ว่า ได้ยื่นขอการรับรองเป็นกรณีฉุกเฉินต่อองค์การอาหารและยาสหรัฐฯ หรือ FDA สำหรับการใช้ยาเม็ดต้านโควิด-19 มอลนูพิราเวียร์ (Molnupiravir) ในการรักษาผู้ป่วยที่มีอาการระดับต่ำถึงปานกลาง ยา Molnupiravir เป็นยาเม็ดที่ใช้ทางปากชนิดแรกซึ่งสามารถใช้บำบัดอาการของผู้ที่เพิ่งเริ่มติดเชื้อโคโรนาไวรัสในระยะแรก หากผ่านการรับรองจากเอฟดีเอ ยาดังกล่าวอาจกลายเป็นความก้าวหน้าอย่างสำคัญในความพยายามเพื่อยุติการระบาดของเชื้อไวรัสนี้ เนื่องจากผู้ติดเชื้อสามารถรับประทานยาเองที่บ้านได้เหมือนกับยารักษาโรคอื่น ๆ เมื่อต้นเดือนนี้ บริษัทเมิร์ค ของสหรัฐฯ ประกาศว่ายาเม็ด Molnupiravir ซึ่งเมิร์คพัฒนาร่วมกับบริษัทริดจ์แบ็ค ไบโอเธราพิวติกส์ (Ridgeback Biotherapeutics) ช่วยลดอัตราการเข้าโรงพยาบาลและการเสียชีวิตในกลุ่มผู้ป่วยที่เพิ่งได้รับเชื้อได้ถึงราว 50% คำประกาศของเมิร์คทำให้ราคาหุ้นของบริษัทผู้ผลิตวัคซีนโควิด-19 ต่างปรับตัวลดลงไปตาม ๆ กัน ขณะที่หลายประเทศต่างแห่สั่งซื้อยาดังกล่าว รวมถึง มาเลเซีย เกาหลีใต้ และสิงคโปร์ เมิร์คทำสัญญาผลิตยาดังกล่าวให้สหรัฐฯ 1.7 ล้านชุด ในราคาชุดละ 700 ดอลลาร์ โดยคาดว่าเมิร์คจะสามารถผลิตได้ทั้งหมด 10 ล้านชุดภายในสิ้นปีนี้ นอกจากนี้ยังบรรลุข้อตกลงอนุญาตให้บริษัทเภสัชกรรมในอินเดียสามารถผลิตยา Molnupiravir เพื่อแจกจ่ายให้กับประเทศรายได้ต่ำและปานกลางกว่า 100 ประเทศทั่วโลกด้วย,https://www.voathai.com/a/merck-seeks-first-u-s-authorization-for-covid-19-pill/6266093.html,12_10_2021
สหรัฐฯ - อังกฤษ เตือนพลเมืองอย่าพักโรงแรมในอัฟกานิสถาน หวั่นเกิดการโจมตี,"รัฐบาลสหรัฐฯ และอังกฤษ มีคำเตือนถึงพลเมืองของตนให้หลีกเลี่ยงการเข้าพักในโรงแรมในอัฟกานิสถาน ไม่กี่วันหลังจากเกิดเหตุระเบิดที่มัสยิดแห่งหนึ่งในกรุงคาบูลโดยกลุ่มรัฐอิสลามจังหวัดโคราซาน หรือ ไอซิสเค ทำให้มีผู้เสียชีวิตหลายสิบคน กระทรวงการต่างประเทศสหรัฐฯ มีแถลงการณ์ในวันจันทร์ว่า ""พลเมืองอเมริกันที่อยู่ในบริเวณโรงแรมเซเรนา ในกรุงคาบูล ให้เดินทางออกจากบริเวณนั้นทันที"" โดยระบุว่ามีภัยคุกคามด้านความมั่นคงในบริเวณดังกล่าว ด้านสำนักงานต่างประเทศ เครือจักรภพ และการพัฒนาของอังกฤษ มีแถลงการณ์ว่า ""ขอให้พลเมืองอย่าเข้าพักตามโรงแรม โดยเฉพาะอย่างยิ่งในกรุงคาบูล (เช่น โรงเรมเซเรนา) เนื่องจากความเสี่ยงที่เพิ่มขึ้น"" นับตั้งแต่กลุ่มตาลิบันยึดครองอัฟกานิสถานเมื่อเดือนสิงหาคม ชาวต่างชาติจำนวนมากต่างเดินทางออกจากอัฟกานิสถาน แต่ยังคงมีบางส่วน รวมทั้งผู้สื่อข่าวและเจ้าหน้าที่ความช่วยเหลือ ที่ยังคงทำงานอยู่ในกรุงคาบูลต่อไป ทั้งนี้ โรงแรมเซเรนา ถือเป็นโรงแรมหรูซึ่งนักธุรกิจและชาวต่างชาติมักเข้าพัก และเคยถูกกลุ่มตาลิบันบุกโจมตีมาแล้วสองครั้ง คือเมื่อปี ค.ศ. 2008 และ 2014 ทำให้มีผู้เสียชีวิตรวม 15 คน ในช่วงหลายวันที่ผ่านมา กลุ่มไอซิสเคกล่าวอ้างว่า อยู่เบื้องหลังการโจมตีด้วยระเบิดหลายครั้งในกรุงคาบูล และในจังหวัดอื่นๆ ของอัฟกานิสถาน ซึ่งถือเป็นความท้าทายสำคัญที่สุดต่อกลุ่มตาลิบันที่ยึดครองอัฟกานิสถานไว้ตั้งแต่เดือนสิงหาคมที่ผ่านมา และเมื่อสัปดาห์ที่แล้ว กลุ่มตาลิบันเปิดเผยว่าได้โจมตีฐานที่มั่นแห่งหนึ่งของกลุ่มไอซิสเคในกรุงคาบูล สังหารสมาชิกกลุ่มก่อการร้ายนี้จำนวนมากและจับกุมตัวไว้ได้มากกว่า 15 คน",https://www.voathai.com/a/us-uk-warn-citizens-to-avoid-afghanistan-hotels-/6266074.html,12_10_2021
'ผู้นำคิม' ยืนยันแผนเศรษฐกิจ 5 ปี ยกระดับคุณภาพชีวิตชาวเกาหลีเหนือ,"สื่อของเกาหลีเหนือรายงานในวันจันทร์ว่า ผู้นำคิม จอง อึน ได้ขอให้บรรดาเจ้าหน้าที่เกาหลีเหนือพยายามเอาชนะสถานการณ์ที่ยากลำบาก และช่วยกันยกระดับคุณภาพชีวิตของประชาชนเกาหลีเหนือให้ได้ สื่อ KCNA รายงานว่า คิม จอง อึน ได้กล่าวสุนทรพจน์เนื่องในวันครบรอบ 76 ปีการก่อตั้งพรรคแรงงานเกาหลีเหนือเมื่อวันอาทิตย์ โดยระบุว่า พรรคแรงงานจะยึดมั่นตามเป้าหมายทางเศรษฐกิจที่ประกาศไว้เมื่อเดือนมกราคม ภายใต้แผนพัฒนาเศรษฐกิจ 5 ปี รายงานบอกว่า ผู้นำคิมยืนยันเดินหน้าตามแผน 5 ปีดังกล่าวเพื่อกระตุ้นเศรษฐกิจของประเทศ และแก้ปัญหาขาดแคลนอาหาร เครื่องนุ่งห่มและที่อยู่อาศัยของประชาชน ผู้นำคิมได้ระบุถึง ""ความท้าทายที่ไม่เคยมีมาก่อน"" ที่เกาหลีเหนือกำลังเผชิญ และขอให้เกิดเอกภาพภายในหมู่สมาชิกพรรคแรงงานเพื่อฟันฝ่าสถานการณ์ที่ยากลำบากนี้ ด้านนักวิเคราะห์เชื่อว่า ผู้นำคิมกำลังเผชิญกับช่วงเวลาที่หนักหนาที่สุดตั้งแต่ขึ้นครองอำนาจเมื่อเกือบ 10 ปีก่อน เริ่มตั้งแต่การที่ไม่สามารถปลดมาตรการลงโทษที่สหรัฐฯ และประชาคมโลกนำมาใช้กับเกาหลีเหนือได้ ไปจนถึงการระบาดของโคโรนาไวรัสและผลกระทบทางเศรษฐกิจจากการบริหารที่ผิดพลาดและมาตรการลงโทษ ในช่วงหลายสัปดาห์มานี้ เกาหลีเหนือได้ทดสอบขีปนาวุธหลายครั้ง พร้อมไปกับการเสนอแนวทางสันติภาพกับเกาหลีใต้ผ่านการจัดทำโทรศัพท์สายด่วนข้ามพรมแดน แต่ผู้นำคิมยังคงปฏิเสธการกลับสู่โต๊ะเจรจากับสหรัฐฯ ว่าด้วยโครงการนิวเคลียร์ของกรุงเปียงยาง โดยอ้างว่าสหรัฐฯ ยังคงมี ""นโยบายที่เป็นปรปักษ์"" กับเกาหลีเหนือ ซึ่งหมายถึงมาตรการลงโทษของสหรัฐฯ และการซ้อมรบร่วมกับเกาหลีใต้ อย่างไรก็ตาม นักวิเคราะห์เชื่อว่าเกาหลีเหนือกำลังใช้การสานสัมพันธ์กับเกาหลีใต้เป็นเครื่องมือในการสร้างความขัดแย้งระหว่างรัฐบาลกรุงโซลกับกรุงวอชิงตัน รวมทั้งกดดันเกาหลีใต้เพื่อโน้มน้าวให้สหรัฐฯ ทำตามความต้องการของเกาหลีเหนือไปพร้อม ๆ กัน",https://www.voathai.com/a/n-korean-leader-calls-for-improved-living-conditions-/6266070.html,12_10_2021
สามนักวิชาการมหาวิทยาลัยดังในสหรัฐฯ คว้า 'โนเบลเศรษฐศาสตร์ 2021',สามนักเศรษศาสตร์ในสหรัฐฯ คว้ารางวัลโนเบลสาขาเศรษฐศาสตร์ประจำปี ค.ศ. 2021 ซึ่งเป็นสาขาสุดท้ายที่มีการประกาศในวันจันทร์ จากผลงานการศึกษาผลกระทบของตลาดแรงงานที่มีต่ออัตราค่าแรงขั้นต่ำ การอพยพและการศึกษา เดวิด คาร์ด ผู้เกิดในแคนาดาและทำงานอยู่ที่มหาวิทยาลัยแห่งรัฐแคลิฟอร์เนีย วิทยาเขตเบิร์คลีย์ (University of California at Berkeley) ได้รับการประกาศให้เป็นผู้ได้ครึ่งหนึ่งของรางวัลนี้ ขณะที่นักเศรษฐศาสตร์อีกสองคน คือ โจชัว แองกริสต์ จากสถาบันเทคโนโลยีรัฐแมสซาชูเสตต์ (MIT) และ กุยโด อิมเบนส์ จากมหาวิทยาลัยสแตนฟอร์ด จะแบ่งรางวัลอีกครึ่งหนึ่งที่เหลือ ราชบัณฑิตสภาทางวิทยาศาสตร์แห่งสวีเดน (The Royal Swedish Academy of Sciences) กล่าวว่า นักเศรษฐศาสตร์ทั้งสามคนคือผู้ปรับเปลี่ยนการศึกษาด้านเศรษฐศาสตร์ที่สำคัญซึ่งเป็นประโยชน์อย่างมากต่อสังคม เดวิด คาร์ด ศึกษาผลกระทบของการเพิ่มอัตราค่าแรงขั้นต่ำโดยใช้ร้านอาหารในรัฐนิวเจอร์ซีย์และรัฐเพนซิลเวเนียเป็นกลุ่มตัวอย่าง และพบว่า การเพิ่มอัตราค่าแรงขั้นต่ำรายชั่วโมงจะไม่ส่งผลกระทบต่อการจ้างงาน ซึ่งขัดแย้งกับแนวคิดเดิมที่ว่า การเพิ่มค่าแรงขั้นต่ำจะทำให้การจ้างงานลดลง การศึกษาของคาร์ดยังพบด้วยว่า รายได้ของประชากรที่เกิดในท้องถิ่นหนึ่งอาจเพิ่มขึ้นเมื่อมีผู้อพยพรายใหม่เข้ามามากขึ้น ขณะที่ผู้อพยพเข้ามาก่อนหน้านี้คือผู้ที่ได้รับผลด้านลบที่แท้จริง ซึ่งต่างจากแนวคิดเดิมที่เชื่อว่า ผู้อพยพจะทำให้รายได้ของคนที่เกิดในท้องถิ่นนั้น ๆ ลดลง ส่วนแองกริสต์และอิมเบนส์ ผู้ที่ได้รางวัลโนเบลอีกครึ่งหนึ่งร่วมกัน มีผลงานการจัดทำโครงสร้างทางวิชาการว่าด้วยวิธีที่จะช่วยให้นักเศรษฐศาสตร์สามารถหาข้อสรุปเกี่่ยวกับเหตุและผลของสิ่งที่กำลังศึกษา ในกรณีที่ไม่สามารถใช้วิธีการทางวิทยาศาสตร์แบบดั้งเดิมได้ ทั้งนี้ รางวัลโนเบลสาขาเศรษฐศาสตร์ถือเป็นรางวัลสุดท้ายในการประกาศรางวัลโนเบลในแต่ละปี โดยเมื่อสัปดาห์ที่แล้วมีการประกาศผลมาแล้ว 5 สาขา ได้แก่ การแพทย์ ฟิสิกส์ เคมี วรรณกรรม และสันติภาพ,https://www.voathai.com/a/us-based-economists-receive-economics-nobel-prize-/6266066.html,12_10_2021
ปัญหาขาดแคลนแรงงานกระทบภาคธุรกิจไทยในอเมริกา,ผู้ประกอบธุรกิจชาวไทยในอเมริกาที่กลับมาเปิดทำการอีกครั้งหลังช่วงสภาวะการระบาดของโรคโควิด-19 กำลังประสบปัญหาขาดแคลนแรงงานอย่างหนัก โดยเฉพาะธุรกิจ ร้านอาหาร หรือ ร้านนวดแผนโบราณ ที่ส่วนใหญ่หาคนทำงานยากมากขึ้น นอกจากนี้ยังพบว่าแรงงานไทยบางส่วนเริ่มมีทางเลือกหันไปประกอบอาชีพอื่นมากขึ้น,https://www.voathai.com/a/thai-businesses-struggle-shortage-of-labor-in-the-us-voa-thai/6266957.html,12_10_2021
นักเศรษฐศาสตร์เตือน! คำสัญญาจากนักการเมืองเรื่อง 'net zero carbon' ไม่โปร่งใส-ประชาชนรับภาระ,ก่อนหน้าการประชุม COP26 ที่สก็อตแลนด์ในเดือนหน้า ซึ่งคาดว่าผู้นำประเทศต่างๆ จะให้คำมั่นสัญญาเกี่ยวกับการบรรลุเป้าหมายภาวะก๊าซคาร์บอนสุทธิเป็นศูนย์ หรือ net zero carbon emissions เพื่อชะลอความเสียหายด้านสิ่งแวดล้อมจากสภาพภูมิอากาศแปรปรวนนั้น นักเศรษฐศาสตร์บางคนเตือนว่า บรรดานักการเมืองกำลังให้คำมั่นสัญญาที่อาจไม่สามารถรักษาได้จากผลกระทบทางเศรษฐกิจ รวมทั้งไม่ได้เปิดเผยข้อมูลอย่างชัดเจนเกี่ยวกับความเปลี่ยนแปลงซึ่งจะมีผลกระทบต่อประชาชน โดยเฉพาะในแง่ค่าใช้จ่ายที่จะต้องแบกรับด้วย โดยในการประชุมระหว่างประเทศ COP26 ที่เมืองกลาสโกว์ ของสก็อตแลนด์ ในเดือนพฤศจิกายนนี้ ผู้นำจาก 129 ประเทศโดยเฉพาะจากประเทศตะวันตกได้ให้สัญญาเรื่องการบรรลุเป้าหมายเพื่อลดการปล่อยก๊าซคาร์บอนให้มีภาวะสุทธิเป็นศูนย์ภายในปีค.ศ. 2050 หรือก่อนหน้านั้น ซึ่งการจะบรรลุเป้าหมายนี้ได้บรรดาผู้กำหนดนโยบายจะต้องลงมือดำเนินการอย่างจริงจังและเห็นพ้องต้องกันในเรื่องแผนปฎิบัติระหว่างการประชุมในเดือนหน้า อย่างไรก็ตาม มีนักเศรษฐศาสตร์บางคนที่เตือนว่า คำมั่นสัญญาจากนักการเมืองเหล่านี้อาจต้องแลกกับความเสียหายทางเศรษฐกิจ และนักการเมืองก็ไม่มีความโปร่งใสเกี่ยวกับความเปลี่ยนแปลงอย่างสำคัญที่จำเป็น รวมทั้งเรื่องค่าใช้จ่ายมหาศาลที่จะเกิดขึ้นซึ่งส่วนใหญ่แล้วจะต้องแบกรับภาระโดยประชาชนผู้เสียภาษีโดยทั่วไป นักเศรษฐศาสตร์คนหนึ่งในจำนวนนี้ คือ นายเลียม ฮัลลิแกน ซึ่งได้แสดงความเห็นไว้ในหนังสือพิมพ์ The Telegraph ของอังกฤษ และตั้งคำถามว่าการบรรลุเป้าหมาย net zero carbon ดังกล่าวจะเป็นไปได้จริงหรือไม่โดยไม่ส่งผลกระทบทางเศรษฐกิจซึ่งขณะนี้ก็กำลังมีปัญหาด้านอื่นอยู่แล้ว ทั้งในแง่ห่วงโซ่อุปทานที่ต้องหยุดชะงักลง จากภาวะเงินเฟ้อ รวมทั้งราคาค่าพลังงานที่สูงขึ้นด้วย นักเศรษฐศาสตร์มองว่า เหตุผลส่วนหนึ่งของต้นทุนค่าพลังงานที่สูงขึ้นนั้นมาจากกระบวนการเปลี่ยนผ่านจากการใช้เชื้อเพลิงฟอสซิล เช่น ถ่านหินและก๊าซธรรมชาติ ให้เป็นแหล่งพลังงานหมุนเวียน โดยตัวอย่างหนึ่งของเรื่องนี้คือต้นทุนค่าไฟฟ้าสำหรับครัวเรือนในอังกฤษขณะนี้ 23% เป็นค่าใช้จ่ายสำหรับกระบวนการเปลี่ยนแปลงดังกล่าว และขณะนี้ค่าไฟฟ้าในอังกฤษก็สูงกว่าในช่วง 10 ปีที่ผ่านมาถึงสามเท่าตัวด้วย ขณะที่ผู้กำหนดนโยบายต้องตัดสินใจสำหรับทางเลือกระหว่างค่าใช้จ่ายและต้นทุนด้านพลังงานที่สูงขึ้นในระยะสั้นเพื่อช่วยให้บรรลุเป้าหมาย net zero carbon กับความเสียหายทางเศรษฐกิจและต่อสภาพแวดล้อมในระยะยาวหากไม่เร่งลงมือดำเนินการนั้น ผู้บริโภคและประชาชนทั่วไปจะยังไม่ได้ประโยชน์จากค่าพลังงานที่ถูกลงด้วยการผลิตโดยอาศัยแหล่งพลังงานทางเลือกอื่นๆ ไปอีกระยะหนึ่ง เพราะสิ่งที่จะต้องพบอย่างแน่นอนคือภาระค่าใช้จ่ายจากกระบวนการเปลี่ยนแปลงในวิธีผลิต รวมทั้งภาษีด้านสิ่งแวดล้อมที่เพิ่มขึ้นนั่นเอง และในอีกด้านหนึ่ง ผู้นำของหลายประเทศในยุโรปตอนกลาง เช่นโปแลนด์และสโลวาเกียได้เริ่มต่อต้านแผนของสหภาพยุโรปเกี่ยวกับนโยบายด้านสิ่งแวดล้อมหรือ green policy ที่จะจัดเก็บภาษีใหม่กับเชื้อเพลิงที่สร้างมลภาวะและกำหนดเส้นตายในปีค.ศ. 2035 เพื่อห้ามการจำหน่ายรถยนต์ที่ใช้เชื้อเพลิงฟอสซิลเช่นกัน จะเห็นได้ว่าการต้องเลือกระหว่างต้นทุนหรือค่าใช้จ่ายด้านพลังงานที่สูงขึ้นในระยะสั้นซึ่งต้องแบกรับโดยประชาชนกับความเสียหายทางเศรษฐกิจในระยะยาวต่อส่วนรวมหากไม่มีการดำเนินการนั้นอาจไม่ใช่เรื่องง่ายสำหรับผู้กำหนดนโยบาย อย่างไรก็ตาม รายงานจาก Oxford Economics เมื่อต้นปีนี้ได้เตือนว่า ผลกระทบทางเศรษฐกิจและความปรวนแปรของสภาพภูมิอากาศของโลกจะเลวร้ายและสร้างความเสียหายต่อชีวิตของประชาชนจำนวนมากในหลายประเทศมากกว่าภาระค่าใช้จ่ายในระยะสั้นหลายเท่าตัว โดยรายงานการวิจัยชิ้นนี้ให้ตัวเลขว่า หากอุณหภูมิเฉลี่ยของโลกเพิ่มสูงขึ้น 3 องศาเซลเซียสภายในปีค.ศ. 2100 หรืออีกราว 80 ปีข้างหน้าแล้ว ผลผลิตจีดีพีของโลกอาจจะลดลงได้ถึง 21%,https://www.voathai.com/a/world-climate-net-zero-carbon-ct/6266574.html,12_10_2021
อนามัยโลกแนะฉีดวัคซีนโควิด-19 เข็มบูสเตอร์ให้กับผู้มีปัญหาภูมิคุ้มกันอ่อนแอ,องค์การอนามัยโลก (WHO) แนะนำให้มีการฉีดวัคซีนโควิด-19 เข็มกระตุ้นภูมิ หรือบูสเตอร์ ให้กับประชาชนที่มีปัญหาภูมิคุ้มกันอ่อนแอแล้ว คณะกรรมการที่ปรึกษาของ WHO กล่าวว่า การฉีดวัคซีนเข็มพิเศษจะเป็นการช่วยผู้ที่มีปัญหาสุขภาพดังกล่าว เพราะในกลุ่มประชากรที่ไม่ค่อยปฏิบัติตามนโยบายฉีดวัคซีนนั้น ผู้คนมีความเสี่ยงที่จะป่วยจากการติดเชื้อโคโรนาไวรัสอย่างรุนแรงสูงกว่าประชากรกลุ่มอื่นๆ คณะกรรมการชุดนี้ยังแนะนำวัคซีนบูสเตอร์ให้กับผู้ที่มีอายุ 60 ปีขึ้นไปที่ได้รับวัคซีนซึ่งผลิตโดยซิโนแวคและซิโนฟาร์มของจีน โดยอ้างหลักฐานการศึกษาจากกลุ่มประเทศละตินอเมริกาว่า วัคซีนดังกล่าวมีปัญหาประสิทธิผลลดลงเรื่อยๆ เมื่อเวลาผ่านไป อย่างไรก็ตาม คณะกรรมการชุดดังกล่าวไม่ได้แนะนำให้มีการฉีดวัคซีนบูสเตอร์สำหรับประชากรส่วนใหญ่ และกล่าวว่า จะทำการทบทวนประเด็นการฉีดวัคซีนเข็มกระตุ้นภูมิเป็นวงกว้างอีกครั้งในวันที่ 11 พฤศจิกายน ทั้งนี้ WHO ได้เรียกร้องให้มีการพักการการฉีดวัคซีนบูสเตอร์สำหรับประชาชนทั่วไปจนถึงสิ้นปี เพราะเปิดโอกาสให้ผู้คนส่วนมากทั่วโลกมีโอกาสได้รับวัคซีนโควิด-19 เข็มแรกเสียก่อน,https://www.voathai.com/a/who-booster-vaccination-covid19-immunocompromised/6266549.html,12_10_2021
เลขาฯ ยูเอ็น เรียกร้องประชาคมโลกช่วยป้องกันไม่ให้เศรษฐกิจอัฟกานิสถานล่มสลาย,เลขาธิการใหญ่องค์การสหประชาชาติ (ยูเอ็น) ออกมาเรียกร้องขอแรงสนับสนุนจากประชาคมโลกอย่างเร่งด่วนในการป้องกันไม่ให้เศรษฐกิจของอัฟกานิสถานล่มสลาย ก่อนที่ผู้นำกลุ่มประเทศจี-20 จะเข้าร่วมประชุมหารือประเด็นดังกล่าวในวันอังคาร อันโตนิโอ กูเทอเรซ เลขาธิการใหญ่ยูเอ็น บอกกับผู้สื่อข่าวประจำสำนักงานใหญ่องค์การสหประชาชาติในวันจันทร์ว่า นี่คือช่วงเวลาที่ต้องเร่งดำเนินการป้องกันต่างๆ มิฉะนั้นสถานการณ์จะสายเกินไป พร้อมเปิดเผยว่า ขณะที่ยูเอ็นกำลังเร่งให้ความช่วยเหลือด้านมนุษยธรรมแก่ชาวอัฟกันจำนวน 18 ล้านคน ทุกอย่างยังไม่เพียงพอที่จะช่วยป้องกันวิกฤตที่รุนแรงยิ่งกว่าในปัจจุบัน หากเศรษฐกิจของประเทศนี่เกิดล่มขึ้นมา กูเทอเรซ กล่าวด้วยว่า ประชาคมโลกทำการต่างๆ ในด้านนี้ช้าเกินไป และย้ำว่า ทุกประเทศสามารถนำส่งเงินสดเข้าช่วยเหลืออัฟกานิสถานได้โดยไม่ต้องกังวลว่าจะทำผิดกฎหมายระหว่างประเทศหรือต้องทำการประนีประนอมต่อหลักการของตนแต่อย่างใด นอกจากนั้น เลขาธิการใหญ่ยูเอ็นชี้ว่า ประชาชนชาวอัฟกันไม่ควรจะต้องรับโทษกรรมใดๆ เพียงเพราะกลุ่มตาลิบันประพฤติมิชอบ และประชาชนก็ไม่ควรจะเสียชีวิตเพราะความอดอยากด้วย รายงานข่าวระบุว่า ผู้นำประเทศกลุ่มจี-20 จะเข้าร่วมประชุมออนไลน์ในวันอังคาร โดยมีอิตาลีเป็นประเทศเจ้าภาพ เพื่อหารือประเด็นการเมืองและปัญหาด้านมนุษยธรรมในอัฟกานิสถาน และ กูเทอเรซ มีกำหนดจะขึ้นกล่าวปราศรัยด้วย ทั้งนี้ เลขาธิการใหญ่ยูเอ็น เตือนด้วยว่า หากไม่การให้ความช่วยเหลือทางเศรษฐกิจต่ออัฟกานิสถาน ความสิ้นหวังของชาวอัฟกันอาจนำไปสู่วิกฤตผู้อพยพครั้งใหม่ได้,https://www.voathai.com/a/us-secretary-general-urges-international-community-economic-assistance-afghanistan-crisis/6266449.html,12_10_2021
