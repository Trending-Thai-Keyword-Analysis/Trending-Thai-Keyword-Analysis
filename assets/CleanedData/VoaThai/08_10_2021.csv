title,summary,link,published
วิเคราะห์: “เจอโรม พาวเวลล์” กับโอกาสรับตำแหน่งประธาน Fed สมัยที่ 2,ธนาคารกลางของสหรัฐฯ หรือเฟด (Federal Reserve) ถือเป็นองค์กรอิสระสำคัญของรัฐบาลที่มีความสามารถในการควบคุมทิศทางของเศรษฐกิจอเมริกันและเสถียรภาพของระบบการเงินด้วยการปรับนโยบายต่างๆ รวมทั้งอัตราดอกเบี้ยและออกมาตราการต่อสถาบันการเงิน ปกติแล้วสามตำแหน่งใหญ่ซึ่งได้แก่ ประธาน รองประธาน และรองประธานผู้ดูแล จะได้รับการแต่งตั้งโดยประธาธิบดีสหรัฐฯ ตำแหน่งเหล่านี้จะมีวาระ 4 ปี อย่างไรก็ตาม บุคคลที่จะดำรงสามตำแหน่งข้างต้นได้นั้นจะต้องได้การแต่งตั้งให้เข้ามาอยู่ในคณะผู้ว่าการระบบธนาคารกลางสหรัฐฯ (Federal Reserve Board) เสียก่อน โดยคณะดังกล่าวประกอบด้วยผู้ว่าการ 7 คนซึ่งตำแหน่งเหล่านี้จะมีวาระทั้งสิ้น 14 ปี หมายความว่าผู้ว่าการแต่ละคนสามารถดำรงตำแหน่งคาบเกี่ยวประธานาธิบดีได้หลายสมัย การจัดตั้งระบบขึ้นมาเช่นนี้เป็นการส่งเสริมให้เฟดเป็นอิสระต่ออิทธิพลหรือแนวคิดทางเศรษฐกิจของพรรคการเมืองใดพรรคการเมืองหนึ่ง ประเด็นร้อนล่าสุดที่เกิดขึ้นและอาจจะส่งผลกระทบต่อการเสนอชื่อนาย เจอโรม พาวเวลล์ หรือประธานคณะผู้ว่าการระบบธนาคารกลางของสหรัฐฯ คนปัจจุบันให้ดำรงตำแหน่งต่อไปอีก 4 ปี มีเรื่องราวมาจากการซื้อหุ้นและอสังหาริมทรัพย์ของเจ้าหน้าที่ระดับสูงของเฟดที่ดูแลธนาคารกลางในเขตดัลลาสและเขตบอสตัน ซึ่งประกอบด้วยบุคคลตำแหน่งรองประธานสาขาดังกล่าว อย่างไรก็ตามทั้งคู่กล่าวว่าได้ทำตามกฎหมายและเเนวทางที่เกี่ยวข้อง นอกจากนั้นยังได้ประกาศลงจากตำแหน่งในวันที่ 27 กันยายนแล้ว วุฒิสมาชิก อลิซาเบธ วอร์เรน จากรัฐแมสซาชูเซตส์ได้ออกมาวิจารณ์ว่าเหตุการณ์ที่ไม่โปร่งใสข้างต้นเกิดขึ้นภายใต้การอนุมัติของนายเจอโรม พาวเวลล์ เธอจึงเรียกร้องให้มีการไต่สวนขึ้น พร้อมทั้งบอกให้หลายๆฝ่ายคัดค้านการเสนอชื่อให้นายพาวเวลล์ดำรงแหน่งหัวหน้าเฟดต่อด้วย ขณะนี้ วาระของเขาเหลือเพียงไม่ถึง 6 เดือนเท่านั้นและประธานาธิบดีไบเดนจะต้องทำการเสนอชื่อว่าจะให้นายพาวเวลล์ดำรงตำแหน่งต่อไปหรือไม่ใน เร็วๆนี้ นอกจากนี้ ตำแหน่งบนบอร์ดเฟดก็ยังมีว่างอยู่หนึ่งตำแหน่งและในเดือนมกราคมปีหน้าที่จะถึงนี้ อีกตำแหน่งก็จะว่างด้วย อย่างไรก็ตาม นักวิเคราะห์อาวุโสหลายๆ คน รวมทั้งเดวิด เวสแซลแห่งสถานบัน Brookings Institution และมาร์ค แฮมริคของเว็บไซด์ทางการเงิน Bankrate.com ต่างก็บอกกับวีโอเอว่า มีความเป็นไปได้สูงที่นาย เจอโรม พาวเวลล์ จะได้รับการเสนอชื่อให้ดำรงตำแหน่งประธานคณะผู้ว่าการระบบธนาคารกลางของสหรัฐฯ ต่อไปอีก 4 ปี คุณมาร์ค แฮมริคระบุเหตุผลว่านายพาวเวลล์มีผลงานที่ดีในการคุมบังเหียนเศรษฐกิจสหรัฐฯ ทั้งยังได้รับจากสนับสนุนจากทั้งฝั่งเดโมแครตและรีพับลิกันอีกด้วย ส่วนคุณเดวิด เวสแซลบอกสั้นๆ ว่าแม้จะได้รับการเสนอชื่ออีกครั้งแต่ก็หลีกเลี่ยงไม่ได้ที่จะยอมรับว่าประเด็นการซื้อหุ้นที่ของเจ้าหน้าที่ระดับก็ส่งผลกระทบต่อนายพาวเวลล์ในทางลบ แม้จะมีความเป็นไปได้สูงว่าการโน้มนาวของวุฒิสมาชิกวอร์เรนที่จะไม่ให้นายพาวเวลล์นั่งเก้าอี้หัวหน้าเฟดต่อนั้นจะไม่ประสบผลสำเร็จ แต่การการะทำของเธอก็ไม่ถือว่าเสียเปล่า เพราะเธอกับนักการเมืองที่มีความคิดแนวก้าวหน้าได้ออกตัวอย่างชัดเจนว่าอยากให้ผู้ว่าการเฟดอย่างเลเอล์ เบรย์เนิร์ด ที่มีจุดยืนที่สนับสนุนพรรคเดโมแครค ขึ้นมานั่งเก้าอี้หลักแทนนายพาวเวลล์ และหากไม่ได้ตำแหน่งดังกล่าว นางเบรย์เนิร์ดก็อาจจะได้มานั่งตำแหน่งสำคัญอื่นๆ แทน ปิดท้ายด้วยนายเจสสี่ แวน โทล ประธานกลุ่ม National Community Reinvestment ที่คาดการณ์ว่ามีโอกาสที่รัฐบาลชุดนี้เลือกที่จะแต่งตั้งผู้ว่าการเฟดตามคำเรียกร้องข้างต้นเพื่อให้นายพาวเวลล์ได้ดำรงตำแหน่งต่อ หากรัฐบาลชุดนี้เชื่อว่าผู้ว่าการต่างๆได้รับการแต่งตั้งให้มาดำรงตำแหน่งสำคัญๆ จะสามารถงานร่วมกับนายพาวเวลล์ได้,https://www.voathai.com/a/fed-chairman-jerome-powell-renomination-threatened-by-controversy/6261848.html,08_10_2021
‘ซีไอเอ’ ตั้งศูนย์ใหม่รับมือภัยคุกคามจากจีนโดยเฉพาะ,สำนักงานข่าวกรองกลางของสหรัฐฯ หรือ ซีไอเอ (CIA) ปรับเปลี่ยนโครงสร้างภายในบางอย่างขององค์กร ด้วยการจัดตั้ง “ศูนย์ปฏิบัติการด้านจีน” (China Mission Center) เพื่อตอบโต้ต่อนโยบายที่เป็นปรปักษ์ของรัฐบาลกรุงปักกิ่ง ผู้อำนวยการซีไอเอ วิลเลียม เบิร์นส ประกาศการจัดตั้งศูนย์แห่งใหม่ในวันพฤหัสบดี โดยระบุว่า รัฐบาลจีนคือ “ภัยคุกคามด้านภูมิศาสตร์การเมืองที่สำคัญที่สุดในศตวรรษที่ 21” และว่า ซีไอเอจะเป็นด่านหน้าในการรับมือบททดสอบที่ท้าทายที่สุดในยุคสมัยใหม่นี้ เหมือนที่ทำมาตลอดในประวัติศาสตร์อเมริกา นอกจากศูนย์ปฏิบัติการด้านจีนแล้ว ซีไอเอยังประกาศจัดตั้ง “ศูนย์ปฏิบัติการข้ามชาติและเทคโนโลยี” (Transnational and Technology Mission Center) รวมทั้งเพิ่มตำแหน่งใหม่ คือ ประธานเจ้าหน้าที่ด้านเทคโนโลยี หรือ chief technology officer เพื่อรับหน้าที่จัดการประเด็นปัญหาเกี่ยวกับการแข่งขันระหว่างประเทศ ซึ่งรวมถึงเทคโนโลยีสมัยใหม่ ความมั่นคงปลอดภัยทางเศรษฐกิจ สาธารณสุขโลก และการเปลี่ยนแปลงของสภาพภูมิอากาศ นอกจากนี้ ซีไอเอยังเปิดตัวโครงการใหม่ชื่อว่า Technology Fellows Program ซึ่งจะเชิญผู้เชี่ยวชาญจากต่างชาติให้มาทำงานกับซีไอเอเป็นเวลา 1-2 ปีด้วย เมื่อเดือนกุมภาพันธ์ปีนี้ ผอ.ซีไอเอ กล่าวกับคณะกรรมาธิการของวุฒิสภาสหรัฐฯ เพื่อยืนยันการเข้ารับตำแหน่งว่า “การแข่งขันกับจีนจะเป็นกุญแจสำคัญต่อความมั่นคงแห่งชาติของสหรัฐฯ ในช่วงหลายทศวรรษจากนี้” และกล่าวด้วยว่า ผู้นำจีนในปัจจุบันเป็นทั้ง “ศัตรู” และ “ผู้ล่า” นายเบิร์นส กล่าวด้วยว่า วิวัฒนาการของจีนในช่วง 6-7 ปีที่ผ่านมา ถือเป็นสัญญาณเตือนภัยว่า อเมริกากำลังเผชิญกับความก้าวร้าว ความทะเยอทะยาน และการรุกรานอย่างตรงไปตรงมา ผอ.ซีไอเอ กล่าวไว้เมื่อเดือนเมษายนด้วยว่า การขับเคี่ยวระหว่างสหรัฐฯ กับจีนในขณะนี้ มุ่งเน้นไปที่เรื่องเทคโนโลยีเป็นหลัก และ 1 ใน 3 ของคนทำงานในซีไอเอในปัจจุบันก็เกี่ยวข้องกับเทคโนโลยีและไซเบอร์เช่นกัน อย่างไรก็ตาม แถลงการณ์ของซีไอเอยืนยันว่า แม้จะมีการพุ่งความสนใจไปที่ภัยคุกคามจากจีนมากขึ้น แต่ความท้าทายจากส่วนอื่น ๆ ของโลกก็ยังคงอยู่ในการจับตามองของซีไอเอเหมือนที่ผ่านมา รวมถึงการคุกคามของรัสเซีย การยั่วยุของเกาหลีเหนือ และความเป็นปรปักษ์ของอิหร่าน แต่การรับมือของซีไอเอต่อความท้าทายเหล่านั้นจะเปลี่ยนไป ทั้งนี้ เจ้าหน้าที่อเมริกันผู้หนึ่งซึ่งไม่เปิดเผยชื่อ กล่าวกับวีโอเอว่า ภายใต้การปรับโครงสร้างองค์กรใหม่นี้ ซีไอเอจะลดระดับ “ศูนย์ปฏิบัติการด้านเกาหลีเหนือ” ที่จัดตั้งขึ้นเมื่อปี ค.ศ. 2017 ไปอยู่ภายใต้ “ศูนย์ปฏิบัติการด้านเอเชียตะวันออกและแปซิฟิก” เช่นเดียวกับ “ศูนย์ปฏิบัติการด้านอิหร่าน” ที่จะกลับไปอยู่ภายใต้ “ศูนย์ปฏิบัติการด้านตะวันออกใกล้” เช่นกัน,https://www.voathai.com/a/us-spy-agency-pivots-to-better-confront-beijing/6261270.html,08_10_2021
เนสท์เล่ เผยโฉม ‘กุ้งและไข่จากโปรตีนพืช’ ลงตลาดอาหารวีแกนดุเดือด,เข้ากับเทศกาลกินเจในประเทศไทย ด้วยเมนูอาหารจากโปรตีนพืชที่บริษัทเนสท์เล่ เอาใจผู้บริโภคอาหารกลุ่มโปรตีนทางเลือกที่เติบโตต่อเนื่อง ซึ่งไม่ใช่เมนูไก่ หรือ เบอร์เกอร์เนื้อเทียมอย่างที่เคย นีธิกาญจน์ กำลังวรรณ นำรายงานของรอยเตอร์ มานำเสนอวันนี้,https://www.voathai.com/a/plant-based-egg-and-shrimp-on-nestle-s-menu-as-it-taps-into-vegan-growth-10072021/6261628.html,08_10_2021
‘อังกฤษ’ ผ่อนคลายมาตรการกักตัวผู้เดินทางมาจาก 47 ประเทศ รวมไทย,รัฐบาลอังกฤษจะเริ่มผ่อนคลายการใช้มาตรการกักตัวผู้ที่เดินทางมาจากต่างประเทศ รวม 47 ประเทศ รวมทั้ง อินเดีย แอฟริกาใต้ บราซิล ตุรกี และไทย รัฐมนตรีว่าการกระทรวงคมนาคมอังกฤษ แกรนท์ แชปส์ กล่าวในวันพฤหัสบดีว่า จะถอดชื่อ 47 ประเทศออกจากบัญชีรายชื่อประเทศอันตรายที่ยังคงมีอัตราการระบาดในระดับสูง หรือ red list โดยจะเหลือเพียง 7 ประเทศที่ยังคงอยู่ในรายชื่อและต้องใช้มาตรการกักตัวในโรงแรม 10 วันต่อไป รวมทั้งโคลอมเบีย เอกัวดอร์ ปานามา และเวเนซุเอลา สำหรับผู้ที่มาจาก 47 ประเทศที่ถูกถอดชื่อออกจาก red list นั้น ไม่จำเป็นต้องกักตัว 10 วันอีกต่อไป หากว่าได้รับวัคซีนครบโดสแล้ว ซึ่งเป็นวัคซีนที่ผ่านการรับรองของรัฐบาลอังกฤษ และแสดงผลตรวจโควิดเป็นลบประกอบด้วย ปัจจุบัน วัคซีนที่ผ่านการรับรองของรัฐบาลอังกฤษมีอยู่ 4 บริษัท คือ แอสตราเซเนกา (AstraZeneca) ไฟเซอร์-ไบโอเอ็นเทค (Pfizer-BioNTech) โมเดอร์นา (Moderna) และ จอห์นสันแอนด์จอห์นสัน (Johnson & Johnson) รัฐมนตรีแชปส์ กล่าวว่า การสร้างความเชื่อมันให้นักท่องเที่ยวคือปัจจัยสำคัญในการฟื้นฟูเศรษฐกิจอังกฤษ ซึ่งการลดข้อจำกัดต่าง ๆ เพื่อให้ประชาชนสามารถเดินทางเข้าออกประเทศได้สะดวกขึ้นนั้น จะช่วยให้อังกฤษเดินหน้าฟื้นฟูเศรษฐกิจได้อย่างปลอดภัย ทั้งนี้ มาตรการใหม่นี้จะเริ่มมีผลบังคับใช้ในวันจันทร์ที่ 11 ตุลาคมนี้เป็นต้นไป (ข้อมูลบางส่วนจากสำนักข่าวรอยเตอร์),https://www.voathai.com/a/britain-eases-quarantine-requirements-for-47-countries/6261708.html,08_10_2021
แผ่นดินไหวความแรง 6.1 เขย่าโตเกียว! ทำไฟดับหลายจุด,สำนักข่าวรอยเตอร์รายงานว่า เกิดแผ่นดินไหวความแรง 6.1 บริเวณกรุงโตเกียวและพื้นที่รอบ ๆ ในช่วงคืนวันพฤหัสบดีตามเวลาท้องถิ่น ทำให้ระบบรถไฟต้องหยุดบริการชั่วคราวและมีไฟฟ้าดับบางพื้นที่ แต่ไม่มีรายงานความเสียหายครั้งใหญ่ ตามรายงานของสื่อ NHK สำนักงานธรณีวิทยาของญี่ปุ่น ระบุว่า แผ่นดินไหวครั้งนี้เกิดขึ้นเมื่อเวลาประมาณ 22.41 น. ของคืนวันพฤหัสบดีตามเวลากรุงโตเกียว จุดศูนย์กลางอยู่ในเขตชิบะ ทางตะวันออกของกรุงโตเกียว โดยมีความรุนแรงในระดับ 5 ตามมาตรวัดของทางการญี่ปุ่น ซึ่งอาจทำให้เกิดความเสียหายต่ออาคารบ้านเรือนและไฟฟ้าดับได้ อย่างไรก็ตาม NHK รายงานว่า ไม่มีอันตรายจากคลื่นยักษ์สึนามิแต่อย่างใด ภาพข่าวของ NHK แสดงให้เห็นอาคารสองชั้นในเขตไซตามะเกิดเพลิงลุกไหม้ และมีผู้ได้รับบาดเจ็บจากแผ่นดินไหว 4 ราย นอกจากนี้ บริษัทพลังงานไฟฟ้ากรุงโตเกียว รายงานว่า มีบ้านเรือนที่ไฟฟ้าดับราว 250 หลัง ด้านนายกรัฐมนตรีคนใหม่ของญี่ปุ่น ฟูมิโอะ คิชิดะ สั่งการให้หน่วยปฏิบัติการพิเศษเข้าช่วยเหลือประชาชนที่เดือดร้อน และร่วมมือกับกับทางการส่วนท้องถิ่นเพื่อรับมือภัยธรรมชาติครั้งนี้ (ที่มา: Reuters),https://www.voathai.com/a/strong-earthquake-jolts-tokyo-preliminary-magnitude-at-6-1-/6261707.html,08_10_2021
‘ไฟเซอร์-ไบโอเอ็นเทค’ ขอรับรองใช้วัคซีนโควิดกับเด็ก 5-11 ปี คาดทัน พ.ย.นี้,"บริษัทยาไฟเซอร์และไบโอเอ็นเทค (Pfizer - BioNTech) ยื่นคำขออย่างเป็นทางการในวันพฤหัสบดี เพื่อให้รัฐบาลสหรัฐฯ อนุมัติให้ใช้วัคซีนโควิดกับเด็กอายุระหว่าง 5-11 ปี เป็นการฉุกเฉิน ผู้ประสานงานด้านการรับมือโควิด-19 ของทำเนียบขาว เจฟฟรีย์ ไซเอนท์ส กล่าวว่า หากผ่านการรับรองของสำนักงานอาหารและยาสหรัฐฯ หรือ เอฟดีเอ (FDA) วัคซีนโควิดสำหรับประชากรอายุ 5-11 ปี อาจจะสามารถใช้ได้ในเดือนพฤศจิกายนนี้ เอฟดีเอ กำหนดหารือกับที่ปรึกษาและผู้เชี่ยวชาญในวันที่ 26 ตุลาคมนี้ ว่าจะรับรองให้ใช้วัคซีนดังกล่าวเป็นกรณีฉุกเฉินหรือไม่ ปัจจุบัน อัตราการติดเชื้อของเด็กในสหรัฐฯ เพิ่มขึ้นสูงสุดนับตั้งแต่เกิดการระบาดเมื่อปีที่แล้ว หลังจากเริ่มเปิดภาคเรียนใหม่เมื่อเดือนกันยายนที่ผ่านมา อ้างอิงจากข้อมูลของสถาบันกุมารแพทย์อเมริกัน ทั้งนี้ ไฟเซอร์ส่งข้อมูลการทดสอบวัคซีนกับเด็กให้ทางเอฟดีเอพิจารณาเมื่อเดือนที่แล้ว โดยใช้กลุ่มตัวอย่าง 2,268 คน โดยผลการทดสอบชี้ให้เห็นว่าวัคซีนมีความปลอดภัยและมีประสิทธิผลสูงกับประชากรอายุ 5-11 ปี ปัจจุบัน เอฟดีเออนุมัติให้ใช้วัคซีนของไฟเซอร์กับเยาวชนอายุ 12-15 ปีเป็นกรณีฉุกเฉิน และอนุมัติเต็มรูปแบบให้ใช้กับผู้ที่อายุเกิน 16 ปี (ข้อมูลบางส่วนจากเอพีและรอยเตอร์)",https://www.voathai.com/a/pfizer-biontech-seek-approval-for-use-of-covid-vaccine-for-children-ages-5-11/6261266.html,08_10_2021
นักเขียนขาวแทนซาเนียคว้ารางวัลโนเบลสาขาวรรณกรรม 2021,รางวัลโนเบลสาขาวรรณกรรม ประจำปี ค.ศ. 2021 ตกเป็นของนักเขียนชาวแทนซาเนีย อับดุลราซัก เกอร์นาห์ (Abdulrazak Gurnah) จากผลงานการประพันธ์นวนิยายที่พรรณนาถึงประสบการณ์การเป็นผู้ลี้ภัย และผลกระทบจากยุคล่าอาณานิคมที่มีต่อวัฒนธรรมแอฟริกัน เลขาธิการสถาบันแห่งชาติสวีเดน แมตส์ เฮล์ม ประกาศผู้ได้รับรางวัลสาขาวรรณกรรม ที่สำนักงานใหญ่ในกรุงสตอกโฮล์ม โดยระบุว่า ผลงานของเกอร์นาห์ได้รับรางวัลเพราะสามารถบ่งบอกถึงผลพวงของการล่าอาณานิคมและชะตากรรมของผู้ลี้ภัยที่ตกอยู่ท่ากลางวัฒนธรรมและถิ่นที่อยู่ต่าง ๆ ได้อย่างชัดเจน อับดุลราซัก เกอร์นาห์ เกิดเมื่อปี ค.ศ. 1948 และเติบโตมาบนเกาะซันซิบาร์ในมหาสมุทรอินเดีย เขาเดินทางมาถึงอังกฤษในช่วงปลายทศวรรษ 1960 ในสถานะผู้ลี้ภัย เกอร์นาห์เริ่มงานเขียนตั้งแต่อายุ 21 ปี และมีผลงานเป็นนวนิยาย 10 เรื่อง และเรื่องสั้นอีกหลายเรื่อง รวมทั้งผลงานล่าสุดที่ได้รับการยกย่องอย่างมากเรื่อง “Afterlives” ที่ตีพิมพ์เมื่อปีที่แล้ว เกอร์นาห์ จะได้รับเงินรางวัล 1 ล้านยูโร (1.1 ล้านดอลลาร์) เท่ากับผู้ชนะรางวัลโนเบลในสาขาอื่น ๆ เมื่อต้นสัปดาห์นี้ มีการประกาศผลรางวัลโนเบลไปแล้วสามสาขาด้วยกัน คือ สาขาการแพทย์ สาขาฟิลิกส์ และสาขาเคมี ส่วนสาขาสันติภาพจะประกาศในวันศุกร์นี้ และปิดท้ายด้วยสาขาเศรษฐศาสตร์ที่จะประกาศในวันจันทร์ที่ 11 ตุลาคม สำหรับพิธีมอบรางวัลอย่างเป็นทางการจะมีขึ้นในเดือนธันวาคม โดยปีนี้จะเป็นการผสมผสานระหว่างพิธีมอบรางวัลแบบออนไลน์กับงานที่มีผู้เข้าร่วมจริง (ข้อมูลบางส่วนจากสำนักข่าวรอยเตอร์),https://www.voathai.com/a/nobel-prize-in-literature-awarded-to-tanzanian-novelist-abdulrazak-gurnah/6261264.html,08_10_2021
ยอดขายแชมเปญจ่อพุ่งสูงสุดในรอบ 4 ปี,สำนักข่าวรอยเตอร์ รายงานว่า ยอดขายเครื่องดื่มแชมเปญในปีนี้น่าจะพุ่งถึงระดับสูงสุดในรอบ 4 ปี อันเป็นผลมาจากการส่งออกไปยังตลาดสหรัฐฯ และออสเตรเลียที่ขยายตัวอย่างมาก รายงานข่าว เปิดเผยด้วยว่า SGV ซึ่งเป็นกลุ่มล็อบบี้เกษตรกรผู้ปลูกองุ่นแชมเปญที่เปิดเผย การประเมินทิศทางยอดขายปีนี้ออกมาในวันพฤหัสบดี ระบุด้วยว่า การที่อังกฤษถอนตัวออกจากการเป็นสมาชิกสหภาพยุโรป (EU) หรือ เบร็กซิต (Brexit) และปัญหาข้อพิพาทกับรัสเซียที่บังคับให้ผู้ผลิตในฝรั่งเศสระบุที่ฉลากหลังขวดว่า ผลิตภัณฑ์นั้นเป็น Sparkling Wine หรือ ไวน์ที่มีฟอง จนทำให้มีผู้เรียกร้องให้มีการคว่ำบาตรตลาดรัสเซีย ล้วนไม่ได้มีผลต่อปริมาณการขายแชมเปญเลย ตัวเลขคาดการณ์ยอดขายดังกล่าวถือเป็นข่าวดีสำหรับผู้ผลิตที่เกี่ยวข้อง ที่ต้องประสบปัญหาผลผลิตตกต่ำที่สุดในรอบ 40 ปี ในปีนี้ หลังไร่องุ่นต่างๆ ถูกภาวะน้ำค้างแข็งและการระบาดของเชื้อราทำลายพืชผลไปมากมาย ขณะที่ อุตสาหกรรมการผลิตเครื่องดื่มเลื่องชื่อนี้ก็ต้องรับผลกระทบจากมาตรการปิดบาร์และร้านอาหารในช่วงที่มีการระบาดของโควิด-19 ด้วย แต่การผ่อนคลายมาตรการควบคุมของรัฐบาลต่างๆ และการกลับมาเปิดตลาดและกิจกรรมทางเศรษฐกิจทั้งหลายในช่วงที่ผ่านมาน่าจะช่วยกระตุ้นยอดขายให้เพิ่มขึ้นถึงระดับ 305 ล้านขวด เทียบกับยอดขาย 297 ล้านขวดในปี ค.ศ. 2019 หรือก่อนเริ่มมีการระบาดของโคโรนาไวรัส ตามการประเมินของ SGV ทั้งนี้ ข้อมูลการส่งออกแชมเปญตั้งแต่เดือนมกราคมจนถึงเดือนสิงหาคม แสดงให้เห็นอัตราการขยายตัวถึง 11.9 เปอร์เซ็นต์ เมื่อเทียบกับช่วงเดียวของปี ค.ศ. 2019 แม้ว่ายอดขายในฝรั่งเศสเองจะหดตัว 2.4 เปอร์เซ็นต์ก็ตาม (ที่มา: สำนักข่าว รอยเตอร์),https://www.voathai.com/a/champagne-sales-exports-growth-ravaged-vineyard/6261651.html,08_10_2021
‘กูเกิล’ เผย บริการค้นหาเที่ยวบินของตนช่วยลดการปล่อยก๊าซเรือนกระจกได้,‘กูเกิล’ บริษัทเทคโนโลยีชั้นนำของโลก ประกาศว่า ระบบช่วยค้นหาเที่ยวบินที่เพิ่งเปิดตัวออกมาใหม่ของตน มีความสามารถช่วยนักเดินทางตัดสินใจเลือกเที่ยวบินที่มีอัตราการปล่อยก๊าซคาร์บอนที่ต่ำได้ ซึ่งหมายถึง การเดินทางทางอากาศที่เป็นมิตรกับสิ่งแวดล้อมมากขึ้น สำนักข่าว เอพี รายงานว่า ระบบช่วยค้นหาเที่ยวบินพร้อมลูกเล่นใหม่ที่ กูเกิล เพิ่งเปิดตัวออกมาเมื่อวันพุธนี้ จะแสดงให้เห็นถึงข้อมูลปริมาณก๊าซคาร์บอนไดออกไซด์ที่แต่ละเที่ยวบินปล่อยออกมาตั้งแต่เริ่มออกบินจนถึงจุดหมายปลายทาง ขณะที่ผู้ใช้งานสามารถเลือกจัดอันดับเงื่อนไขการค้นหาโดยเน้นไปที่อัตราการปล่อยก๊าซเป็นหลัก เหมือนเวลาที่ตั้งเงื่อนไขเรื่องราคาขณะค้นหาเที่ยวบินได้ด้วย รายงานข่าวระบุว่า เที่ยวบินที่มีอัตราการปล่อยก๊าซคาร์บอนต่ำกว่าค่าเฉลี่ยมัธยฐานจะถูกไฮไลท์ด้วยแถบสีเขียว กูเกิล เปิดเผยว่า ข้อมูลเกี่ยวกับปริมาณก๊าซคาร์บอนของแต่ละเที่ยวบินนั้น เป็นการประเมินตัวเลขที่รวบรวมมาจากสำนักงานสิ่งแวดล้อมยุโรปและข้อมูลเฉพาะของแต่ละเที่ยวบินที่สายการบินแต่ละแห่งรวมทั้งหน่วยงานที่เกี่ยวข้องเปิดเผยออกมา ซึ่งรวมความถึง อายุ รุ่น และระบบของตัวเครื่อง รวมทั้งความเร็วและระดับความสูงของการบิน และระยะทางจากจุดเริ่มต้นจนถึงที่หมายด้วย อย่างไรก็ตาม กูเกิล อธิบายว่า ผลการค้นหาเที่ยวบินบางเที่ยวอาจไม่มีตัวเลขประเมินการปล่อยก๊าซ เนื่องจากไม่สามารถหาข้อมูลได้หรือมีข้อมูลไม่เพียงพอ และย้ำด้วยว่า ตัวเลขประเมินที่ระบบแสดงให้ผู้ใช้งานเห็นไม่ได้นับรวมข้อมูลด้านเส้นทางของตัวเครื่องบิน ซึ่งเป็นปัจจัยค่อนข้างสำคัญเพราะจะบอกได้ว่า เป็นการบินตามลมหรือทวนลม หรือว่า เที่ยวบินนั้นๆ ใช้เชื้อเพลิงชีวภาพหรือตัวเลือกเชื้อเพลิงอื่นๆ ทั้งนี้ เครื่องบินเป็นแหล่งกำเนิดการปล่อยก๊าซคาร์บอนแหล่งหนึ่ง ที่แม้จะมีสัดส่วนการปล่อยเพียง 2-3 เปอร์เซ็นต์ แต่สัดส่วนนี้มีลักษณะเติบโตขึ้นอย่างรวดเร็วและคาดกันว่า จะขยายตัวได้ถึง 3 เท่าภายในช่วงกลางทศวรรษนี้ (ที่มา: สำนักข่าว เอพี),https://www.voathai.com/a/google-flight-search-lower-carbon-emission-green-travel/6261579.html,08_10_2021
ไอเอ็มเอฟ เรียกร้องรัฐบาลนานาประเทศปรับเปลี่ยนแผนนโยบายการคลังเพื่อจัดการกับหนี้โควิด,กองทุนการเงินระหว่างประเทศ (IMF) แนะนำว่า รัฐบาลประเทศต่างๆ ควรเริ่มวางแผนกลับไปดำเนินแผนงบประมาณแบบยั่งยืนอีกครั้ง ภายใต้นโยบายที่จะช่วยสร้างความมั่นใจในหมู่นักลงทุน หลังออกแผนกระตุ้นเศรษฐกิจขนาดใหญ่ออกมาต่อสู้กับการระบาดใหญ่ของโควิด-19 ในช่วงกว่าปีที่ผ่านมา ตามรายงานของสำนักข่าว รอยเตอร์ IMF ระบุในรายงานการสังเกตการณ์สถานะทางการคลัง (Fiscal Monitor) ฉบับล่าสุดว่า แต่ละประเทศต้องตัดสินใจสรุปเงื่อนเวลาและจังหวะที่เหมาะสมในการสะสางปรับเปลี่ยนนโยบายทางการคลังของตนให้สอดรับกับสภาพแวดล้อมของแต่ละประเทศ ซึ่งหมายถึง การพิจารณาดูสถานการณ์การระบาดของโควิด-19 ความเสี่ยงด้านการคลังที่เผชิญอยู่ ความเสี่ยงต่อบาดแผลระยะยาวของเศรษฐกิจ แรงกดดันจากประชากรสูงอายุ ความต้องการด้านโครงการพัฒนาต่างๆ และความยากลำบากในการจัดเก็บรายได้ที่ผ่านมา เปาโล เมาโร รองผู้อำนวยการด้านนโยบายการคลังของ IMF บอกกับ รอยเตอร์ว่า ในเวลานี้ ยังมีประเทศที่เผชิญภาวะระบาดรุนแรงอยู่ ซึ่งทำให้ลำดับความสำคัญที่รัฐบาลนั้นๆ ต้องใส่ใจยังคงเป็นเรื่องของแผนฉุกเฉินเพื่อรองรับสถานการณ์ด้านสาธารณสุขตอไป แต่สำหรับประเทศที่เริ่มมีการฟื้นตัวของกิจกรรมทางเศรษฐกิจแล้ว เมาโร แนะว่า “ควรเริ่มคิดวิธีที่จะค่อยๆ ลดแผนสนับสนุนทางการคลังที่ดำเนินการมาเพื่อพยุงเศรษฐกิจได้แล้ว” รายงานที่อ้างอิงการวิจัยของ IMF ยังระบุด้วยว่า ประเทศที่ดำเนินแผนความยั่งยืนทางการคลังในระยะกลาง ภายใต้กรอบงบประมาณที่เชื่อถือได้ สามารถทำการกู้ยืมด้วยอัตราดอกเบี้ยที่ต่ำกว่าและมีความสามารถมากกว่าที่จะรีไฟแนนซ์หนี้ของตน ทั้งยังแนะนำให้นานาประเทศพยายามตั้งเป้าการคลังแบบกว้างๆ ควบคู่นโยบายภาษีและนโยบายค่าใช้จ่ายที่หนุนกันเป็นระยะเวลา 3-5 ปี รวมทั้งพิจารณาการดำเนินนโยบายเฉพาะบ้าง เช่น การปรับขึ้นภาษี หรือเพดานอายุสำหรับผู้ที่จะมีสิทธิ์รับสวัสดิการหลังเกษียณ เป็นต้น (ที่มา: สำนักข่าว รอยเตอร์),https://www.voathai.com/a/imf-fiscal-shift-covid19-pandemic-debt/6261530.html,08_10_2021
วุฒิสภาสหรัฐฯ บรรลุข้อตกลงยืดเวลากู้ยืมเงินของรัฐบาลถึงต้นเดือนธันวาคม,"ผู้นำสภาสูงสหรัฐฯ สามารถบรรลุข้อตกลงในวันพฤหัสบดี ที่จะขยายระยะเวลาให้รัฐบาลทำการกู้ยืมเงินต่อไปจนถึงต้นเดือนธันวาคม ซึ่งช่วยไม่ให้สหรัฐฯ ต้องมีประวัติผิดชำระหนี้เป็นครั้งแรกในประวัติศาสตร์ ชัค ชูเมอร์ ผู้นำเสียงข้างมากในรัฐสภาสหรัฐฯ ประกาศรายละเอียดข้อตกลงที่บรรลุกับ มิตช์ เเม็คคอนเเนลล ผู้นำวุฒิสมาชิกสังกัดพรรครีพับลิกัน ซึ่งทางฝั่งพรรคเดโมแครตเสนอให้ขยายเวลาของเพดานหนี้กู้ระยะยาวมูลค่า 28.4 ล้านล้านดอลลาร์ของรัฐบาล ไปจนถึงเดือนธันวาคม เพื่อให้ทำการกู้เพิ่มได้โดยไม่ระบุตัวเลข เพื่อให้ครอบคลุมค่าใช้จ่ายต่างๆ ของรัฐบาล โดยจะมีการหยิบยกประเด็นนี้มาหารือกันอีกครั้งเมื่อถึงช่วงเวลาดังกล่าว สื่อหลายแห่งรายงานว่า ตัวเลขที่สภาคองเกรสสหรัฐฯ น่าจะตกลงภายใต้ข้อเสนอยืดระยะเวลาให้รัฐบาลมีอำนาจกู้เงินเพิ่มไปจนถึงวันที่ 3 ธันวาคมนั้นจะอยู่ที่ 480,000 ล้านดอลลาร์ ในช่วงไม่กี่วันที่ผ่านมา ความตึงเครียดกรณีเพดานหนี้รัฐบาลสหรัฐฯ ในกลุ่มสมาชิกสภาคองเกรสยกระดับขึ้นอย่างมาก ขณะที่กำหนดชำระหนี้กำลังจะมาถึงในวันที่ 18 ตุลาคมนี้ ซึ่งเป็นเส้นตายที่ แจเน็ต เยลเลน รัฐมนตรีคลังสหรัฐฯ กล่าวว่า เป็นวันที่รัฐบาลจะไม่มีเงินชำระค่าใช้จ่ายใดๆ ทั้งสิ้น เนื่องจากรัฐบาลมีค่าใช้จ่ายสูงกว่าภาษีที่จัดเก็บมาได้เป็นเวลายาวนาน หากไม่มีการขยายระยะเวลาให้รัฐบาลมีอำนาจกู้ยืมเพิ่มขึ้น การเบิกจ่ายเงินบำนาญรายเดือนสำหรับผู้สูงอายุ และเงินเดือนสำหรับลูกจ้างและคู่สัญญารัฐทั้งหลายก็จะต้องล่าช้าออกไป ขณะที่ สิ่งที่ทุกคนกลัวมากที่สุดก็คือ การผิดชำระหนี้โดยรัฐที่จะ ทำให้เศรษฐกิจสหรัฐฯ ยิ่งยุ่งเหยิงวุ่นวายขึ้นไปอีก ทั้งยังจะส่งผลกระทบต่อภาวะเศรษฐกิจโลกต่อไปด้วย ก่อนหน้านี้ สมาชิกสภาคองเกรสสังกัดพรรครีพับลิกันประกาศว่า จะไม่ลงมติเพื่อช่วยพรรคเดโมแครตเพิ่มเพดานหนี้ ซึ่งเป็นส่วนหนึ่งของการคัดค้านข้อเรียกร้องของประธานาธิบดี โจ ไบเดน ในการผ่านร่างกฎหมายมูลค่ากว่า 2 ล้านล้านดอลลาร์ เพื่อขยายโครงการเสริมสร้างความปลอดภัยทางสังคมของประเทศ โดยจะเป็นเงินที่ได้มาจากการปรับเพิ่มอัตราภาษีสำหรับธุรกิจและผู้มีฐานะร่ำรวย อันเป็นเงื่อนไขที่พรรครีพับลิกันคัดค้านเช่นกัน ขณะเดียวกัน มิตช์ เเม็คคอนเเนลล ผู้นำพรรครีพับลิกันในวุฒิสภา แนะนำว่า พรรคเดโมแครตซึ่งคุมเสียงข้างมากในสภาสูงอยู่ ควรหันมาใช้กระบวนการปรองดองเพื่อแก้ปัญหาเพดานภาษีด้วย ทั้งนี้ กระบวนการปรองดองที่ว่า คือกลยุทธ์ในระบบรัฐสภา ที่อนุญาตให้มีการผ่านร่างกฎหมายบางประเภทที่มีเนื้อหาเกี่ยวกับงบประมาณรัฐ โดยใช้การลงมติเพื่อหาเสียงข้างมากในรัฐสภาสหรัฐฯ แทนที่จะใช้เงื่อนไขเสียงสนับสนุนขั้นต่ำจำนวน 60 เสียง ซึ่งภายใต้สภาพการณ์ปัจจุบัน หมายความว่า พรรคเดโมแครตจะไม่ต้องพึ่งแรงหนุนจากพรรครีพับลิกันในการผ่านร่างกฎหมายดังกล่าวเลย แต่ ชัค ชูเมอร์ ผู้นำเสียงข้างมากในรัฐสภา กล่าวว่า การปรองดองนั้นเป็น กระบวนที่ “ยืดเยื้อ ซับซ้อน และมีความเสี่ยง”",https://www.voathai.com/a/us-senate-debt-limit-extension-early-december-democrats-republican-pact/6261395.html,08_10_2021
