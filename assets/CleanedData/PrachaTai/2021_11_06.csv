title,summary,link,published
กลุ่มอนุรักษ์ป่าชุมชนเขาเหล่าใหญ่-ผาจันได เผยเจ้าของรถเจาะหินนำรถออกนอกพื้นที่แล้ว,"Submitted on Sat, 2021-11-06 11:11 กลุ่มอนุรักษ์ป่าชุมชนเขาเหล่าใหญ่-ผาจันได แจ้งข่าวต่อสื่อมวลชนว่าเมื่อวันที่ 3 พ.ย. 2564 เวลาประมาณ 09.30 น. ขณะที่ชาวบ้านกลุ่มอนุรักษ์ป่าชุมชนเขาเหล่าใหญ่-ผาจันได กำลังทำการปักหลักชุมนุม พร้อมข้อเรียกร้อง 3 ข้อ ปิดเหมืองหินและโรงโม่ ฟื้นฟูภูผาป่าไม้ และพัฒนาดงมะไฟเป็นแหล่งท่องเที่ยวเชิงนิเวศวัฒนธรรมและแหล่งอารยธรรมโบราณคดี อยู่ที่บริเวณถนนทางเข้า-ออกเหมืองหินปูนและโรงโม่หิน บริษัท ธ.ศิลาสิทธิ จำกัด เป็นเวลา 1 ปี 2 เดือนแล้ว ซึ่งชาวบ้านกลุ่มอนุรักษ์ป่าชุมชนฯ ได้รับแจ้งว่าได้มีการเคลื่อนย้ายรถเจาะหินออกจากพื้นที่โรงโม่หิน โดยใช้ถนนเส้นทางทางลัดไป บ.นาเจริญ ต.ดงมะไฟ อ.สุวรรณคูหา จ.หนองบัวลำภู ซึ่งเป็นอีกเส้นทางที่สามารถเดินทางเข้า-ออกโรงโม่หินได้ ชาวบ้านกลุ่มอนุรักษ์ป่าชุมชนฯ จึงได้เดินทางไปยังบริเวณถนนเส้นทางดังกล่าว พบว่ามีชายจำนวน 3 คน กำลังนำรถเจาะหินจำนวน 1 คัน ขึ้นบนหลังรถเทรนเลอร์บรรทุกเครื่องจักรขนาดใหญ่ ชาวบ้านกลุ่มอนุรักษ์ป่าชุมชนฯ จึงได้เดินเข้าไปสอบถามทราบว่าเป็นตัวแทนบริษัทแห่งหนึ่งซึ่งเป็นเจ้าของรถเจาะหินคันดังกล่าวที่บริษัท ธ.ศิลาสิทธิ จำกัด เช่ามาใช้ในการประกอบกิจการเหมืองหินปูนและโรงโม่หิน ซึ่งตัวแทนบริษัทนี้ได้ระบุว่ามาเอารถคืนเพื่อไปทำธุรกิจอื่นต่อ ขณะที่นายเทิดพงษ์ อนุเวช ชาวบ้านกลุ่มอนุรักษ์ป่าชุมชนฯ ก็ได้กล่าวถึงความรู้สึกหลังจากที่มีการนำรถเจาะหินออกจากพื้นที่ว่า “รู้สึกดีใจที่เครื่องจักรออกจากพื้นที่เหมือง จะได้ไม่มีเครื่องอุปกรณ์ในการทำเหมืองอีก ในใจจริงอยากให้เอาออกทุกอย่าง ทั้งไฟฟ้า สำนักงาน น้ำประปา เพื่อที่จะได้ให้พื้นที่กลับมาเป็นป่าชุมชนอีกครั้ง” อย่างไรก็ตามถึงแม้ว่าจะมีการทยอยขนย้ายรถเครื่องจักรออกจากพื้นที่โรงโม่หินแล้ว แต่ชาวบ้านกลุ่มอนุรักษ์ป่าชุมชนฯ ก็ไม่อาจวางใจได้เพราะในบริเวณโรงโม่หินยังเหลือรถเครื่องจักรอีกจำนวนหนึ่งและที่ผ่านมาบริษัท ธ.ศิลาสิทธิ จำกัด ก็ยังคงพยายามผลักดันเรื่องขอต่ออายุใบอนุญาตเข้าทำประโยชน์หรืออยู่อาศัยในเขตป่าสงวนแห่งชาติ ป่าเก่ากลอยและป่านากลาง เพื่อทำเหมืองหินอุตสาหกรรมชนิดหินปูน (เพื่ออุตสาหกรรมก่อสร้าง) ตามประทานบัตร 27221/15393 เข้าสู่สภาองค์การบริหารส่วนตำบลดงมะไฟอย่างต่อเนื่อง เพื่อทำเหมืองแร่หินปูนและโรงโม่หินต่อ ดังนั้นชาวบ้านกลุ่มอนุรักษ์ป่าชุมชนฯ จะยังคงติดตามและเฝ้าระวังอย่างใกล้ชิด ข่าวสังคมสิทธิมนุษยชนคุณภาพชีวิตสิ่งแวดล้อมกลุ่มอนุรักษ์ป่าชุมชนเขาเหล่าใหญ่-ผาจันไดเหมืองหินดงมะไฟหนองบัวลำภูบริษัท ธ.ศิลาสิทธิ จำกัดติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/L3aQO6UkXyE/95811,2021_11_06
ซาอุฯ-กาตาร์-คูเวต แบนภาพยนตร์มาร์เวล 'Eternals' หลังค่ายหนังไม่ยอมแก้เนื้อหา LGBTQ+,"Submitted on Sat, 2021-11-06 11:26ในขณะที่ภาพยนตร์ที่ระดมดาราดังฟอร์มยักษ์เรื่องใหม่ของค่ายดิสนีย์-มาร์เวล อย่าง 'Eternals' หรือ 'ฮีโร่พลังเทพเจ้า' กำลังจะมีกำหนดฉายในภูมิภาคอ่าวอาหรับในวันที่ 11 พ.ย. นี้ ประเทศซาอุดิอาระเบีย, กาตาร์ และคูเวต ก็สั่งแบนไม่ยอมฉายภาพยนตร์เหล่านี้หลังจากที่ดิสนีย์-มาร์เวล ไม่ยอมแก้เนื้อหาตามที่กองเซนเซอร์ภายในประเทศเหล่านี้ต้องการ ซึ่งมีคนสงสัยว่าน่าจะเป็นส่วนที่มีเนื้อหาคนรักเพศเดียวกันซึ่งเป็นเรื่องต้องห้ามในประเทศเหล่านี้ สื่อฮอลลิวูดรีพอร์ตเตอร์รายงานว่าภาพยนตร์ของมาร์เวลเรื่องล่าสุด 'Eternals' หรือ 'ฮีโร่พลังเทพเจ้า' ที่เพิ่งมีกำหนดฉายในสหรัฐฯ และที่ไทยในวันที่ 5 พ.ย. ที่ผ่านมา จะไม่ได้เข้าฉายในโรงภาพยนตร์ของประเทศ ซาอุดิอาระเบีย, กาตาร์ และคูเวต จากเดิมที่มีแผนกำหนดฉายในกลุ่มประเทศอ่าวอาหรับวันที่ 11 พ.ย. ที่จะถึงนี้ โดยที่ภาพยนตร์ของค่ายมาร์เวลและดิสนีย์เรื่องนี้ต้องเผชิญกับการเรียกร้องให้มีการดัดแปลงแก้ไขเนื้อหาจากกองเซนเซอร์ภาพยนตร์ของประเทศเหล่านี้ ซึ่งทางดิสนีย์ไม่ยอมทำตามที่กองเซนเซอร์ต้องการ จากนั้นในวันที่ 4 พ.ย. ที่ผ่านมา ก็มีการถอดภาพยนตร์เรื่อง 'Eternals' ออกจากเว็บไซต์ของประเทศซาอุฯ, กาตาร์, คูเวต อย่างเงียบๆ ขณะที่ในประเทศอย่างสหรัฐอาหรับเอมิเรตส์นั้นยังคงระบุสถานะของภาพยนตร์อยู่ที่ ""เร็วๆ นี้"" แหล่งข่าวเปิดเผยต่อนิตยสารบันเทิงสหรัฐฯ ว่าเป็นไปได้ที่กองเซนเซอร์ของประเทศเหล่านี้น่าจะไม่พอใจที่ใน Eternals มีฉากคู่รักเพศเดียวกันแสดงความรักกัน เสมือนการเปิดตัวคู๋รักเกย์จักรวาลมาร์เวลคู่แรกบนจอเงิน ฉากดังกล่าวคือฉากที่ ฟาสโทส (แสดงโดย ไบรอัน ไทรี เฮนรี) กับ เบน (ฮาซ สเลแมน) มีฉากจูบกันอย่างดูดดื่ม ซึ่งนักแสดงของทั้งสองตัวละครนี้เป็นคู่รักกันในชีวิตจริง ในกลุ่มประเทศภูมิภาคอ่าวอาหรับนั้นการรักเพศเดียวกันยังถูกจัดให้เป็นเรื่องผิดกฎหมาย และภาพยนตร์ใดๆ ก้ตามที่มีเนื้อหาเกี่ยวกับประเด็น LGBTQ+ ก็มักจะถูกห้ามไม่ให้ฉาย แม้แต่เรื่อง Onward หรือ 'คู่ซ่าล่ามนต์มหัศจรรย์' ของค่ายพิกซาร์ในปี 2563 ก็ถูกสั่งห้ามฉายในคูเวต, โอมาน, กาตาร์ และซาอุดิอาระเบีย เพียงเพราะมีคำพูดประโยคหนึ่งในนั้นที่พูดถึงความสัมพันธ์แบบหญิงรักหญิง มีโรงภาพยนตร์แฟรนไชส์ในพื้นที่ประเทศเหล่านี้ระบุว่ามี Eternals ถูกแบนแต่ก็ไม่ได้ให้รายละเอียดว่าเพราะอะไร Eternals กำกับโดยผู้กำกับชาวอเมริกันเชื้อสายจีน โคลอี้ เจา ที่เพิ่งจะได้รับรางวัลออสการ์จากภาพยนตร์เรื่อง Nomadland ปี 2563 นอกจากนี้ในภาพยนตร์ยังมีดาราชั้นนำหลายคนร่วมแสดง ไม่ว่าจะเป็น ซัลมา ฮาเยก, แองเจลินา โจลี, คิต แฮร์ริงตัน ผู้เคยแสดงเรื่อง ""มหาศึกชิงบัลลังก์"" (Game of Thrones) และเกมมา ชาน ผู้เคยแสดงเรื่อง ""เหลี่ยมโบตั๋น"" (Crazy Rich Asian) เรียบเรียงจาก‘Eternals’ Pulled From Saudi Arabia, Qatar and Kuwait in Apparent Ban, Hollywood Reporter, 04-11-2021 ข่าววัฒนธรรมสิทธิมนุษยชนต่างประเทศบันเทิงภาพยนตร์การเซนเซอร์Eternalsมาร์เวลดิสนีย์ซาอุดิอาระเบียกาตาร์คูเวตคนรักเพศเดียวกันความหลากหลายทางเพศLGBTQ+ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/tX39N4Plpf8/95812,2021_11_06
ศาลอาญาไม่ให้ประกัน 15 ผู้ต้องขังทางการเมือง ระบุไม่มีเหตุให้เปลี่ยนคำสั่ง,"Submitted on Sat, 2021-11-06 12:03ศูนย์ทนายความเพื่อสิทธิมนุษยชน เผยศาลอาญายกทุกคำร้องไม่ให้ประกัน 15 ผู้ต้องขังทางการเมือง ระบุไม่มีเหตุให้เปลี่ยนคำสั่ง - อัยการสั่งฟ้องคดี ม.112 'เวหา' กรณีกล่าวหาเป็นเจ้าของทวิต 'ฟ้าฝน ver. เกรี้ยวกราด' ก่อนให้ประกันตัว ศูนย์ทนายความเพื่อสิทธิมนุษยชน รายงานว่าเมื่อวันที่ 3 พ.ย. 2564 ที่ ศาลอาญา รัชดาฯ หลังทนายยื่นคำร้องขออนุญาตปล่อยตัวชั่วคราว 14 นักกิจกรรมและประชาชน ศาลได้มีคำสั่งยกคำร้องทุกฉบับ โดยให้เหตุผลส่วนใหญ่คล้ายกันว่า “ศาลเคยมีคำสั่งไม่อนุญาตให้ประกันตัว โดยระบุเหตุผลชัดแจ้งไว้แล้ว กรณีไม่มีเหตุเปลี่ยนแปลงคำสั่งเดิม” 1. “เพนกวิน” พริษฐ์ ชิวารักษ์ ยกคำร้อง 2 คดี ในคดี MobFest และ คดี 19กันยาทวงอำนาจคืนราษฎร ในคดี 19 กันยา ศาลระบุเหตุผลว่า ไม่ปรากฎพยานหลักฐาน และเหตุผลอันควรเชื่อว่าจำเลยจะไม่ไปก่อเหตุอันตรายอีก ปัจจุบัน พริษฐ์ ถูกควบคุมตัวในเรือนจำพิเศษกรุงเทพฯมาแล้ว 87 วัน 2. “ไผ่” จตุภัทร์ บุญภัทรรักษา ถูกยกคำร้องทั้ง 3 คดี โดยคดี 19 กันยาทวงอำนาจคืนราษฎร ศาลระบุว่า หลักกฎหมายที่ผู้ร้องขอไม่ใช่ข้อเท็จจริงใหม่ แต่เหตุกระทำดังกล่าวต้องข้อเท็จจริงที่ควรเชื่อว่าจำเลยจะไม่ก่อเหตุอันตรายอีก ส่วนคดี สาดสีหน้า สน.ทุ่งสองห้อง ศาลระบุเหตุผลว่า จำเลยถูกขังในคดีนี้ เนื่องจากจำเลยไปกระทำการอันเป็นเหตุให้ถูกฟ้องในคดี #ม็อบ3กันยา อันถือเป็นการก่อเหตุอันตรายประการอื่น และคดีชุมนุมคณะราษฎรอีสาน ศาลเคยมีคำสั่งไม่อนุญาตให้ปล่อยตัวชั่วคราวโดยระบุเหตุผลไว้ชัดเจนแล้ว กรณีไม่มีเหตุให้เปลี่ยนแปลงคำสั่งเดิม ปัจจุบัน จตุภัทร์ ถูกควบคุมตัวในเรือนจำพิเศษกรุงเทพฯ มาแล้ว 87 วัน ทั้งยังติดเชื้อโควิด-19 ขณะถูกคุมขัง 3. อานนท์ นำภา ถูกยกคำร้อง 2 คดี ทั้งในคดี #ม็อบ14ตุลา และคดีชุมนุมแฮร์รี่ พอตเตอร์1 ปัจจุบัน อานนท์ ถูกควบคุมตัวในเรือนจำพิเศษกรุงเทพฯ มาแล้ว 85 วัน 4. ทวี เที่ยงวิเศษ หรือ “อาทิตย์ ทะลุฟ้า” ถูกยกคำร้อง 2 คดี ทั้งในคดี #ม็อบ3กันยา หลังถูกกล่าวหาว่าทำร้ายเจ้าพนักงานและหลบหนีการจับกุม และอีกคดี คือ สาดสีหน้า สน.ทุ่งสองห้อง ศาลระบุเหตุผลว่า จำเลยถูกคุมขังในคดีนี้ เนื่องจากจำเลยไปก่อเหตุในม็อบ3กันยา อันเป็นการก่อเหตุอันตรายประการอื่น เมื่อไม่ปรากฏเหตุอันควรเชื่อว่า จำเลยจะไม่ก่อเหตุประการอื่นอีก จึงไม่มีเหตุให้ปล่อยตัวชั่วคราว ปัจจุบัน ทวี ถูกควบคุมตัวในเรือนจำพิเศษกรุงเทพฯมาแล้ว 51 วัน 5. “ไมค์” ภาณุพงศ์ จาดนอก ถูกยกคำร้อง 2 คดี ทั้งคดีมาตรา 112 จากกรณีการโพสต์จดหมายถึงกษัตริย์ในกิจกรรม ราษฎรสาส์น และคดีชุมนุมสาดสี-ปาไข่ หน้าม.พัน 4 รอ. เมื่อวันที่ 28 ก.ย. 2563 ปัจจุบัน ภาณุพงศ์ ถูกควบคุมตัวในเรือนจำพิเศษกรุงเทพฯมาแล้ว 43 วัน 6. ชิติพัทธ์ (สงวนนามสกุล) ถูกยกคำร้องในคดี #ม็อบ16กันยา ก่อนหน้านี้ศาลไม่ให้ประกันเนื่องจากเคยถูกจับกุมจากชุมนุม #ม็อบ29สิงหา มาก่อนแล้ว โดยเห็นว่าเป็นการกระทำผิดเงื่อนไขการประกันตัว เขาถูกคุมขังในเรือนจำพิเศษกรุงเทพฯ มาแล้ว 49 วัน 7. ไพฑูรย์ และสุขสันต์ ถูกยกคำร้องในคดี พยายามฆ่าเจ้าพนักงาน โดยกล่าวหาว่า เป็นคนขว้างระเบิดใส่ คฝ. ที่ดินแดง ใน #ม็อบ11กันยา ปัจจุบันทั้งสองถูกควบคุมตัวในเรือนจำพิเศษกรุงเทพฯ มาแล้ว 35 วัน 8. จิตรกร ถูกยกคำร้องในคดีครอบครองระเบิด และฝ่าฝืนพ.ร.ก.ฉุกเฉินฯ จากเหตุ #ม็อบ6ตุลา ปัจจุบันถูกควบคุมตัวมาแล้ว 30 วัน ในเรือนจำพิเศษกรุงเทพฯ 9. คเชนทร์ และขจรศักดิ์ ถูกยกคำร้องในคดีครอบครองระเบิด, ร่วมกันวางเผลิงเผาทรัพย์ และข้อหาอื่นๆ รวม 7 ข้อหา หลังถูกกล่าวหาว่าร่วมกันปาระเบิดเพลิงใส่ป้อมจราจรพญาไท #ม็อบ30กันยา ปัจจุบันทั้งคู่ถูกควบคุมตัวมาแล้ว 28 วัน ในเรือนจำพิเศษกรุงเทพฯ 10. พิพัฒน์ (สงวนนามสกุล), อนันต์ (สงวนนามสกุล) และณรงค์ศักดิ์ บัวหนอง ถูกยกคำร้องในคดีที่ถูกตำรวจอ้างมีพยาน และภาพจากกล้องระบุว่าพวกเขาเกี่ยวข้องกับอาวุธปืนในการชุมนุมก่อเหตุใน #ม็อบ6ตุลา ที่มีเจ้าหน้าที่ตำรวจควบคุมฝูงชนถูกยิงที่ศีรษะ ปัจจุบันถูกควบคุมตัวมาแล้ว 15 วัน ในเรือนจำพิเศษกรุงเทพฯ 11. แซม สาแมท ถูกยกคำร้อง ในคดีที่ถูกกล่าวหาราดน้ำมันศาลพระภูมิใน #ม็อบ29ตุลา ขณะร่วมกิจกรรมไว้อาลัย “วาฤทธิ์” ศาลระบุผู้ต้องหาเป็นคนต่างด้าว ไม่มีภูมิลำเนาในไทยอย่างแน่นอน ปัจจุบัน แซม ถูกควบคุมตัวมาแล้ว 5 วัน ในเรือนจำพิเศษกรุงเทพฯ คำสั่งทั้งหมดลงนามโดยอรรถการ ฟูเจริญ รองอธิบดีผู้พิพากษาศาลอาญา ขณะที่วานนี้ “ไดโน่” นวพล ต้นงาม, “ปีก” วชิรวิชญ์ ลิมป์ธนวงศ์, “เปา” ปวริศ แย้มยิ่ง และ “ยาใจ” ทรงพล สนธิรักษ์ 4 สมาชิกทีมทะลุฟ้า ได้รับการปล่อยตัวชั่วคราวในคดีสาดสีหน้า สน.ทุ่งสองห้อง ส่วน “นางฮวด” (นามสมมติ) หญิงไร้บ้านชาวกัมพูชา ซึ่งถูกจับกุมบริเวณย่านดินแดงในระหว่าง #ม็อบ11กันยา ได้รับการปล่อยตัวเมื่อวันที่ 2 พ.ย. 2564 เนื่องจากอัยการไม่ได้สั่งฟ้องภายในผัดฟ้อง ทำให้ปัจจุบันมีผู้ต้องขังทางการเมืองที่ยังคงถูกคุมขังเหลืออีก 22 ราย อัยการสั่งฟ้องคดี ม.112 'เวหา' กรณีกล่าวหาเป็นเจ้าของทวิต 'ฟ้าฝน ver. เกรี้ยวกราด' ก่อนให้ประกันตัว เมื่อวันที่ 2 พ.ย. 2564 ที่ศาลอาญา รัชดาฯ นายเวหา แสนชนะศึก อายุ 37 ปี ได้เดินทางไปรายงานตัวต่อศาลตามนัด ในคดีที่เขาถูกกล่าวหา “หมิ่นประมาทกษัตริย์” ตามประมวลกฎหมายอาญามาตรา 112 เหตุถูกกล่าวหาว่าเป็นเจ้าของบัญชีทวิตเตอร์ “ฟ้าฝน ver. เกรี้ยวกราด” ที่ทวิตข้อความเล่าเรื่องประสบการณ์การถูกคุมขังในคุกเรือนจำชั่วคราวพุทธมณฑล เขตทวีวัฒนา หรือที่ถูกเรียกว่า “คุกวังทวีวัฒนา” จนเกิดเป็นกระแสแฮชแท็ก #แอร์ไม่เย็น ในทวิตเตอร์ หลังเข้าพบเจ้าหน้าที่ศาล พนักงานอัยการ สำนักงานอัยการสูงสุด ฝ่ายคดีอาญา 3 ได้ยื่นฟ้องคดีในข้อหา “หมิ่นประมาทกษัตริย์ฯ” ตามประมวลกฎหมายอาญามาตรา 112 และ พ.ร.บ.คอมพิวเตอร์ฯ มาตรา 14 (3) ต่อมาทนายความได้ยื่นประกันตัวเวหา และศาลได้มีคำสั่งอนุญาตให้ปล่อยตัวชั่วคราวระหว่างพิจารณาคดี โดยใชหลักทรัพย์ประกันเดิมที่เคยใช้ในชั้นสอบสอน เป็นจำนวน 90,000 บาท จากกองทุนราษฎรประสงค์ พร้อมทั้งกำหนดนัดวันตรวจพยานหลักฐาน ในวันที่ 20 ธ.ค. 2564 เวลา 09.00 น. อ่านข่าวนี้ฉบับเต็มในเว็บไซต์ศูนย์ทนายความเพื่อสิทธิมนุษยชน ข่าวการเมืองสิทธิมนุษยชนศูนย์ทนายความเพื่อสิทธิมนุษยชนกระบวนการยุติธรรมม.112ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/a70Em3eFgNw/95813,2021_11_06
'เพื่อไทย' ลงตรวจความพร้อม รถไฟฟ้าสายสีแดง ชี้ยังอันตรายยังไม่ควรเปิดทางการ​,"Submitted on Sat, 2021-11-06 12:34ส.ส.เพื่อไทย กรุงเทพฯ ลงตรวจความพร้อม รถไฟฟ้าสายสีแดง ชี้ยังอันตรายยังไม่ควรเปิดทางการ​ รฟท.ต้องแก้ปัญหาการลักลอบตัดสายไฟเส้นทางก่อน เพื่อให้เดินรถให้ปลอดภัย - โฆษกเพื่อไทยย้ำรัฐบาลประยุทธ์ ทำชาวนาลำบาก นโยบายหาเสียงเป็นแค่ภาพลวงตา ชี้หาก 'ยิ่งลักษณ์' ยังเป็นนายกฯ ไม่ปล่อยให้ชาวนาลำบากแบบนี้ เมื่อวันที่ 5 พ.ย. 2564 เว็บไซต์พรรคเพื่อไทย รายงานว่านายจิรายุ ห่วงทรัพย์ ส.ส.กรุงเทพฯ พรรคเพื่อไทย ในฐานะประธานคณะกรรมาธิการกิจการศาลองค์กรอิสระองค์กรอัยการรัฐวิสาหกิจองค์การมหาชนพร้อมคณะ แถลงข่าวหลังจากลงพื้นที่ตรวจสอบการเปิดทดลองใช้รถไฟฟ้าสายสีแดงสถานีรังสิต ผ่านสถานีกลางบางซื่อ ไปตลิ่งชันนั้น ซึ่งจากการรับฟังสภาพปัญหา ณ ปัจจุบันได้เปิดทดลองวิ่งโดยให้ประชาชนได้ทดลองใช้บริการฟรีมาตั้งแต่เดือนสิงหาคม และมีกำหนดการจะเปิดให้บริการเก็บเงินภายในเดือนนี้ ซึ่งจากลงพื้นที่ตรวจสอบคณะกรรมาธิการฯ มีข้อสังเกตุและข้อทักท้วงไปยัง กระทรวงคมนาคมว่าการรถไฟแห่งประเทศไทยในฐานะดูแลรถไฟฟ้าสายสีแดงนี้ยังไม่ควรเปิดให้บริการอย่างเป็นทางการจนกว่าจะให้ความเชื่อมั่นกับประชาชนผู้ใช้บริการได้เนื่องจากยังไม่มีความปลอดภัยโดยเฉพาะการลักลอบเข้ามาตัดสายไฟของทางเดินรถไฟฟ้าที่บริเวณสถานี รังสิตและ บริเวณสถานี ตลิ่งชัน อีกทั้งยังมีผู้ลักลอบเข้ามาในพื้นที่รถไฟฟ้าและการรถไฟยังไม่สามารถปิดกั้นได้อย่าง 100% ทำให้เกิดความเสี่ยงสูง ต่อผู้ใช้บริการนอกจากนี้คณะกรรมาธิการยังพบว่าระบบรักษาความปลอดภัยอาทิตย์กล้อง CCTV เซ็นเซอร์จับผู้บุกรุกเข้ามาในแนวเขตทางวิ่งยังไม่มีคุณภาพเพียงพอให้น่าไว้ใจได้ เมื่อเข้าไปดูในห้องควบคุม จะเห็นว่ามีไฟเตือนภัยด้วยสัญลักษณ์สีแดงเข้มหลายจุดบนจอ นั่นหมายความว่าระหว่างเส้นทางวิ่งยังมีความเสี่ยงสูง ซึ่งหากเปิดให้บริการเต็มรูปแบบแต่ยังไม่สามารถแก้ไขปัญหานี้ได้ก็จะเป็นการผลักภาระความเสี่ยงให้กับประชาชนผู้ใช้บริการ นายจิรายุกล่าวต่อไปว่าจากการสอบถามผู้แทนของการรถไฟได้ชี้แจงว่ายอมรับว่ายังไม่สามารถปิดกั้นทางที่จะให้คนเร่ร่อนหรือขโมยเข้ามาลักลอบตัดสายไฟ ของรถไฟฟ้าได้ แต่กำลังอยู่ระหว่างการนำเสนอผู้บริหารให้เพิ่มเติมระบบรักษาความปลอดภัย “ซึ่งตนเห็นว่าหากยังไม่มีการดำเนินการ ให้ความปลอดภัยสูงสุด ก็ไม่ควรเปิดให้บริการอย่างเป็นทางการซึ่งหากมีอุบัติเหตุ มีคนเจ็บคนตาย รัฐมนตรีว่าการกระทรวงคมนาคมต้องเป็นผู้รับผิดชอบ จึงอยากถามว่าพร้อมที่จะเสี่ยงหรือยัง” นายจิรายุกล่าว โฆษกเพื่อไทยย้ำรัฐบาลประยุทธ์ ทำชาวนาลำบาก นโยบายหาเสียงเป็นแค่ภาพลวงตา ชี้หาก 'ยิ่งลักษณ์' ยังเป็นนายกฯ ไม่ปล่อยให้ชาวนาลำบากแบบนี้ ด้านทีมสื่อพรรคเพื่อไทยแจ้งข่าวต่อสื่อมวลชนเมื่อวันที่ 6 พ.ย. 2564 ว่านางสาวธีรรัตน์ สำเร็จวาณิชย์ ส.ส.กรุงเทพฯ โฆษกพรรคเพื่อไทย กล่าวว่า สถานการณ์ราคาข้าวเปลือกตกต่ำในขณะนี้ได้สร้างความเดือดร้อนให้กับเกษตรกรผู้ปลูกข้าวทั่วประเทศเป็นอย่างมาก วันนี้ราคารับซื้อข้าวเปลือกเจ้า 5% (ความชื้น 15%) เฉลี่ยอยู่ที่ 7,500 บาทต่อตัน ขณะที่ข้าวที่มีความชื้นมากกว่า 15% ราคาไม่ถึง 6,000 บาทต่อตัน แต่ขณะนี้สถานการณ์น้ำท่วมในหลายจังหวัดทำให้ข้าวมีความชื้นสูง จึงถูกกดราคารับซื้อให้ต่ำกว่าราคาที่กำหนดไว้ แม้จะมีโครงการประกันส่วนต่างของกระทรวงพาณิชย์ แต่ไม่เพียงพอต่อค่าครองชีพที่สูงขึ้น ตลอดระยะเวลา 7 ปีที่ผ่านมาของรัฐบาลพลเอกประยุทธ์ ไม่มีนโยบายที่ชัดเจนในการแก้ไขปัญหาราคาข้าวตกต่ำ และแม้รัฐบาลกู้เงินมามากกว่า 5.8 ล้านล้านบาท แต่รัฐบาลไม่เคยให้สำคัญกับชาวนาเลย กู้เงินจำนวนมหาศาล รัฐบาลนำไปใช้ในการจัดซื้อยุทโธปกรณ์ และอื่นๆ เป็นภาษีของประชาชน และเป็นภาระหนี้ที่แม้แต่ชาวนาก็ต้องรับภาระหนี้ด้วย ส่วนนโยบายที่พรรคพลังประชารัฐ หาเสียงไว้กับประชาชนว่าจะช่วยเหลือชาวนาทั้งในเรื่องต้นทุนการผลิตและราคา ไม่ถูกนำไปสู่การปฏิบัติ เป็นได้แค่สร้างภาพลวงตาให้ประชาชนหลงไปกับคำพูดของ พรรคการเมืองที่เสนอให้พลเอกประยุทธ เป็นนายกรัฐมนตรีเท่านั้น โฆษกพรรคเพื่อไทย กล่าวอีกว่า เวลานี้เป็นช่วงของการเก็บเกี่ยวข้าวนาปี ซึ่งเป็นพื้นที่ปลูกข้าวส่วนใหญ่ของประเทศ รัฐบาลควรมีมาตรการแก้ไขปัญหาราคาข้าวให้กับชาวนาที่ชัดเจนมากกว่านี้ เกษตรกรผู้ปลูกข้าวต้องประสบปัญหาขาดทุนจากราคาที่ตกต่ำมาตลอด ประกอบกับค่าครองชีพและราคาสินค้าอื่นกลับปรับราคาสูงขึ้น จนทำให้หลายครอบครัวต้องตกอยู่ในสภาพที่ไม่สามารถพึ่งพาตนเองได้ ต้องขายทรัพย์สิน ขายที่นาเพื่อพยุงชีวิตให้อยู่รอด “ชาวนาคือเส้นเลือดหลักหล่อเลี้ยงชีวิตคนไทยและคนทั่วโลก ข้าวจากประเทศไทยสร้างรายได้เข้าประเทศมหาศาล ทุกวันนี้ชาวนาจำนวนไม่น้อยบ่นคิดถึง โครงการจำนำข้าวที่เคยเป็นที่พึ่งหลังเก็บเกี่ยวข้าว มีรายได้ที่แน่นอน หากนายกฯยิ่งลักษณ์ยังดำรงตำแหน่งอยู่ คงไม่ปล่อยให้คนไทยลำบากแบบนี้” นางสาวธีรรัตน์กล่าว ข่าวการเมืองสังคมคุณภาพชีวิตจิรายุ ห่วงทรัพย์พรรคเพื่อไทยรถไฟฟ้าสายสีแดงธีรรัตน์ สำเร็จวาณิชย์ข้าวชาวนาคมนาคมเกษตรกรรมติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/H9bvB7Z1gOs/95814,2021_11_06
บอร์ด สปสช. เพิ่ม 4 บริการใหม่ 'สร้างเสริมสุขภาพ ป้องกันโรค',"Submitted on Sat, 2021-11-06 13:33บอร์ด สปสช. เพิ่ม 4 บริการใหม่ 'สร้างเสริมสุขภาพ ป้องกันโรค' คัดกรอง 'ธาลัสซีเมีย-ซิฟิลิส' ก่อนเด็กเกิด วัดความดันที่บ้าน สายด่วนเลิกบุหรี่ บอร์ด สปสช. เพิ่ม 4 บริการสร้างเสริมสุขภาพและป้องกันโรคเป็นสิทธิประโยชน์บัตรทอง คัดกรอง “ธาลัสซีเมีย-ซิฟิลิส” ในคู่ของหญิงตั้งครรภ์ ชี้ต้นทุนต่ำกว่าการรักษา มีความคุ้มค่าทางเศรษฐศาสตร์ พร้อมหนุนการตรวจวัดความดันโลหิตด้วยตนเองที่บ้าน-บริการสายด่วนเลิกบุหรี่ ลดปัจจัยเสี่ยงการเสียชีวิตก่อนวัยอันควร ที่ประชุมคณะกรรมการหลักประกันสุขภาพแห่งชาติ (บอร์ด สปสช.) ครั้งที่ 12/2564 เมื่อวันที่ 1 พ.ย. 2564 ซึ่งมี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข เป็นประธาน มีมติเห็นชอบการบริการสร้างเสริมสุขภาพและป้องกันโรค จำนวน 4 รายการ เป็นสิทธิประโยชน์ในระบบหลักประกันสุขภาพแห่งชาติ (บัตรทอง) โดยมอบให้สำนักงานหลักประกันสุขภาพแห่งชาติ (สปสช.) ออกหลักเกณฑ์ วิธีการ และเงื่อนไข สำหรับสิทธิประโยชน์ใหม่ต่อไป ข้อเสนอสิทธิประโยชน์ 4 รายการดังกล่าว ได้แก่ 1.การคัดกรองธาลัสซีเมียในคู่ของหญิงตั้งครรภ์ 2. การคัดกรองซิฟิลิสในคู่ของหญิงตั้งครรภ์ 3.การตรวจวัดความดันโลหิตด้วยตนเองที่บ้าน 4. บริการสายด่วนเลิกบุหรี่ ซึ่งการจ่ายชดเชยบริการจะใช้งบประมาณ จำนวน 32,149,500 บาท โดยเริ่มดำเนินการตั้งแต่วันที่ 1 ม.ค. 2565 ยกเว้นบริการสายด่วนเลิกบุหรี่ ให้เริ่มภายหลังจากที่ศูนย์บริการเลิกบุหรี่ทางโทรศัพท์แห่งชาติ ได้ขึ้นทะเบียนเป็นหน่วยบริการในระบบบัตรทองแล้ว รศ.พญ.ประสบศรี อึ้งถาวร ประธานคณะอนุกรรมการกำหนดประเภทและขอบเขตในการใหบริการสาธารณสุข กล่าวว่า ข้อเสนอสิทธิประโยชน์ด้านการสร้างเสริมสุขภาพและป้องกันโรค 4 รายการนี้ ได้ผ่านเกณฑ์การพิจารณาความคุ้มค่าและความเป็นไปได้ในทางปฏิบัติ พร้อมกันนี้ได้มีการมอบ สปสช. พิจารณาประเด็นภาระงบประมาณกรณีต้องตรวจยืนยันภายหลังการตรวจคัดกรอง รวมถึงการรักษาต่อเนื่อง และการยืนยันตัวตนกรณีสามี/คู่ของหญิงตั้งครรภ์ ที่ต้องเข้ารับตรวจคัดกรองธาลัสซีเมียและตรวจคัดกรองซิฟิลิส ในส่วนของสิทธิประโยชน์รายการที่1 บริการตรวจคัดกรองธาลัสซีเมียในคู่ของหญิงตั้งครรภ์ พบว่าต้นทุนการตรวจคัดกรองโรคธาลัสซีเมียเท่ากับ 794 บาทต่อคู่ ขณะที่การดูแลผู้ป่วยธาลัสซีเมียอาการรุนแรง จะมีต้นทุนการรักษาคนละ 30,000 บาทต่อปี แม้จะยังไม่พบการศึกษาความคุ้มค่าทางเศรษฐศาสตร์ในไทย แต่จากการศึกษาของฮ่องกงพบว่าค่าตรวจคัดกรองและติดตามจะอยู่ที่ 10 ล้านดอลลาร์ฮ่องกง (HKD) เมื่อเทียบกับค่าใช้จ่ายในการดูแลผู้ป่วยตลอดอายุขัยจะอยู่ที่ 40 ล้านดอลลาร์ฮ่องกง สิทธิประโยชน์รายการที่ 2 การคัดกรองซิฟิลิสในคู่ของหญิงตั้งครรภ์ พบว่าการตรวจคัดกรองและรับการรักษาก่อนมีบุตร มีต้นทุนต่ำกว่าการตรวจและรักษาเมื่อตั้งครรภ์แล้ว โดยค่าใช้จ่ายในการคัดกรองอยู่ที่ 130-400 บาทต่อครัวเรือน และค่ารักษา 1,500 บาท ในขณะที่การรักษาซิฟิลิสแต่กำเนิด 1 คน จะมีต้นทุนค่าใช้จ่ายผู้ป่วยนอก และค่าใช้จ่ายในการเลี้ยงดูเท่ากับ 70,667 บาทต่อครัวเรือน ดังนั้นจึงควรขยายสิทธิเพื่อควบคุมป้องกันโรค ลดค่าใช้จ่ายการติดตามรักษา และลดผลกระทบในอนาคต ขณะที่สิทธิประโยชน์รายการที่ 3 การตรวจวัดความดันโลหิตด้วยตนเองที่บ้าน (Home Blood Pressure Monitoring: HBPM) เป็นรายการที่ไม่มีภาระงบประมาณ เนื่องจากผู้ป่วยไปโรงพยาบาลอาจจะตื่นเต้น ทำให้เวลาวัดความดันโลหิตอาจมีค่าความดันสูงได้ หรือที่เรียกว่า White coat hypertension จึงต้องให้เครื่องวัดความดันผู้ป่วยกลับไปวัดเองที่บ้านเป็นเวลาประมาณ 1 สัปดาห์ เพื่อประเมินค่าความดันโลหิตที่แท้จริง ซึ่งจะเป็นการดูแลผู้ป่วยไม่ให้รับประทานยาเกินความจำเป็น และช่วยให้ประหยัดค่าใช้จ่ายด้านยาได้ โดย รพ. สามารถนำไปเป็นงบประมาณจัดซื้อเครื่องวัดความดันให้ผู้ป่วยยืมกลับไปวัดความดันที่บ้านได้ ขณะเดียวกันยังสร้างความตระหนักรู้และการดูแลตนเองให้กับผู้ป่วยที่นำไปสู่การป้องกันการเกิดโรคเรื้อรังอื่นๆ โดยสิทธิประโยชน์นี้สามารถดำเนินการได้ในปีงบประมาณ 2565 พร้อมกันทั่วประเทศ สำหรับสิทธิประโยชน์รายการที่ 4 บริการสายด่วนเลิกบุหรี่ (โทร 1600) พบว่าจะสามารถประหยัดต้นทุนทางสังคมได้ตั้งแต่ 525 - 10,333 บาทต่อผู้สูบ 1 ราย และสามารถเพิ่มปีสุขภาวะต่อผู้สูบบุหรี่ได้ ซึ่งการสูบบุหรี่เป็นปัจจัยเสี่ยงอันดับที่ 1 ที่ส่งผลต่อการเสียชีวิตก่อนวัยอันควร และมีต้นทุนความสูญเสียจากความเจ็บป่วยและเสียชีวิตก่อนวัยอันควรต่อนักสูบหน้าใหม่ ถึงประมาณ 85,000 - 158,000 บาทต่อคน ด้าน นางดวงตา ตันโช ประธานคณะอนุกรรมการกำหนดหลักเกณฑ์การดําเนินงานและการบริหารจัดการกองทุน กล่าวว่า สิทธิประโยชน์บริการสร้างเสริมสุขภาพและป้องกันโรคที่เพิ่มเติมทั้ง 4 รายการนี้ มีการกำหนดเป้าหมายบริการในปีงบประมาณ 2565 ในช่วง 9 เดือนจากนี้ ได้แก่ 1.บริการตรวจคัดกรองธาลัสซีเมีย เป้าหมาย 142,000 ราย งบประมาณ 17,041,500 บาท 2.การคัดกรองซิฟิลิส เป้าหมาย 148,400 ราย งบประมาณ 7,740,000 บาท 3. การตรวจวัดความดันโลหิตด้วยตนเองที่บ้าน เป้าหมาย 495,300 ราย ไม่มีภาระงบประมาณและประหยัดค่ายาในระบบ 4. สายด่วนเลิกบุหรี่ เป้าหมาย 245,600 ครั้ง งบประมาณ 7,368,000 บาท รวมงบประมาณดำเนินการใน 4 รายการ เป็นจำนวน 32,149,500 บาท ข่าวสังคมคุณภาพชีวิตสปสช.สุขภาพติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/jav_4cjlKNE/95815,2021_11_06
ทำไมผู้คนถึงยกเลิกการสมัครติดตามข่าวสารแบบจ่ายเงิน?,"Submitted on Sat, 2021-11-06 21:29Nieman Lab ประมวลเหตุผลจากผู้ยกเลิกการสมัครติดตามข่าวแบบจ่ายเงิน 503 คน ทั้งแบบสิ่งพิมพ์และออนไลน์ ในสหรัฐฯ และประเทศโลกตะวันตกบางส่วน พบมีทั้งเรื่องเหตุผลด้านการเงิน อุดมการณ์ทางการเมือง เนื้อหาไม่ตรงกับความต้องการ รวมทั้งปัญหาด้านการบริการลูกค้า เหตุผลจากผู้ยกเลิกการสมัครติดตามข่าวแบบจ่ายเงิน พบว่ามีทั้งเรื่องเหตุผลด้านการเงิน อุดมการณ์ทางการเมือง เนื้อหาไม่ตรงกับความต้องการ รวมทั้งปัญหาด้านการบริการลูกค้า | ที่มาภาพประกอบ: Nieman Lab ช่วงปลายเดือน ต.ค. 2564 Nieman Lab ซึ่งเป็นเว็บไซต์ที่เผยแพร่ข้อมูลเชิงลึกเกี่ยวกับประเด็นสื่อสารมวลชน ภายใต้มูลนิธิ Nieman ของมหาวิทยาลัยฮาร์วาร์ด (เป็นมูลนิธิที่ให้ทุนผู้สื่อข่าวที่เก่าแก่ที่สุดในโลก มาตั้งแต่ปี 2481 โดยมีผู้สื่อข่าวมากกว่า 1,300 คน จาก 88 ประเทศที่เคยได้รับทุนภายใต้โครงการนี้) ได้เผยแพร่รายงานพิเศษ 'Cancel culture: Why do people cancel news subscriptions? We asked, they answered.' ที่ได้สำรวจความคิดเห็นผู้อ่านข่าว 503 คน ในประเด็นที่ว่าทำไมพวกเขาถึงยกเลิกการสมัครติดตามข่าวสารออนไลน์และสื่อสิ่งพิมพ์แบบจ่ายเงิน (อนึ่งการสำรวจนี้รวมถึงผู้อ่านข่าวออนไลน์นอกสหรัฐฯ ในโลกตะวันตกด้วยบางส่วน) ในการสำรวจครั้งนี้พบว่าผู้ตอบแบบสอบถามหลายคนระบุว่าพวกเขาเคยจ่ายเงินสำหรับการสมัครรับข่าวสารมากกว่า 1 ฉบับ ซึ่งถือว่าไม่เป็นไปตามแบบแผนปกติจากการสำรวจเมื่อปี 2560 ที่พบว่ามีชาวอเมริกันประมาณครึ่งหนึ่งเท่านั้นที่ยอมจ่ายเงินเพื่ออ่านข่าวบางประเภท (รวมถึงการบริจาคให้กับสถานีวิทยุสาธารณะ) ส่วนข้อมูลล่าสุดจากจากสถาบันรอยเตอร์เพื่อการศึกษาวารสารศาสตร์ (Reuters Institute for the Study of Journalism) ก็ระบุว่ามีชาวอเมริกันประมาณ 1 ใน 5 เท่านั้นที่จ่ายเงินเพื่ออ่านข่าวสารออนไลน์ จากการสำรวจผู้อ่านข่าวออนไลน์ 503 คนของ Nieman Lab พบว่าส่วนใหญ่แล้วพวกเขายกเลิกรับหนังสือพิมพ์ท้องถิ่นมากที่สุด การสำรวจของ Nieman Lab พบว่าส่วนใหญ่แล้วพวกเขายกเลิกรับข่าวสารของหนังสือพิมพ์ท้องถิ่นมากที่สุด (สื่อท้องถิ่นนี้ครอบคลุมสื่อต่าง ๆ เช่น Los Angeles Times, Boston Globe และ Chicago Tribune รวมถึงหนังสือพิมพ์ท้องถิ่นขนาดเล็ก) ตามมาด้วย The New York Times คิดเป็นสัดส่วนเกือบ 1 ใน 4 ของการยกเลิกทั้งหมดในแบบสำรวจของ Nieman Lab ซึ่งอาจจะไม่น่าแปลกใจนักเพราะ The New York Times เป็นหนังสือพิมพ์ที่ใหญ่ที่สุดในสหรัฐฯ เหตุผลด้านการเงิน เกือบ 1 ใน 3 ของผู้ตอบแบบสอบถาม หรือร้อยละ 31 อ้างถึงเงินเป็นเหตุผลหลักที่พวกเขาต้องยกเลิกการสมัครรับข่าวสาร บางคนยกเลิกเมื่อราคาโปรโมชั่นหมดอายุลง ผู้ตอบแบบสอบถามบางรายยังระบุว่ารู้สึกหงุดหงิดที่มีการต่ออายุสมาชิกแบบอัตโนมัติ หรือระบุว่าองค์กรข่าวไม่โปร่งใสเรื่องราคา ผู้ตอบแบบสอบถามอ้างถึงการสูญเสียรายได้ของตนในช่วงวิกฤต COVID-19 บางคนเป็นคนที่มีการสมัครรับข่าวหลายฉบับจึงต้องเลือกที่จะลดจำนวนลงบ้าง อุดมการณ์ทางการเมือง อุดมการณ์ทางการเมือง เป็นอีกหนึ่งปัจจัยของการยกเลิกการสมัครรับข่าวสารที่ต้องจ่ายเงิน โดยเฉพาะหากสื่อไม่ได้นำเสนอประเด็นทางการเมืองที่พวกเขาไม่ได้เลื่อมใส ศรัทธา หรือให้ความชื่นชอบ | ที่มาภาพประกอบ: Victoria Pickering (CC BY-NC-ND 2.0) ร้อยละ 30 ของผู้ตอบแบบสอบถาม ระบุว่าพวกเขายกเลิกการสมัครรับข่าวสารที่ต้องจ่ายเงินเนื่องด้วยเหตุผลด้านอุดมการณ์ทางการเมือง โดยเฉพาะหากสื่อที่พวกเขาติดตามนำเสนอประเด็นทางการเมืองที่พวกเขาไม่ได้เลื่อมใส ศรัทธา หรือให้ความชื่นชอบ ตัวอย่างเช่นหลายคนไม่พอใจที่บทบรรณาธิการของเจมส์ เบนเน็ตต์ อดีตบรรณาธิการของ The New York Times ได้นำเสนอกรณีที่ทอม คอตตอน สมาชิกวุฒิสภารัฐอาร์คันซอ พรรครีพับลิกัน เรียกร้องให้กองทัพใช้กำลังอาวุธเพื่อยุติการประท้วง Black Lives Matter เป็นต้น ""สำหรับฉันบทบรรณาธิการเกี่ยวกับทอม คอตตอน ถือเป็นจุดแตกหัก The New York Times ยังคงกำไร พวกเขาจะไม่เป็นไรหากฉันไม่จ่ายเงินเพื่อติดตามข่าวสารของพวกเขาอีกต่อไป ฉันจึงตัดสินใจนำเงินนั้นไปให้สื่อท้องถิ่นแทนดีกว่า"" ความเห็นจากผู้ยกเลิกรับข่าวสารจาก The New York Times รายหนึ่ง ""แค่ 4 ดอลลาร์ฯ ต่อเดือน (ราคาสำหรับนักศึกษา) มันก็มากเกินไปแล้วสำหรับสื่อที่มีแต่คอลัมน์ที่แสดงความไม่พอใจและบ้าคลั่งมากขึ้น ... แท้จริงแล้วพวกเขาแค่เกลียดอเมริกาและต้องการทำลายมันจากข้างใน"" ความเห็นจากผู้ยกเลิกรับข่าวสารจาก The Wall Street Journal รายหนึ่ง ""มันซ้ายเกินไป ทำร้ายทรัมป์อย่างต่อเนื่องและต่อต้านอเมริกา"" ความเห็นจากผู้ยกเลิกรับข่าวสารจาก The New Yorker รายหนึ่ง ""ฉันไม่ชอบจุดยืนของพวกที่สนับสนุน Brexit ฉันไม่เต็มใจที่จะอ่านหนังสือพิมพ์ฉบับที่ฉันอ่านทุกวันมาตลอด 20 ปีอีกต่อไปแล้ว เมื่อเห็นได้ชัดว่ากองบรรณาธิการเริ่มเอียงไปทางนั้น ... แต่ฉันยังคิดถึงการทำปริศนาอักษรไขว้และยังไม่ได้สมัครรับข่าวสารจากสื่ออื่นแทนที่ The Times of London เลย"" ความเห็นจากผู้ยกเลิกรับข่าวสารจาก The Times of London เนื้อหาไม่ตรงกับความต้องการ ผู้ตอบแบบสอบถาม ร้อยละ 13 ระบุว่าพวกเขาพิจารณาว่าจะยกเลิกรับสื่อใด ๆ จากเนื้อหา เช่นเมื่อพวกเขารู้สึกว่าเนื้อหาของสื่อนั้น ๆ ไม่มีประโยชน์สำหรับพวกเขาหรือไม่คุ้มค่าที่จะจ่ายอีกต่อไป ""ฉันสมัครรับข้อมูลหลังการฆาตกรรมจอร์จ ฟลอยด์ เพื่อรับการรายงานข่าวในท้องถิ่นเกี่ยวกับสิ่งที่เกิดขึ้น แต่ตอนนี้การพิจารณาคดีสิ้นสุดลงแล้ว ซึ่งข่าวส่วนใหญ่ของพวกเขาไม่เกี่ยวข้องกับฉัน ตั้งแต่ฉันย้ายมาอาศัยอยู่ในดีซี"" ความเห็นจากผู้ยกเลิกรับข่าวสารจาก Minneapolis Star Tribune รายหนึ่ง ""ข่าวของพวกเขามีบทความสไตล์คลิกเบตมากเกินไป ฉันเห็นพาดหัวข่าวที่ดูน่าสนใจ แต่พอคลิกเข้าไปดูพบว่าเป็นความคิดเห็นไม่ใช่ข่าว หรือบางทีมันมีประเด็นข่าวเล็ก ๆ น้อย ๆ อยู่ในนั้น แต่มีการหาผลประโยชน์มากมายอยู่รอบ ๆ มากกว่า"" ความเห็นจากผู้ยกเลิกรับข่าวสารจาก The Washington Post รายหนึ่ง มีเวลาอ่านน้อยเกินไป การไม่มีเวลาอ่าน เป็นอีกเหตุผลในการยกเลิกการสมัครรับข่าวที่ต้องจ่ายเงิน | ที่มาภาพประกอบ: JLK_254 (CC BY-ND 2.0) ร้อยละ 13 ของผู้ตอบแบบสอบถามให้เหตุผลในการยกเลิกการสมัครรับข่าวที่ต้องจ่ายเงินเนื่องจากมีข้อมูลมากเกินไป ในกรณีของสิ่งพิมพ์พวกเขาระบุว่าไม่ค่อยมีเวลาอ่าน ""ฉันมีนิตยสารเก็บไว้มากมาย ฉันรู้ว่าฉันควรบริจาคมัน แต่ฉันมีพลังงานน้อยเหลือเกินหลังเลิกงาน — ฉันมีอาการซึมเศร้าและฉันไม่สามารถรักษาความสะอาดของบ้านได้เป็นอย่างดี รู้สึกสิ้นเปลืองพื้นที่เก็บนิตยสารที่ยังไม่ได้อ่าน ฉันอ่านเรื่องราวที่ฉันสนใจในเวอร์ชันดิจิทัลแล้วก่อนที่จะได้รับฉบับสิ่งพิมพ์มา"" ความเห็นจากผู้ยกเลิกรับข่าวสารจาก The New Yorker รายหนึ่ง ปัญหาด้านการบริการลูกค้า ร้อยละ 12 ของผู้ตอบแบบสอบถาม ระบุว่าส่วนใหญ่พวกเขาได้ยกเลิกยกเลิกการสมัครรับข่าวที่ต้องจ่ายเงินเนื่องจากปัญหาด้านการบริการลูกค้า เช่น สื่อสิ่งพิมพ์บางฉบับพิมพ์ถูกส่งมาให้พวกเขาช้าเกินไป (บ่อยครั้งที่คนเหล่านี้เปลี่ยนไปรัยเฉพาะสื่อออนไลน์เท่านั้น) หรือการเปลี่ยนแปลงข้อมูลการสมัครรับบ่อยครั้ง รวมทั้งปัญหาการเข้าถึงเนื้อหาในเว็บไซต์ ""พวกเขาไม่ได้ส่งหนังสือพิมพ์ฉบับวันอาทิตย์มาให้ฉันหลายครั้งแล้ว"" ความเห็นจากผู้ยกเลิกรับข่าวสารจาก The Desert Sun ""ฉันไม่สามารถเข้าถึงเว็บไซต์ได้อย่างง่ายดาย มีป๊อปอัปมากมายอยู่ในทุกที่ แม้ในขณะที่ฉันลงกำลังลงชื่อเข้าใช้"" ความเห็นจากผู้ยกเลิกรับข่าวสารจาก The Times-Picayune รายหนึ่ง ที่มาเรียบเรียงจากExpensive, boring, and wrong: Here are all the news publications people canceled and why (Laura Hazard Owen, Nieman Lab, 28 Octotber 2021)Cancel culture: Why do people cancel news subscriptions? We asked, they answered (Nieman Lab, 28 Octotber 2021) รายงานพิเศษต่างประเทศสื่อมวลชนเว็บไซต์ข่าวNieman Labติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/pZovismf1Ek/95819,2021_11_06
"COVID-19: 6 พ.ย. 64 ไทยติดเชื้อเพิ่ม 8,467 ราย เสียชีวิต 69 ราย","Submitted on Sat, 2021-11-06 17:23ไทยติดเชื้อ COVID-19 รายใหม่ 8,467 ราย สะสม 1,960,039 ราย รักษาหาย 8,288 ราย สะสม 1,843,018 ราย เสียชีวิต 69 ราย สะสม 19,611 รายวัคซีนสะสม (5 พ.ย. 2564) รวม 79,517,972 โดส - อย.ขอให้ใช้ชุดตรวจ ATK ที่ได้รับอนุญาต หลังพบผลบวกลวงเพียบ 6 พ.ย. 2564 ศบค. รายงานสถานการณ์ผู้ติดเชื้อ COVID-19 รายใหม่ 8,467 ราย สะสม 1,960,039 ราย รักษาหาย 8,288 ราย สะสม 1,843,018 ราย เสียชีวิต 69 ราย สะสม 19,611 ราย จำนวนการได้รับวัคซีนสะสม (28 ก.พ. - 5 พ.ย. 2564) รวม 79,517,972 โดส ใน 77 จังหวัด อย.ขอให้ใช้ชุดตรวจ ATK ที่ได้รับอนุญาต หลังพบผลบวกลวงเพียบ Thai PBS รายงานเมื่อวันที่ 6 พ.ย. 2564 ว่าจากกรณีข่าวผลการตรวจหาการติดเชื้อโควิด-19 ของครูและนักเรียนโรงเรียนคำสร้อยพิทยาสรรพ์ จ.มุกดาหาร ด้วยชุดตรวจโควิด-19 แบบตรวจหาแอนติเจนด้วยตนเอง (COVID-19 Antigen self-test Test Kits) หรือชุดตรวจ ATK และปรากฏผลบวกลวงจำนวนมากนั้น นพ.สุรโชค ต่างวิวัฒน์ รองเลขาธิการคณะกรรมการอาหารและยา เปิดเผยว่า สำนักงานคณะกรรมการอาหารและยา (อย.) ได้ตรวจสอบ พบว่าชุดตรวจ ATK ที่โรงเรียนใช้และปรากฏผลบวกลวง คือยี่ห้อ Dvot SARS-CoV-2 Antigen test Kit เป็นชุดตรวจที่ไม่ได้รับอนุญาตจาก อย. โดยทางโรงเรียนได้รับบริจาคมา จากกรณีที่เกิดขึ้นนี้ ขอให้ทุกภาคส่วนโปรดระมัดระวังในการนำชุดตรวจ ATK ไปตรวจคัดกรองการติดเชื้อโควิด-19 ให้บุคลากรในหน่วยงานของตนเอง ทั้งนี้ ชุดตรวจทุกรายการที่สามารถนำมาใช้ได้ ต้องได้รับอนุญาตจาก อย.ก่อน โดย อย.และคณะผู้เชี่ยวชาญจะมีการประเมินประสิทธิภาพและความปลอดภัย รวมทั้งพิจารณาผลการทดสอบทางคลินิกที่ทำการทดสอบจริงในประเทศไทยด้วย ดังนั้น การจะเลือกใช้ชุดตรวจยี่ห้อใด หรือหากประสงค์จะซื้อชุดตรวจไปบริจาคให้แก่หน่วยงานหรือสถานศึกษาใดๆ จึงต้องตรวจสอบการได้รับอนุญาตให้ชัดเจน ซึ่งสามารถตรวจสอบรายชื่อได้ที่เว็บไซต์ https://www.fda.moph.go.th/sites/Medical/ SitePages/test_kit_covid19.aspx หรือที่คิวอาร์โค้ดนี้ โดยขณะนี้ อย.ได้อนุมัติชุดตรวจโควิด-19 แบบตรวจหาแอนติเจนด้วยตนเองแล้วมากถึง 100 รายการ นพ.สุรโชค กล่าวว่า ชุดตรวจ ATK เป็นชุดตรวจคัดกรองเบื้องต้น เหมาะกับผู้ที่มีประวัติความเสี่ยงสูงในการติดเชื้อโควิด-19 หรือทำงานในสถานที่โอกาสแพร่เชื้อสูง เช่น ทำงานในโรงงาน ร้านอาหาร หรือไปในสถานที่แออัด หากใช้อย่างถูกต้องตามคำแนะนำจะพบผลบวกลวงน้อยมาก อย่างไรก็ตาม กรณีที่มีเชื้อจำนวนไม่มาก หรืออยู่ในช่วงการติดเชื้อระยะแรก ผลที่ได้อาจเป็นลบ ดังนั้น กรณีได้ผลลบแต่มีประวัติที่มีความเสี่ยงสูง หรือใกล้ชิดกับผู้ติดเชื้อ ขอให้มีการเฝ้าระวังตนเองและดำเนินการตรวจซ้ำอีกครั้ง 3-5 วัน ข่าวสังคมคุณภาพชีวิตCOVID-19สุขภาพติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/zkiEUlHS-7Q/95818,2021_11_06
โฆษก กมธ.ทหาร รับหนังสือขอให้ตรวจสอบกรณีละเว้นปฏิบัติหน้าที่ ผบ.กองพลทหารราบที่ 9,"Submitted on Sat, 2021-11-06 14:13โฆษก กมธ.การทหาร สภาผู้แทนราษฎร รับหนังสือจากชมรมช่วยเหลือเหยื่ออาชญากรรม ตรวจสอบข้อเท็จจริง ผบ.กองพลทหารราบที่ 9 จ.กาญจนบุรี ฐานละเว้นการปฏิบัติหน้าที่ และกรณีทหารเรือจ.หนองคาย ฐานความผิดร่วมกันค้ายาเสพติด เมื่อวันที่ 5 พ.ย. 2564 เว็บไซต์สถานีวิทยุกระจายเสียงและวิทยุโทรทัศน์รัฐสภา รายงานว่านายมงคลกิตติ์ สุขสินธารานนท์ โฆษกคณะกรรมาธิการการทหาร สภาผู้แทนราษฎร รับหนังสือจาก นายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม จำนวน 2 เรื่อง คือ1.ขอให้ตรวจสอบข้อเท็จจริง หากพบการกระทำความผิดทางอาญาขอให้ดำเนินการตามหน้าที่ต่อ ผบ.กองพลทหารราบที่ 9 จังหวัดกาญจนบุรี กับพวก ฐานละเว้นการปฏิบัติหน้าที่ และส่อไปในทางไม่สุจริตที่ปล่อยให้ทหาร ร.29 ลักอาวุธสงครามพร้อมกระสุนปืนค.120 และเอ็ม 16 จำนวนมากไปขายให้ชนกลุ่มน้อย ละเลยไม่จับกุมขบวนการลักลอบนำรถจักรยานยนต์ รถยนต์ที่รับจำนำ รถลักขโมย ข้ามจากฝั่งไทยทั้งทางน้ำและทางบกไปยังสาธารณรัฐแห่งสหภาพเมียนมาร์ทางอำเภอสังขละบุรี จังหวัดกาญจนบุรี 2. ขอให้ตรวจสอบทหารเรือ จังหวัดหนองคาย กับพวก รวม 16 นาย ในฐานความผิดร่วมกันค้ายาเสพติด ประเภทยาบ้า จำนวน 2 ล้านเม็ด และยาไอซ์ 116 กิโลกรัม ร่วมกันปล้นของกลางยาเสพติด ประเภทยาบ้า จำนวน 2 ล้านเม็ด และยาไอซ์ 116 กิโลกรัม 3. ร่วมกันแถลงข่าวอันเป็นเท็จ เพื่อมุ่งหวังรับสินบนนำจับ 4. ร่วมกันแจ้งความเท็จต่อพนักงานสอบสวน 5. ร่วมกันสร้างและทำพยานหลักฐานอันเป็นเท็จ 6. ร่วมกันจดแจ้งข้อความอันเป็นเท็จต่อพนักงานเจ้าหน้าที่ 7. ร่วมกันละเว้นหรือปฏิบัติหน้าที่โดยทุจริตและประพฤติมิชอบในวงราชการ ด้านนายมงคลกิตติ์ สุขสินธารานนท์ โฆษกคณะกรรมาธิการการทหาร สภาผู้แทนราษฎร กล่าวว่า จะนำเรื่องดังกล่าวเรียนประธานคณะกรรมาธิการการทหาร เพื่อนำเรื่องดังกล่าวเข้าสู่การพิจารณาของคณะกรรมาธิการ และจะเชิญทั้งทางกองทัพบกและกองทัพเรือมาให้ข้อมูลเพิ่มเติมตามกระบวนการและขั้นตอนต่อไป ข่าวการเมืองความมั่นคงกองทัพทหารเรือกองทัพบกกองพลทหารราบที่ 9คณะกรรมาธิการการทหาร สภาผู้แทนราษฎรมงคลกิตติ์ สุขสินธารานนท์อัจฉริยะ เรืองรัตนพงศ์ชมรมช่วยเหลือเหยื่ออาชญากรรมติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/TN6-kb5DLBs/95817,2021_11_06
ล่าชื่อ 'ยกเลิก 112' ได้เกินหนึ่งแสนรายแล้ว,"Submitted on Sat, 2021-11-06 13:446 พ.ย. 2564 'คณะราษฎรยกเลิก 112' ล่าชื่อผ่านเว็บไซต์ www.no112.org เพื่อเสนอยกเลิกประมวลกฎหมายอาญามาตรา 112 ต่อรัฐสภา ได้เกินหนึ่งแสนรายแล้ว 6 พ.ย. 2564 มติชนออนไลน์ รายงานว่าสืบเนื่อง 'คณะราษฎรยกเลิก 112' หรือ ครย.112 ทำภารกิจ 'ราษฎรประสงค์ยกเลิก 112 โดยการล่าไม่น้อยกว่า 10,000 รายชื่อ เพื่อเสนอยกเลิกประมวลกฎหมายอาญา มาตรา 112 ต่อรัฐสภา' ซึ่งหากเรียกร้องสำเร็จ มาตรา 112 จะเหลือเพียงโทษปรับ ไม่มีโทษจำคุก โดยมีประชาชนร่วมลงชื่อในการชุมนุม วันที่ 31 ต.ค. 2564 ที่แยกราชประสงค์ 3,760 รายชื่อ ก่อนเปิดให้ลงชื่อทางเว็บไซต์เมื่อวันที่ 5 พ.ย. 2564 เป็นวันแรกนั้น ล่าสุดเวลา 11.21 น. วันที่ 6 พ.ย. 2564 กลุ่มราษฎร และกลุ่มกิจกรรมทางการเมืองหลายกลุ่ม อาทิ แนวร่วมธรรมศาสตร์และการชุมนุม กลุ่ม We Volunteer หรือวีโว่, กลุ่มเฟมินิสต์ปลดแอก, กลุ่มฟื้นฟูประชาธิปไตย (DRG), กลุ่มทะลุแก๊ซ ร่วมโพสต์ภาพกราฟิกและข้อความ เปิดเผยยอดลงชื่อยกเลิก ม.112 ทะลุเป้าหมาย 100,000 เป็นที่เรียบร้อย กลุ่มราษฎรระบุว่า ครบ 24 ชั่วโมง แสนแตกแล้วพี่น้อง! ภายใน 24 ชั่วโมงหลังจากเปิดเว็บไซต์เข้าชื่อออนไลน์ มีราษฎรร่วมเข้าชื่ออย่างมหาศาลกว่า 100,000 รายชื่อ มาร่วมเข้าชื่อเป็นส่วนหนึ่งของหน้าประวัติศาสตร์ ยกเลิกกฎหมายมาตรา 112 ได้ที่เว็บไซต์ https://www.no112.org ไปต่อ ไม่รอแล้วนะ” ด้าน กลุ่ม We Volunteer หรือ วีโว่ โพสต์ข้อความว่า ราษฎรแสดงพลังโดยพร้อมเพรรียงกัน ไม่ถึงสองวันรายชื่อทะลุ 100,000 รายชื่อ มาร่วมเป็นส่วนหนึ่งในการสร้างประวัติศาสตร์ครั้งสำคัญและเป็นส่วนหนึ่งในการสร้างประชาธิปไตยที่แท้จริง ที่ทุกคนอยู่อย่างเท่าเทียมกัน ไม่มีใครมีอภิสิทธิ์เหนือกว่าใคร” ขณะที่ นายปิยรัฐ จงเทพ หรือ โตโต้ หัวหน้าการ์ดวีโว่ โพสต์ข้อความผ่านแฟนเพจเฟซบุ๊กว่าทะลุเป้าไปไกล ขอ 10,000 ให้ 100,000 ในหนึ่งวัน งั้นเอาให้ถึงล้านในหนึ่งเดือน ได้หรือไม่ ประชาชน ด้าน โครงการอินเตอร์เน็ตเพื่อกฎหมายประชาชน (iLaw) ให้รายละเอียดเกี่ยวกับแคมเปญดังกล่าว ความว่า “เว็บไซต์ลงชื่อยกเลิก 112 www.no112.org ทำสถิติ 100,556 รายชื่อ ภายใน 24 ชั่วโมง เมื่อวาน (5 พ.ย. 2564) คณะราษฎรยกเลิก 112 หรือ ครย. เปิดตัวเว็บไซต์ www.no112.org ให้ประชาชนลงชื่อเพื่อเสนอร่างกฎหมายยกเลิกมาตรา 112 ของประมวลกฎหมายอาญา หรือความผิดฐานดูหมิ่น หมิ่นประมาท แสดงความอาฆาตมาดร้าย พระมหากษัตริย์ พระราชินี รัชทายาท และผู้สำเร็จราชการแทนพระองค์ ซึ่งเป็นการใช้สิทธิเข้าชื่อกันของประชาชนเพื่อเสนอร่าง พ.ร.บ. เข้าสู่การพิจารณาของรัฐสภา หลังผ่านไป 24 ชั่วโมง มีประชาชนร่วมลงชื่อผ่านทางออนไลน์แล้วถึง 100,556 คน ถือเป็นปรากฏการณ์การเข้าชื่อของประชาชนที่ได้จำนวนรวดเร็วที่สุด นับตั้งแต่การเข้าชื่อเสนอกฎหมายสามารถทำได้โดยการส่งเอกสารผ่านระบบออนไลน์เมื่อเดือนพฤษภาคม 2564 เป็นต้นมา ก่อนหน้านี้การเข้าชื่อเสนอร่างแก้ไขรัฐธรรมนูญของกลุ่ม Resolution ก็เคยเปิดให้ประชาชนเข้าชื่อและส่งเอกสารทางออนไลน์ โดยรวบรวมได้จากระบบออนไลน์ประมาณ 110,000 รายชื่อ ภายในระยะเวลาประมาณ 3 สัปดาห์ โดยก่อนหน้านี้ได้มีการเปิดโต๊ะให้ลงชื่อในกิจกรรมชุมนุมประกาศข้อเรียกร้อง “ยกเลิก 112” ที่แยกราชประสงค์ เมื่อวันที่ 31 ต.ค. 2564 ซึ่งมีคนมาลงชื่อทั้งสิ้น 3,760 คน โดยรายชื่อทั้งที่ลงบนกระดาษออฟไลน์ และลงผ่านระบบออนไลน์ จะถูกนำมานับรวมเข้าด้วยกัน ร่างกฎหมายที่ประชาชนเข้าชื่อกันเพื่อยกเลิกมาตรา 112 จัดทำเป็นร่างพระราชบัญญัติแก้ไขเพิ่มเติมประมวลกฎหมายอาญา โดยมีข้อเสนอเพียงประเด็นเดียว คือ ให้ยกเลิกมาตรา 112 มาตราเดียวออกจากประมวลกฎหมายอาญาเท่านั้น ซึ่งการเข้าชื่อดังกล่าว ถือเป็นสิทธิตามรัฐธรรมนูญที่ได้รองรับไว้ในมาตรา 133 ที่ให้ประชาชนสามารถเข้าชื่อกันให้ครบ 10,000 คน และนำเสนอต่อรัฐสภาเพื่อพิจารณาต่อไป ๐ ร่วมลงชื่อผ่านทางออนไลน์ได้ที่ www.no112.org๐ ดูร่างกฎหมายฯ และคำอธิบายเพิ่มเติมที่ https://www.ilaw.or.th/node/6000 ด้าน นายยิ่งชีพ อัชฌานนท์ ผู้จัดการ iLaw แสดงความเห็นถึงการยกเลิก ม.112 ในช่วงแรกของการเปิดเว็บไซต์ ด้วยว่า ปี 2555 ตอนรณรงค์แก้ไขมาตรา 112 การพูดว่า #ยกเลิก112 ตอนนั้นเป็นอะไรที่รู้สึกว่า “แรง” แค่จะพูด คนยังไม่ค่อยกล้าพูดกันเท่าไรเลย การเข้าชื่อสมัยนั้นต้องใช้ทั้งสำเนาบัตรประชาชนและสำเนาทะเบียนบ้าน คนมาลงชื่อต้องตั้งใจจริงๆ และเตรียมเอกสารมา ต้องเดินทางไปหลายจังหวัด ตั้งเป้าหมายใช้เวลา 112 วัน ได้สามหมื่นเศษๆ รายชื่อ ก็ถือว่าได้เยอะมาก สุดท้ายเสียคัดออกไปอีกมาก การเข้าชื่อสมัยนี้กฎหมายเปลี่ยนไปแล้ว ไม่ต้องใช้สำเนาบัตรประชาชนและสำเนาทะเบียนบ้านแล้ว สามารถส่งเอกสารทางออนไลน์ได้ สำคัญคือช่องลงชื่อ ต้องลงลายมือชื่อจริงๆ เท่านั้น จึงออกแบบมาเป็นระบบเว็บไซต์ www.no112.org ในวันนี้ที่จะให้กรอกข้อมูลแล้วระบบจะจัดการให้ข้อมูลทุกอย่างแปลงร่างมาอยู่ในแบบฟอร์ม เปิดเว็บไว้วันเดียวก็ได้สามหมื่นกว่าแล้ว ปฏิเสธไม่ได้หรอกว่าจังหวะทางการเมืองในวันนี้ ก็เป็นผลส่วนหนึ่งมาจากการรณรงค์ “แก้ไข” เมื่อสิบปีที่แล้ว ซึ่งหลายคนก็อยู่ทั้งในขบวนวันนั้นกับวันนี้ต่อเนื่องกัน หลายคนอยู่ในเรือนจำวันนั้นมาช่วยกันวันนี้ หลายคนที่อยู่ในเรือนจำวันนี้อยู่บนถนนด้วยกันวันนั้น หลายคนไม่ได้อยู่กับเราแล้วเพราะต้องไปต่างประเทศ หรือหายตัวไป … และสิ่งที่กำลังทำในวันนี้ไม่ว่าจะได้ผลลัพธ์ในวันนี้อย่างไร ก็จะส่งผลต่อจังหวะทางการเมืองในวันข้างหน้าเช่นเดียวกัน “เรามาไกลเกินจะกลับไปนับหนึ่ง”ถ้าพี่อานนท์ เพนกวิน ไผ่ ฯลฯ ได้เห็นคงดีใจ สำหรับ คณะราษฎรยกเลิก 112 หรือ ครย.112 ประกอบด้วยกลุ่มเคลื่อนไหวทางการเมืองหลายกลุ่ม อาทิ แนวร่วมธรรมศาสตร์และการชุมนุม, กลุ่มทะลุฟ้า, กลุ่มเฟมินิสต์ปลดแอก, กลุ่มสลิ่มกลับใจ, กลุ่ม 24 มิถุนาประชาธิปไตย, เครือข่ายคนรุ่นใหม่นนทบุรี, สหภาพคนทำงาน, เครือข่ายแรงงานเพื่อสิทธิประชาชน และ We Volunteer เป็นต้น 'พุทธะอิสระ' ยื่นหนังสือถึง ปธ.รัฐสภาฯ คัดค้านแก้กฎหมายเกี่ยวกับสถาบันพระมหากษัตริย์ทุกมาตรา เมื่อวันที่ 5 พ.ย. 2564 เว็บไซต์สถานีวิทยุกระจายเสียงและวิทยุโทรทัศน์รัฐสภา รายงานว่านายสมบูรณ์ อุทัยเวียนกุล เลขานุการประธานสภาผู้แทนราษฎร และน.ส.ผ่องศรี ธาราภูมิ คณะทำงานทางการเมืองของประธานสภาผู้แทนราษฎร รับหนังสือจากนายสุวิทย์ ทองประเสริฐ หรืออดีตพุทธะอิสระ และตัวแทนกองทัพประชาชนปกป้องสถาบันและเครือข่ายภาคีปกป้องสถาบัน เรื่อง ขอคัดค้านการขอแก้ไขรัฐธรรมนูญ บทบัญญัติที่ว่าด้วยพระมหากษัตริย์และสถาบันพระมหากษัตริย์ทุกมาตรา และคัดค้านการขอแก้ไขประมวลกฎหมายอาญา มาตรา 112 พร้อมทั้งรายชื่อผู้คัดค้าน จำนวน 222,928 รายชื่อ เพื่อเสนอต่อนายชวน หลีกภัย ประธานรัฐสภาและประธานสภาผู้แทนราษฎร เนื่องด้วยสถาบันพระมหากษัตริย์ คือหนึ่งในเสาหลักสำคัญของชาติ ที่มีคุณูปการต่อคนไทยมาอย่างยาวนาน ทั้งยังเป็นสถาบันที่ก่อเกิดศิลปวัฒนธรรม ขนบธรรมเนียม จารีตประเพณีอันดีงามให้แก่คนในชาติ กองทัพประชาชนปกป้องสถาบันและเครือข่ายภาคีปกป้องสถาบันจึงได้รวบรวมรายชื่อผู้คัดค้าน เพื่อให้เกิดการยับยั้งการขอแก้ไขรัฐธรรมนูญ บทบัญญัติที่ว่าด้วยเรื่องพระมหากษัตริย์และสถาบันพระมหากษัตริย์ทุกมาตรา และคัดค้านการขอแก้ไขประมวลกฎหมายอาญา มาตรา 112 โดย นายสมบูรณ์ อุทัยเวียนกุล กล่าวภายหลังรับหนังสือว่า จะรับเรื่องดังกล่าวและรายชื่อผู้คัดค้านนำกราบเรียนประธานสภาผู้แทนราษฎรเพื่อดำเนินการตามขั้นตอนต่อไป ข่าวการเมืองคณะราษฎรยกเลิก 112ม.112ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/g6z1CP21TAU/95816,2021_11_06
