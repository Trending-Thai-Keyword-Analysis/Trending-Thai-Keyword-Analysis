title,summary,link,published
“5 ตุลาฯ ตะวันจะมาเมื่อฟ้าสาง” | เมื่อ 6 ตุลาฯ ไม่ได้จบลงด้วยเลือด น้ำตา หรือห่ากระสุน,"Submitted on Wed, 2021-10-27 20:23 ก่อนอำลาเดือนตุลาคม ประชาไทชวนฟังบทสัมภาษณ์ทีมงานผู้จัดกิจกรรมรำลึกเหตุการณ์ “6 ตุลา 19” ของปีนี้ที่ใช้ชื่อว่า “5 ตุลาฯ ตะวันจะมาเมื่อฟ้าสาง” ซึ่งแม้ประวัติศาสตร์บาดแผลจะยังไม่ได้รับความเป็นธรรม แต่ความหวังใหม่ก็กลับมาเรืองรองอีกครั้งอย่างที่ไม่เคยมีมาก่อน เพราะภายใต้เลือด น้ำตา และห่ากระสุนนั้น สิ่งที่ทีมงาน “5 ตุลาฯ” ได้ค้นพบและนำกลับมาเล่าใหม่อีกครั้งคือเรื่องราวที่เต็มไปด้วยการต่อสู้และความฝันของคนหนุ่มสาวผู้หวังจะเห็นสังคมที่ดีกว่าเดิม ซึ่งเป็นจุดเชื่อมโยงระหว่างการต่อสู้ข้ามยุคข้ามสมัยที่ยังไม่จบ และถึงกระนั้นก็ยังไม่แพ้ แม้บริบทจะแตกต่าง แต่ความฝันที่มีร่วมกันคือสังคมเสรีที่ทุกคนมีความเท่าเทียมบนผืนแผ่นดินเดียวกัน ข่าวการเมือง6ตุลา5 ตุลาตะวันจะมาเมื่อฟ้าสางบันทึก 6 ตุลามัลติมีเดียติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/d459mjeUrAw/95647,2021_10_27
ครช.ยื่นเรื่อง กมธ.กฎหมายฯ พิจารณาเสนอสภาแก้หรือเลิก ม.112 ที่ปิดกั้นวิจารณ์สถาบันกษัตริย์,"Submitted on Wed, 2021-10-27 19:35ณัฐพนธ์ ปานอุดมลักษณ์ ถ่ายภาพ คณะรณรงค์เพื่อรัฐธรรมนูญฉบับประชาชน (ครช.) และผู้ได้รับผลกระทบจากมาตรา 112 ยื่นหนังสือนำเสนอปัญหาของมาตรา 112 ที่ปิดกั้นการวิจารณ์สถาบันกษัตริย์ถึง กมธ.กฎหมายฯ เพื่อให้พิจารณาเสนอต่อสภาในการพิจารณายกเลิกหรือแก้ไขกฎหมายมาตรานี้ หลังจากถูกนำมาใช้ดำเนินคดีกับผู้ที่ออกมาวิจารณ์สถาบันกษัตริย์อย่างกว้างขวางในช่วงที่ผ่านมา 27 ต.ค.2564 ที่รัฐสภา เกียกกาย กลุ่มคณะรณรงค์เพื่อรัฐธรรมนูญฉบับประชาชน (ครช.) และผู้ได้รับผลกระทบจากมาตรา 112 เดินทางไปยื่นหนังสือ คณะกรรมาธิการการกฎหมาย การยุติธรรม และสิทธิมนุษยชน (กมธ.กฎหมายฯ) ให้พิจารณาการใช้ประมวลกฎหมายอาญามาตรา 112 หรือข้อหาหมิ่นประมาทกษัตริย์มาดำเนินคดีกับผู้ที่วิพากษ์วิจารณ์สถาบันกษัตริย์ โดยหนังสือที่ยื่นถึง กมธ.ระบุถึงปัญหาการบังคับใช้กฎหมายตั้งแต่ชั้นตำรวจถึงชั้นศาล ทางกลุ่ม ครช. ระบุว่าปัญหาของการใช้มาตรา 112 มาดำเนินคดีกับการใช้สิทธิเสรีภาพแสดงออกเกี่ยวกับสถาบันกษัตรย์ในช่วงที่ผ่านมาที่มีจำนวนคนถูกดำเนินคดีเพิ่มขึ้นอย่างมากนี้ เกิดขึ้นใน 2 ประเด็นคือเรื่องการบังคับใช้โดยเจ้าหน้าที่อาจเป็นไปโดยไม่สุจริตมีหลายกรณีที่ผู้ถูกดำเนินคดีเพียงแต่กล่าวถึงสถาบันกษัตริย์โดยไม่ได้กล่าวถึงตัวบุคคลก็ยังถูกแจ้งข้อหาได้และผู้แจ้งความดำเนินคดียังเดินทางไปแจ้งความในต่างพื้นที่เพื่อกลั่นแกล้งผู้ที่ถูกกล่าวหา และปัญหาเรื่องความไม่ชัดเจนแน่นอนของถ้อยคำในตัวบทกฎหมายที่ผ่านก้มีการบรรยายพฤติการณ์ไม่ได้ว่าการกระทำของผู้ถูกกล่าวหาเป็นการหมิ่นประมาทกษัตริย์ ดูหมิ่น หรืออาฆาดมาดร้ายอย่างไรแม้กระทั่งในชั้นศาล จึงขอให้ กมธ.เรียกพนักงานสอบสวนที่เกี่ยวข้องในคดีมาตรวจสอบข้อเท็จจริง เพื่อให้นำไปสู่การเสนอญัตติในสภาเพื่อให้มีการแก้ไขเพิ่มเติมหรือยกเลิกกฎหมายดังกล่าวต่อไป สมยศ พฤกษาเกษมสุข อดีตนักโทษการเมืองคดีมาตรา 112 กล่าวว่าตนเพิ่งจะได้พ้นโทษมาหลังจากติดคุกในคดี 112 อยู่ 7 ปี ก็ถูกดำเนินคดีด้วยข้อหานี้อีกครั้งในเวลาไม่ถึงปีซึ่งตอนนี้ก็ได้ประกันตัวออกมาโดยมีเงื่อนไขจากศาลว่าห้ามทำสถาบันฯ เสื่อมเสีย และเขากล่าวว่าตั้งแต่ตอนที่เขาโดนดำเนินคดีจนถึงปัจจุบันก็มีคนโดนดำเนินคดีด้วยข้อหานี้มาเรื่อยๆ รวมกันแล้วก็คาดว่าจะมีถึง 500 คนแล้วแล้วก็ดูจะไม่มีที่สิ้นสุด อดีตนักโทษคดีมาตรา 112 กล่าวต่อไปว่าจากสถานการณ์นี้ทำให้เห็นว่ามาตรา 112 เป็นกฎหมายที่นำมาใช้ปิดกั้นการใช้เสรีภาพและการแสดงความคิดเห็นที่เป็นสิทธิพื้นฐานในระบอบประชาธิปไตยเนื่องจากสถาบันกษัตริย์ก็ถือเป็นองค์กรหนึ่งตามรัฐธรรมนูญ 2560 ดังนั้นเมื่อกษัตริยืใช้ภาษีอากรของประชาชน เป็นองค์กรสาธารณะที่อยู่ในรัฐธรรมนูญก็ย่อมถูกวิพากษ์วิจารณ์ได้และแสดงความคิดเห็นต่อสถาบันฯ ได้ กฎหมายนี้จึงมาขัดขวางการใช้สิทธิเสรีภาพของประชาชนและทำให้ประชาธิปไตยในไทยเป็นประชาธิปไตยที่สมบูรณ์ไม่ได้การเลือกตั้งยังไม่เพียงพอต่อการบอกว่าประเทศไทยเป็นประชาธิปไตยหรือไม่ และผู้ที่ถูกกล่าวหาจากกฎหมายมาตรานี้ก็มีหลากหลายทั้งคนในราชสำนัก ตำรวจหรือแม้กระทั่งผู้ป่วยอาการทางจิตเองก็เคยถูกกล่าวหาด้วย สมยศกล่าวถึงปัญหาอื่นๆ อีกเช่น ผู้ที่ถูกกล่าวหาไม่ได้รับสิทธิประกันตัว ทำให้กระบวนการยุติธรรมบิดเบี้ยวและยังไปรับใช้อำนาจรัฐเผด็จการ จึงมาเสนอปัญหาต่อสภาเพื่อให้ยกเลิกกฎหมายนี้และกฎหมายนี้ก็จะไม่กระทบต่อสถาบันกษัตริย์เพราะต้องมีทศพิธราชธรรมอยู่แล้ว และเมื่อเกิดเรื่องไม่ถูกต้องประชาชนก็จะได้แสดงความเห็นโต้แย้งกันได้ ผู้ที่มาร่วมกิจกรรมมีการนำป้ายผ้ารณรงค์มาแสดงด้วยเช่น “ยกเลิก 112” “112มรดก 6 ตุลา” รวมไปถึงมีการแสดงเพื่อแสดงโดยผู้ร่วมแสดงของสมาชิกกลุ่มทะลุฟ้าที่ทาตัวสีแดงคลานขึ้นไปหน้าทางเข้ารัฐสภาประกอบเพลงหมอลำ จากนั้น รังสิมันต์ โรม ส.ส.บัญชีรายชื่อพรรคก้าวไกล และชวลิต วิชยสุทธิ์ ส.ส.เขตนครพนม พรรคเพื่อไทย ในฐานะตัวแทนของ กมธ.การเมืองฯ เป็นผู้ออกมารับหนังสือเพื่อนำเรื่องไปพิจารณาต่อใน กมธ. รังสิมันต์กล่าวว่าในประเด็นเรื่องมาตรา 112 การร้องเรียนครั้งนี้ไม่ได้เป็นครั้งแรกที่มีการร้องรียนมา และทาง กมธ.ก็เห็นปัญหาที่มีการดำเนินการในศาลทั้งเรื่องที่ผู้ที่ถูกกล่าวหาไม่ได้รับสิทธิประกันตัว และการบังคับใช้กฎหมายอย่างกว้างขวางซึ่ง กมธ.ที่ทำเรื่องสิทธิมนุษยชนก็จะไม่ละเลยเรื่องนี้และหวังว่า กมธ.จะได้เป็นพื้นที่พูดคุยเพื่อนำไปสู่การคลี่คลายปัญหาต่อไป ซึ่งเรื่องที่ร้องเรียนมานี้ก็จะนำเข้าสู่การประชุมของ กมธ.ในสัปดาห์หน้า ภายหลังเสร็จกิจกรรมกลุ่มผู้จัดได้ช่วยกันล้างพื้นลาดด้านหน้าทางเข้าของรัฐสภาร่วมกับเจ้าหน้าที่ ข่าวการเมืองสิทธิมนุษยชนชวลิต วิชยสุทธิ์รังสิมันต์ โรมรัฐสภาเกียกกายคณะรณรงค์เพื่อรัฐธรรมนูญฉบับประชาชนครช.สมยศ พฤกษาเกษมสุขติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/ykGeITiTdq8/95646,2021_10_27
ไร้เงาเมียนมาร์ประชุมอาเซียน-ชาติสมาชิกหนุนการตัดสินใจของบรูไนเรื่องตัวแทนพม่า,"Submitted on Wed, 2021-10-27 17:45ภาพปก : การประชุมสุดยอดผู้นำอาเซียนประจำปี ครั้งที่ 38 เมื่อวันที่ 26 ต.ค. 64 (ภาพจาก กระทรวงการต่างประเทศ) ประชุมอาเซียนวันแรกไร้เงาตัวแทนเมียนมาร์ หลังกองทัพพม่าบอยคอต ปัดข้อเสนออาเซียน ไม่ส่งตัวแทนที่ไม่ใช่ฝ่ายการเมืองเข้าร่วมประชุม นายกกัมพูชาเผยเมียนมาร์เลือกสละสิทธิ์เอง ขณะที่ชาติสมาชิกอื่นหนุนการตัดสินใจของบรูไนไม่เชิญมินอ่องหล่าย การประชุมสุดยอดผู้นำอาเซียนประจำปี ครั้งที่ 38 เมื่อวันที่ 26 ต.ค. 64 (ภาพจาก กระทรวงการต่างประเทศ) 27 ต.ค. 64 สำนักข่าว Myanmar Now รายงานเมื่อวันที่ 26 ต.ค. 64 ระบุว่า ผู้นำกลุ่มชาติสมาชิกองค์การประชาชาติแห่งเอเชียตะวันออกเฉียงใต้ หรืออาเซียน ยกเว้นเมียนมาร์ เข้าร่วมประชุมผู้นำสูงสุดอาเซียน ครั้งที่ 38 ด้วยระบบประชุมทางไกล โดยมีสมเด็จพระราชาธิบดีแห่งบรูไนดารุสซาลามเป็นองค์ประธานการประชุม ในที่ประชุมมีการพูดคุยถึงกรณีการไม่เข้าร่วมประชุมของตัวแทนจากประเทศเมียนมาร์ และอาเซียนกล่าวอย่างชัดเจนว่า ใครเป็นผู้รับผิดชอบต่อกรณีที่ไม่เคยเกิดขึ้นมาก่อนนี้ ช่วงระหว่างการกล่าวสุนทรพจน์เปิดการประชุม ฮุนเซน นายกรัฐมนตรีของประเทศกัมพูชา กล่าวหาต่อกรณีกองทัพพม่าบอยคอตไม่ส่งตัวแทนเข้าร่วมประชุมอาเซียน หลังจากกองทัพประกาศเมื่อวันที่ 25 ต.ค. 64 โดยระบุว่า กองทัพจะไม่ยอมรับคำเชิญของอาเซียนที่ให้ส่งตัวแทนที่ไม่ใช่ฝ่ายการเมืองเข้าร่วมประชุม “วันนี้ อาเซียนไม่ได้ไล่ประเทศเมียนมาร์ออกจากการกรอบความร่วมมือของอาเซียน แต่เมียนมาร์เลือกสละสิทธิ์ของตัวเองโดยการบอยคอต แม้ว่าเราพยายามให้เขาส่งตัวแทนที่ไม่ใช่ฝ่ายการเมืองเข้าร่วมประชุม” นายกกัมพูชา กล่าว ก่อนหน้านี้ อาเซียนเคยประกาศว่าไม่อนุญาตให้ พล.อ.อาวุโส มินอ่องหล่าย ผู้บัญชาการสูงสุดแห่งกองทัพพม่า เข้าประชุมผู้นำครั้งนี้ เนื่องจากกองทัพพม่าไม่สามารถปฏิบัติตามฉันทามติ 5 ข้อ ที่เคยตกลงร่วมกับชาติสมาชิกอาเซียนเมื่อวันที่ 24 เม.ย. 64 ต่อมา แม้ว่าประเทศบรูไน ประธานอาเซียน พยายามส่งคำเชิญถึง ชานเอ (Chan Aye) เลขาธิการถาวรแห่งกระทรวงการต่างประเทศเมียนมา เป็นผู้แทนพม่าเข้าร่วมประชุมดังกล่าว แต่ข้อเสนอก็ถูกปฏิเสธโดยทางการพม่า วันนาหม่องลวิน รัฐมนตรีกระทรวงการต่างประเทศ แห่งรัฐบาลเฉพาะกาลของเมียนมาร์ ออกแถลงการณ์เมื่อวันที่ 25 ต.ค. 64 ร้องเรียนอาเซียนต่อกรณีนี้ว่า การให้กองทัพพม่าส่งตัวแทนที่ไม่ใช่ฝ่ายการเมืองเข้าร่วมประชุม ถือเป็นการลดระดับตัวแทนและจำกัดบทบาทของกองทัพพม่าต่อการหารือในที่ประชุมสุดยอดผู้นำอาเซียน อีกทั้ง ไม่สอดคล้องกับกฎบัตรอาเซียน และกระบวนการและแบบอย่างของกลุ่มที่มีมาก่อนหน้านี้ ทั้งนี้ รมต.ต่างประเทศพม่า กล่าวเสริมด้วยว่า ตัวแทนเมียนมาร์ถูกปฏิเสธสิทธิที่พึงมีโดยชาติสมาชิกอาเซียนอื่นๆ อีกด้วย นอกจากนี้ แถลงการณ์ของเมียนมาร์ยืนยันว่า ผู้แทนประเทศเมียนมาร์ในการประชุมสุดยอดผู้นำอาเซียนครั้งที่ 38 และ 39 และการประชุมเกี่ยวเนื่องอื่นๆ ที่จัดขึ้นระหว่างวันที่ 26-28 ต.ค.นี้ ต้องเป็นระดับประมุขของรัฐ หรือผู้นำรัฐบาล หรือผู้แทนระดับรัฐมนตรีเท่านั้น วันนาหม่องลวิน (ขวา) ขณะนั้นดำรงตำแหน่งรัฐมนตรี (รมต.) กระทรวงการต่างประเทศเมียนมาร์ จับมือกับนายกษิต ภิรมย์ (ซ้าย) รมต.กระทรวงการต่างประเทศไทย ระหว่างเยือนประเทศไทย หลังการประชุมรัฐมนตรีต่างประเทศอาเซียนอย่างไม่เป็นทางการเมื่อวันที่ 10 เม.ย. 2553 (ภาพจาก กระทรวงการต่างประเทศ) ในฐานะประธานอาเซียนในปีหน้า (พ.ศ. 2565) ฮุนเซน กล่าวถึงความเป็นไปได้ถึงทางตันในการแก้ปัญหาวิกฤตเมียนมาร์จะดำเนินต่อไป หากกองทัพพม่ายังไม่เปลี่ยนจุดยืน “เมื่อถึงเวลาที่กัมพูชาเป็นประธานอาเซียนในปีหน้า ผมไม่ทราบว่าปัญหาของเมียนมาจะดำเนินต่อไปหรือไม่ ตอนนี้เราอยู่ในสถานการณ์ที่เรียกว่า อาเซียน ลบ 1 แต่ไม่ใช่เพราะอาเซียน แต่เป็นเพราะเมียนมาร์เขาทำตัวเอง” ฮุนเซน กล่าว ขณะที่ผู้นำคนอื่นกล่าวว่า พวกเขาหนุนการตัดสินใจของประเทศบรูไน ที่ส่งสัญญาณถึงเมียนมาร์ เรื่องความล้มเหลวต่อการลดระดับวิกฤตการเมืองเมียนมาร์ นับตั้งแต่กองทัพยึดอำนาจเมื่อวันที่ 1 ก.พ. 64 “มาเลเซียสนับสนุนการตัดสินใจของประธานอาเซียนอย่างเต็มที่ต่อประเด็นปัญหาผู้แทนจากประเทศเมียนมาร์” อิสมาลี ซาบรี ยาคอบ นายกฯ มาเลเซีย โพสต์ข้อความบนทวิตเตอร์เมื่อวันที่ 26 ต.ค. 64 โมซออู รองรัฐมนตรี (รมต.) กระทรวงการต่างประเทศแห่งรัฐบาลเอกภาพแห่งชาติ หรือ NUG ให้สัมภาษณ์กับสำนักข่าว Myanmar Now กล่าวว่า ผู้นำชาติอาเซียนเข้าใจว่าวิกฤตการเมืองเมียนมาร์ไม่สามารถแก้ปัญหาจากภายในได้ แต่นี่คือปัญหาระดับภูมิภาค “อาเซียนมีประสบการณ์มากมาย เมื่อพูดถึงเมียนมาร์ ชาติสมาชิกบางคนเข้าใจว่า ถ้าไม่สามารถแก้ไขปัญหาของเมียนมาร์ได้อย่างมีประสิทธิภาพ จะส่งผลเสียต่อชื่อเสียงของอาเซียนได้” โมซออู กล่าว โมซออู กล่าวว่า ชาติสมาชิกอาเซียนบางคนเข้ามาเจรจากับรัฐบาล NUG และประเทศเหล่านั้นก็เข้าใจว่า NUG ต้องการเป็นตัวแทนของชาวเมียนมาร์ และแก้ปมปัญหาที่เกิดขึ้น เมื่อวันที่ 26 ต.ค.ที่ผ่านมา รัฐบาล NUG ประกาศแต่งตั้ง โบหล่ะติน ในฐานะทูตอาเซียน เพื่อเร่งพบปะและทำงานร่วมกับองค์กรระดับภูมิภาคเอเชียตะวันออกเฉียงใต้ ทั้งนี้ โบหล่ะติน วัย 63 ปี พันธมิตรเก่าแก่ของพรรคสันนิตบาตแห่งชาติเพื่อประชาธิปไตย หรือ NLD ปัจจบุันเขาอาศัยอยู่ที่ประเทศสหรัฐฯ และเคยเป็นสมาชิกรัฐบาลผสมแห่งชาติของสหภาพพม่า ซึ่งเป็นรัฐบาลผลัดถิ่นก่อตั้งโดยสมาชิกสภาผู้แทนราษฎรที่ได้รับการเลือกตั้งเมื่อปี ค.ศ. 1990 หรือ พ.ศ. 2533 แต่ไม่เคยได้มีโอกาสเข้ารับตำแหน่งทำงานเลยสักครั้ง เนื่องจากถูกขัดขวางโดยอดีตผู้นำเผด็จการทหารพม่า ขณะที่เว็บไซต์กระทรวงต่างประเทศไทย รายงานด้วยว่า เมื่อวันที่ 26 ต.ค. 64 นายกรัฐมนตรีแห่งประเทศไทย พล.อ.ประยุทธ์ จันทร์โอชา กล่าวถึงกรณีวิกฤตการเมืองเมียนมาร์ว่า ไทยต้องการเห็นสันติภาพและเสถียรภาพในเมียนมาร์และการกลับคืนสู่กระบวนการประชาธิปไตย และสนับสนุนให้อาเซียนมีบทบาทที่สร้างสรรค์ในการช่วยคลี่คลายสถานการณ์ในเมียนมาร์ผ่านการดำเนินการตามฉันทามติ 5 ข้อ โดยไทยเห็นว่า บทบาทของผู้แทนพิเศษของประธานอาเซียนเรื่องเมียนมาร์จะสามารถช่วยสร้างความไว้เนื้อเชื่อใจและบรรยากาศสำหรับการหารือที่สร้างสรรค์ระหว่างกลุ่มต่างๆ ได้ นอกจากนี้ ไทยหวังว่าการให้ความช่วยเหลือด้านมนุษยธรรมยังคงดำเนินต่อไป และมีการกระจายความช่วยเหลือไปยังประชาชนทุกฝ่าย ซึ่งไทยได้สนับสนุนความช่วยเหลือด้านมนุยธรรมแก่ประชาชนเมียนมาร์ผ่านทางช่องทางอาเซียน และทวิภาคี นายกรัฐมนตรียังย้ำถึงความสำคัญของความเป็นอันหนึ่งอันเดียวกันของอาเซียน ซึ่งประเทศสมาชิกอาเซียนควรช่วยกันธำรงไว้ ด้วยการช่วยกันให้สมาชิกครอบครัวอาเซียนสามารถอยู่ร่วมกันพร้อมหน้าครบถ้วนดังที่เคยเป็น ข่าวที่เกี่ยวข้อง รัฐบาล NUG แสดงความยินดีต่อการตัดสินใจของอาเซียนที่ไม่เชิญ ‘มินอ่องหล่าย’ เข้าร่วมประชุม แปลและเรียบเรียงจาก Myanmar Regime Shuns ASEAN Summit, Citing Limited Participation Myanmar junta gets little sympathy at ‘ASEAN-minus-one’ summit ข่าวต่างประเทศการประชุมสุดยอดผู้นำอาเซียน ครั้งที่ 38อาเซียนพม่ารัฐประหารพม่าวันนาหม่องลวินกองทัพพม่าฮุนเซนมาเลเซียนประยุทธ์ จันทร์โอชาติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/0mnlIY7yY4k/95645,2021_10_27
เพื่อไทยลุยช่วยน้ำท่วมขอนแก่น-‘ชลน่าน’ ปัดข่าวลือนั่งเก้าอี้หัวหน้าพรรค เผย ขอให้เป็นไปตามมติพรรค,"Submitted on Wed, 2021-10-27 16:57ส.ส. ภาคอีสานพรรคเพื่อไทย พร้อมด้วยสมพงษ์ อมรวิวัฒน์ หัวหน้าพรรค และ นพ.ชลน่าน ศรีแก้ว รองหัวหน้าพรรค เดินทางไปแจกสิ่งของยังชีพแก่ประชาชนใน อ.ชนบท จ.ขอนแก่น ที่ได้รับผลกระทบจากน้ำท่วมระลอก 2 ด้าน นพ.ชลน่าน ปัดตอบกระแสข่าวผู้ท้าชิงตำแหน่งหัวหน้าพรรคคนใหม่ ขอให้ทุกอย่างเป็นไปตามมติ และตอนนี้หัวหน้าพรรคยังเป็นคนเดิม ขณะที่ประชาชนในพื้นที่ส่งเสียงสะท้อน “ไม่มีความชัดเจนเรื่องเยียวยาน้ำท่วมจากรัฐบาล” 27 ต.ค. 2564 ผู้สื่อข่าวรายงานว่าวันนี้ (27 ต.ค. 2564) เวลา 14.00 น. สมพงษ์ อมรวิวัฒน์ หัวหน้าพรรคเพื่อไทย พร้อมด้วย ส.ส. ภาคอีสานพรรคเพื่อไทย เดินทางไปแจกสิ่งของยังชีพเพื่อช่วยเหลือประชาชนใน ต.ท่าข่อย และ ต.ศรีบุญเรือง อ.ชนบท จ.ขอนแก่น ที่ได้รับผลกระทบจากน้ำท่วมเป็นเวลานานร่วม 1 เดือน โดยมวลน้ำที่ไหลเข้าท่วมพื้นที่ อ.ชนบท และหลายอำเภอฝั่งตะวันตกของ จ.ขอนแก่น นั้นมาจากแม่น้ำชี ซึ่งมีต้นน้ำอยู่ที่ จ.ชัยภูมิ สมพงษ์ อมรวิวัฒน์ สมพงษ์ ในฐานะหัวหน้าพรรคเพื่อไทย กล่าวว่า ทางพรรครู้สึกไม่สบายใจเมื่อทราบว่าปัญหาความเดือดร้อนของประชาชนเกิดขึ้นทุกหย่อมหญ้า ทั้งโควิด-19 และน้ำท่วม ในพื้นที่ จ.ขอนแก่นนั้น ส.ส. เขตที่ทำงานในพื้นที่ได้ส่งเสียงสะท้อนมายังพรรค ซึ่งปัญหาทั้งหมดเกิดขึ้นจากการบริหารงานที่ผิดพลาดของรัฐบาล พร้อมตั้งข้อสังเกตว่าการช่วยเหลือเยียวยาของรัฐบาลนั้นตรงจุดและตรงกับความต้องการของประชาชนหรือไม่ แม้จะเป็นฝ่ายค้าน แต่ในฐานะที่พรรคเพื่อไทยก็เป็นผู้แทนราษฎร ทางพรรคได้เฝ้าดูและติดตามปัญหาทุกสิ่งอย่าง หลังจากวิกฤติน้ำท่วมผ่านไป อาจจะต้องเผชิญปัญหาโควิด-19 ระลอกใหม่ ซึ่งจะตามมาด้วยปัญหาเศรษฐกิจอีกครั้ง แต่ทางพรรคขอให้กำลังใจพี่น้องประชาชนทุกคนที่ประสบความทุกข์ยากอยู่ในขณะนี้ และขออย่าได้หมดกำลังใจ พร้อมยืนยันว่าพรรคเพื่อไทยมีจิตใจที่ขับเคลื่อนไปกับประชาชนโดยตรง “สิ่งอะไรที่ท่านคิดไม่ออก บอกพรรคเพื่อไทย เรายินดีเข้ามาช่วแก้ไข ดังนั้นผมขอให้กำลังพี่น้องประชาชนทุกคนครับ” สมพงษ์ กล่าว ด้าน นพ.ชลน่าน ศรีแก้ว รองหัวหน้าพรรคเพื่อไทย และ ส.ส. จ.น่าน ที่เดินทางมาพร้อมคณะในวันนี้ กล่าวถึงกระแสข่าวที่สมพงษ์ หัวหน้าพรรคเพื่อไทยคนปัจจุบันเตรียมลาออกจากตำแหน่งเพราะปัญหาเรื่องสุขภาพ และมีการเสนอชื่อตนเข้าชิงตำแหน่งหัวหน้าพรรคคู่กับสุทิน คลังแสง ประธานวิปฝ่ายค้านนั้น นพ.ชลน่าน กล่าวว่า ข่าวที่ปรากฎจะเป็นจริงหรือไม่อย่างไร ก็ขึ้นอยู่กับมติของพรรค และยืนยันว่าตอนนี้หัวหน้าพรรคเพื่อไทยยังคงเป็นสมพงษ์เช่นเดิม นพ.ชลน่าน ศรีแก้ว นอกจากนี้ นพ.ชลน่าน ยังกล่าวให้กำลังใจพี่น้องประชาชนชาว อ.ชนบท ที่กำลังประสบภัยน้ำท่วมอยู่ในขณะนี้ว่าจริงอยู่ที่น้ำท่วมเป็นภัยธรรมชาติ แต่ถ้ามีการจัดการที่ดี มีการเตรียมการที่ดี ประชาชนจะไม่ลำบากถึงขนาดนี้ “พรรคเพื่อไทยเราได้แต่แสดงความเห็นใจ และช่วยเต็มที่ในสภา สิ่งที่พวกเราพยายามมาช่วยดูแลก็อาศัย ‘ดร.กอล์ฟ’ (วันนิวัติ สมบูรณ์ ส.ส. จ.ขอนแก่น เขต 9 พรรคเพื่อไทย) ที่ส่งข่าวมาบอกพวกเราตลอด และเราเรียนต่อไปยังท่านหัวหน้าพรรคให้ทำงานผลักดันในสภามาโดยตลอด” นพ.ชลน่าน กล่าว ขณะเดียวกัน ประชาชนบ้านท่าข่อย อ.ชนบท จ.ขอนแก่น ที่มารับแจกสิ่งของยังชีพจากทางพรรคเพื่อไทยในวันนี้ กล่าวว่าน้ำท่วมมาตั้งแต่วันที่ 30 ก.ย. 2564 และมีแต่ภาคเอกชน รวมถึงพรรคการเมืองเข้ามาแจกสิ่งของและให้ความช่วยเหลือคนในพื้นที่ที่ได้รับผลกระทบ แต่ทางรัฐบาลนั้นยังไม่เห็นเข้ามาช่วยเหลือ มีเพียงเจ้าหน้าที่อำเภอและองค์การบริหารส่วนจังหวัด (อบจ.) เข้ามาดูแลเบื้องต้น ส่วนความเสียหายไม่ว่าจะเป็นไร่นาและที่อยู่อาศัยของประชาชนนั้นเสียหาย 100% และยังไม่มีการประกาศที่ชัดเจนจากรัฐบาล มีเพียงกระแสข่าวที่เห็นในโทรทัศน์ว่าจะชดเชยให้ไร่ละ 1,000 บาท “ถ้าเป็นสมัยพรรคเพื่อไทยเขาจะชัดเจนกว่านี้ ถ้าเกิดอุทกภัย ในสมัยคุณยิ่งลักษณ์ เขาจะออกมาประกาศชัดเจนเลยว่าจะให้ไร่ละเท่านี้ๆ นะ แต่ในรัฐบาลนี้ยังไม่เห็นครับ” นอกจากนี้ ทีมสื่อพรรคเพื่อไทยรายงานเพิ่มเติมว่าหลังจากแจกสิ่งให้ประชาชนในพื้นที่บ้านท่าข่อยแล้ว คณะของพรรคเพื่อไทย ได้ลงเรือเข้าไปภายในหมู่บ้านท่าม่วง ต.ศรีบุญเรือง ซึ่งถูกน้ำท่วมเส้นทางสัญจรถูกตัดขาด ระหว่างลงเรือสำรวจพื้นที่ วันนิวัติ ระบุ รัฐออกมาตรการเยียวยาไม่โดนใจประชาชน ทั้งนาข้าวและ พืชไร่ ชดเชยไม่คุ้มค่ากับความเสียหายที่เกิดขึ้น ที่สำคัญต้องการให้เร่งรัด เยียวยาโดยเร่งด่วนเพื่อบรรเทาปัญหาความเดือดร้อนที่เกิดขึ้น วันนิวัติ สมบูรณ์ ส.ส. จ.ขอนแก่น เขต 9 พรรคเพื่อไทย เช่นเดียวกับ สรัสนันท์ อรรณนพพร ส.ส. จ.ขอนแก่น เขต 8 พรรคเพื่อไทย ชี้ว่านอกจากน้ำท่วมขังระยะยาวที่เป็นปัญหาต่อเนื่องแล้วราคาสินค้าเกษตรโดยเฉพาะข้าวที่ปลูกในพื้นที่จังหวัดขอนแก่นและภาคอีสาน ก็ไม่คุ้มค่ากับการลงทุน หลังเก็บเกี่ยวสามารถขายผลผลิตได้เพียง 5 ถึง 8 บาทต่อกิโลกรัมเท่านั้น จึงเรียกร้องไปถึงผู้มีอำนาจ ลงมาแก้ไขโดยเร่งด่วน ด้าน นพ.ชลน่าน เห็นว่าขณะนี้มีวิกฤตซ้ำซ้อนเกิดขึ้นทั้งสถานการณ์ โควิด-19 สถานการณ์อุทกภัย พรรคเพื่อไทยไม่นิ่งนอนใจ เตรียมพิจารณา ตั้งกระทู้ถาม เสนอญัตติ ใช้กลไกของกรรมาธิการที่เกี่ยวข้อง รวมถึงพิจารณาเข้าชื่อขอเปิดอภิปรายทั่วไปโดยไม่ลงมติทันทีหลังสภาผู้แทนราษฎรกลับมาประชุมในช่วงต้นเดือน พ.ย.นี้ [คลิป] คุยกับอดีต ส.ส. เพื่อไทย ก่อนการประชุมใหญ่พรรค ข่าวการเมืองข่าวการเมืองพรรคเพื่อไทยสมพงษ์ อมรวิวัฒน์ขอนแก่นชลน่าน ศรีแก้ววันนิวัติ สมบูรณ์สรัสนันท์ อรรณนพพรน้ำท่วมช่วยเหลือน้ำท่วมติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/__yY7fvHK_g/95643,2021_10_27
กองทัพซูดานก่อรัฐประหาร และยิงประชาชนที่ออกมาประท้วงเสียชีวิตแล้ว,"Submitted on Wed, 2021-10-27 15:14หลังจากที่เกิดเหตุรัฐประหารล่าสุดในซูดานที่กองทัพทำการจับกุมตัวนายกรัฐมนตรีและเจ้าหน้าที่รัฐบาลระดับสูง ก็มีการประท้วงโดยประชาชนชาวซูดานที่ไม่พอใจการจับกุมรัฐบาลพลเรือนในครั้งนี้ ในเวลาต่อมาทหารได้ใช้กระสุนจริงยิงใส่ผู้ชุมนุมเป็นเหตุให้มีผู้เสียชีวิตอย่างน้อย 10 ราย นายพลอับเดล ฟัตตาห์ อัลเบอร์ฮานขณะอ่านประกาศการก่อรัฐประหารเมื่อวันที่ 25 ต.ค.2564 ภาพจาก Sudan TV เมื่อวันที่ 25 ต.ค. 2564 กองทัพซูดานนำโดยนายพลอับเดล ฟัตตาห์ อัลเบอร์ฮาน ก่อรัฐประหารโดยการยึดอำนาจจากรัฐบาลพลเรือนและจับกุมตัวนายกรัฐมนตรี อับดัลลา ฮัมดอก กับเจ้าหน้าที่ระดับสูงของรัฐบาลบางส่วนไปคุมขังไว้ในสถานที่ปิดลับ นอกจากนี้ยังทำปิดอินเทอร์เน็ต รวมถึงสั่งปิดกั้นสะพานเข้าสู่เมืองหลวงกรุงคาร์ทูม จนนำไปสู่การประท้วงและสลายการชุมนุมด้วยอาวุธกระสุนจริงจนมีประชาชนเสียชีวิต เมื่อเกิดการรัฐประหารประชาชนที่ไม่พอใจจำนวนมากออกมาประท้วงบนท้องถนนในกรุงคาร์ทูม และเมืองโอมเดอร์มัน จากรูปภาพที่เผยแพร่ตามโซเชียลมีเดียแสดงให้เห็นว่าผู้ประท้วงส่วนหนึ่งทำการปิดถนนและเผายางรถยนต์ในขณะที่เจ้าหน้าที่ฝ่ายความั่นคงใช่แก๊สน้ำตาในการสลายการชุมนุม ผู้ประท้วงหลายคนตะโกนคำขวัญว่า ""ประชาชนกำลังเข้มแข็งขึ้น เข้มแข็งขึ้น"" และ ""การหนีไม่ใช่ทางเลือก!"" ท่ามกลางกลุ่มควันจากยางรถยนต์ที่ลอยอวลอยู่ในอากาศ และฝ่ายคณะรัฐประหารได้ใช้กำลังทหารเข้าควบคุมสถานการณ์การชุมนุม ในเวลาต่อมาทางฝ่ายทหารเปิดฉากยิงใส่ประชาชนจนเป็นเหตุให้มีผู้เสียชีวิตอย่างน้อย 10 ราย มีผู้ที่ได้รับบาดเจ็บจากการถูกยิงรายหนึ่งบอกว่าเขาถูกยิงขณะที่กำลังประท้วงอยู่หน้าศูนย์บัญชาการของกองทัพ มีอีกคนหนึ่งเล่าเหตุการณ์ว่าตอนแรกกองทัพยิงระเบิดแสงใส่พวกเขาก่อน ก่อนที่จะใช้กระสุนจริงยิงใส่พวกเขา ‘No to army rule.’ Pro-democracy protesters in Sudan’s capital, Khartoum, continued to march — in pictures https://t.co/N0o2DH8DF5 pic.twitter.com/ogr9XMrrll — Al Jazeera English (@AJEnglish) October 27, 2021 การประท้วงดำเนินอย่างต่อเนื่องจากคืนวันที่ 25 ต.ค. มาจนถึงวันที่ 26 ต.ค. ผู้ประท้วงประสานเสียงเรียกร้องว่า ""การปกครองโดยพลเรือนเป็นทางเลือกของประชาชน"" และ ""ไม่เอาการปกครองของทหาร"" หลังจากที่มีการยึดอำนาจเกิดขึ้นแล้วอินเทอร์เน็ตก็ล่มทั่วประเทศซูดานนอกจากนี้ช่องข่าวรัฐบาลของซูดานก็นำเสนอแต่เพลงปลุกความรักชาติ นอกจากนั้นกองทัพยังบุกเข้าไปที่สำนักงานช่องสถานีรัฐบาลซูดานในโอมเดอร์มันแล้วจับกุมคนทำงานที่นั่นจำนวนหนึ่ง กองทัพซูดานอ้างว่าที่พวกเขาก่อรัฐประหารเพราะความขัดแย้งทางการเมืองภายใน สำนักข่าวอัลจาซีราระบุว่าการก่อรัฐประหารในครั้งนี้เกิดขึ้นหลังจากที่มีความตึงเครียดระหว่างรัฐบาลพลเรือนซูดานกับกลุ่มผู้นำทหารดำเนินต่อเนื่องมาเป็นเวลาหลายสัปดาห์ และในเดือนกันยายนที่ผ่านมากองทัพพยายามก่อรัฐประหารมาครั้งหนึ่งแล้วแต่ล้มเหลว อย่างไรก็ตามสถานการณ์นี้สะท้อนให้เห็นถึงความขัดแย้งระหว่างกลุ่มการเมืองสายอนุรักษ์นิยมที่ต้องการรัฐบาลไทหาร กับอีกกลุ่มการเมืองที่เพิ่งโค่นล้มอดีตผู้นำทหารอย่าง โอมาร์ อัลบาชีร์ ที่ครองอำนาจมานานเกือบ 30 ปี ได้เมื่อปี 2562 ทั้งนี้การโค่นล้มโอมาร์ อดีตประธานาธิบดีอำนาจนิยมผู้เคยถูกตั้งข้อหาฆ่าล้างเผ่าพันธุ์และอาชญากรรมต่อมนุษย์ชาติ ครั้งนั้นทำให้เกิดวิกฤตการเมืองในซูดานที่ดำเนินต่อเนื่องในช่วงปลายปี 2561 จนถึงกลางปี 2562 จากการที่ฝ่ายกองทัพยังคงยึดกุมอำนาจและมีการปราบปรามประชาชนผู้ประท้วงเรียกร้องให้มีการเปลี่ยนผ่านจากรัฐบาลพลเรือนแทนอำนาจจากสภาเปลี่ยนผ่านของกองทัพ (TMC) ภาพผู้ประท้วง หน้าสำนักงานใหญ่กองทัพซูดาน ในกรุงคาร์ทูม เมื่อต้นเดือนเมษายน 2562 (ที่มาภาพ wikipedia.org) จนถึงเมื่อวันที่ 5 ก.ค.2562 โมฮัมเหม็ด ฮัสซัน ละบัตต์ ตัวกลางเจรจาจากสหภาพแอฟริกัน (AU) แถลงข่าวว่าทั้งสองฝ่ายสามารถตกลงกันได้ว่าจะจัดตั้งสภาอธิปัตย์โดยให้มีการผลัดเปลี่ยนหมุนเวียนกันระหว่างฝ่ายกองทัพกับฝ่ายพลเรือนภายในช่วงเปลี่ยนผ่านทางการเมือง 3 ปีหรือนานกว่านี้เล็กน้อย ซึ่งการเจรจาครั้งนี้เกิดจากความพยายามของหลายชาติในทวีปแอฟริกาหลังจากเกิดการสังหารหมู่ในเดือนมิถุนายน 2562 'ทหาร-พลเรือน' ซูดานบรรลุข้อตกลง 'แชร์อำนาจร่วมกัน' ช่วงเปลี่ยนผ่านการเมือง เกิดอะไรขึ้นในซูดาน? เรื่องน่ารู้เกี่ยวกับวิกฤตสังหารหมู่ประชาชนครั้งล่าสุด หลังจากที่มีข่าวเรื่องการจับกุมตัวฝ่ายรัฐบาลพลเรือนเกิดขึ้น กลุ่มสนับสนุนประชาธิปไตยกลุ่มหลักของประเทศและพรรคคอมมิวนิสต์ซูดานต่างก็ออกแถลงการณ์ของตัวเองเรียกร้องให้มีประชาชนชาวซูดานออกมาชุมนุมต่อต้านรัฐประหาร โดยที่พรรคคอมมิวนิสต์ซูดานยังได้เรียกร้องให้คนงานหยุดงานประท้วงในฐานะการแสดงออกเชิงอารยะขัดขืนด้วย เรียบเรียงจาก Thousands protest against arrests of civilian leaders in Sudan, Aljazeera, 25-10-2021 Sudan coup: Protests continue after military takeover, BBC, 26-10-2021 ข่าวการเมืองสิทธิมนุษยชนต่างประเทศรัฐประหารซูดานอับเดล ฟัตตาห์ อัลเบอร์ฮานอับดัลลา ฮัมดอกการประท้วงติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/pjsulqF864Y/95641,2021_10_27
อสส. เลื่อนส่งฟ้องคดีม.112 'สายน้ำ' เขียน 'พ่อกูชื่อมานะไม่ใช่วชิราลงกรณ์' เป็นศุกร์นี้,"Submitted on Wed, 2021-10-27 12:23อัยการสูงสุดเลื่อนนัดส่งฟ้อง “สายน้ำ”(นามสมมติ) นักเรียนวัย 16 ปี ต่อศาลเยาวชนฯ เป็นศุกร์ 29 ต.ค.นี้ ในคดีม. 112 จากการสวมคร็อปท็อปและเขียนข้อความ พ่อกูชื่อ “มานะ” ไม่ใช่ วชิราลงกรณ์ ไว้บนหลังร่วมกิจกรรม 'แคตวอล์กราษฎร' เมื่อ 29 ต.ค.63 ที่หน้าวัดแขก ถนนสีลม วานนี้ (26 ต.ค.64) อัยการสูงสุดมีนัดส่งฟ้อง “สายน้ำ”(นามสมมติ) นักเรียนวัย 16 ปี คดีม. 112 จากการเขียนข้อความ พ่อกูชื่อ “มานะ” ไม่ใช่ วชิราลงกรณ์ ไว้ที่ลำตัวพร้อมใส่ชุดคร็อปท็อปไปร่วมกิจกรรม 'แคตวอล์กราษฎร' เมื่อ 29 ต.ค.2563 ที่ถนนหน้าวัดพระศรีอุมาเวที หรือวัดแขก ถนนสีลม แต่ทางอัยการให้เลื่อนนัดออกไปอีก 3 วัน เป็นวันศุกร์ที่ 29 ต.ค.นี้ หลังของสายน้ำที่เขียนข้อความไว้ในกิจกรรมเมื่อ 29 ต.ค.2563 คดีนี้เกิดขึ้นจากวริษนันท์ ศรีบวรธนกิตติ์ เป็นผู้แจ้งความดำเนินคดีกับสายน้ำและจตุพร แซ่อึง สมาชิกกลุ่มบุรีรัมย์ปลดแอกด้วยข้อหาหมิ่นประมาทกษัตริย์ตามประมวลกฎหมายอาญามาตรา 112 ซึ่งในส่วนคดีของจตุพรเธอถูกดำเนินคดีจากการแต่งชุดไทยไปร่วมกิจกรรมเดียวกันนี้และตำรวจอ้างว่าเธอมีเจตนาแต่งตัวเลียนแบบพระราชินี อัยการ สั่งฟ้อง 'นิว' จตุพร คดี ม.112 ปมแต่งชุดไทยร่วมงาน 'แคตวอล์กราษฎร' เมื่อ 29 ต.ค. 63 #ม็อบ29ตุลา แคตวอล์กราษฎร เดินแฟชั่นโชว์หน้าวัดแขกสีลม เปิดงบประมาณปี 2563 ส่วนที่เกี่ยวกับสถาบันพระมหากษัตริย์ 2.9 หมื่นล้านบาท ทั้งนี้ กิจกรรมแคตวอล์กราษฎร เป็นกิจกรรมสืบเนื่องจากการเปิดเผยเรื่องงบประมาณที่เกี่ยวข้องกับสถาบันกษัตริย์ ที่มีส่วนหนึ่งเป็นงบประมาณรายจ่ายโดยตรงของกระทรวงพาณิชย์ จำนวน 13 ล้านบาท ภายใต้การดำเนินการของกรมส่งเสริมการค้าระหว่างประเทศ สำหรับโครงการจัดแสดงสินค้าแนวใหม่ในต่างประเทศ สำหรับแบรนด์ SIRIVANNAVARI นำไปสู่การจัดกิจกรรมเดินแบบและจัดแสดงศิลปะของประชาชน และเพื่อแสดงออกถึงข้อเสนอปฏิรูปสถาบันกษัตริย์ของผู้ชุมนุม จตุพร แซ่อึง ในชุดไทยสีชมพูรวมเดินแคตวอล์คเมื่อ 29 ต.ค.2563 ภาพจากเพจ จตุพร แซ่อึง ส่วนตัวกิจกรรมแคตวอล์กราษฎรนี้ยังจัดตรงกับวันที่แบรนด์ SIRIVANNAVARI เปิดตัวคอลเลกชันล่าสุดที่โรงแรมแมนดาริน โอเรียนเต็ลซึ่งอยู่ในย่านเดียวกัน ทั้งนี้คดีในส่วนของจตุพรอัยการมีคำสั่งฟ้องต่อศาลอาญากรุงเทพใต้ไปก่อนแล้วเมื่อวันที่ 15 ก.ค.2564 และศาลอนุญาตให้ปล่อยตัวชั่วคราวโดยต้องวางหลักทรัพย์ประกันเป็นวงเงิน 200,000 บาท และศาลนัดตรวจพยานหลักฐานวันที่ 22 พ.ย.2564 ข่าวการเมืองสิทธิมนุษยชนจตุพร แซ่อึง#ม็อบ29ตุลาแคตวอล์คราษฎรวัดแขกสายน้ำศาลเยาวชนและครอบครัวกลางหมิ่นประมาทกษัตริย์มาตรา 112ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/xOzSA-2mK3Q/95640,2021_10_27
ร้องเรียนถอดอธิการบดี มช.-คณบดีวิจิตรศิลป์ เหตุปิดกั้นแสดงงานศิลปะ [คลิป],"Submitted on Wed, 2021-10-27 11:15 25 ต.ค.64 นักศึกษามหาวิทยาลัยเชียงใหม่ ยื่น 1,700 รายชื่อนักศึกษา อาจารย์ บุคลากร และประชาชนทั่วไป ขอถอดถอนอธิการบดีมหาวิทยาลัยและคณบดีคณะวิจิตรศิลป์ หลังเกิดกรณีการปิดกั้นเสรีภาพในการแสดงศิลปนิพนธ์ของนักศึกษาสาขาวิชา Media Arts and Design ขึ้นภายในมหาวิทยาลัย ตัวแทนนักศึกษาย้ำว่านี่ไม่ใช่ครั้งแรกที่มหาวิทยาลัยเลือกข้างผู้มีอำนาจ และยังละเลยข้อเรียกร้องของนักศึกษา หากไม่พร้อมจะทำงานเพื่อนักศึกษาก็ลาออกไปดีกว่า ""ในเมื่อมหาวิทยาลัยเลือกที่จะไม่อยู่เคียงข้างนักศึกษา ไม่ว่าจะข้อเรียกร้องอะไรก็ตามแต่...ในเมื่อเขาไม่พร้อมที่จะทำงานเพื่อนักศึกษาก็ออกไป"" นักศึกษาที่มายื่นหนังสือคนหนึ่งกล่าว ข่าววัฒนธรรมการศึกษามัลติมีเดียคณะวิจิตรศิลป์มหาวิทยาลัยเชียงใหม่ศิลปะMedia Art and Designติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/kax6YPkUAN8/95639,2021_10_27
กองทัพพม่าจับกุมนักโทษการเมืองราว 110 คน แม้เพิ่งได้รับการนิรโทษกรรมและถูกปล่อยตัวจากเรือนจำ,"Submitted on Wed, 2021-10-27 11:05สมาคมช่วยเหลือนักโทษการเมืองพม่าออกแถลงการณ์ กรณีกองทัพพม่าจับกุมผู้ต่อต้านรัฐประหาร 110 คนทั่วประเทศและตั้งข้อหาใหม่ทันที แม้ทั้งหมดเพิ่งได้รับการนิรโทษกรรม และปล่อยตัวจากเรือนจำเมื่อวันที่ 18 ต.ค.ที่ผ่านมา สมาคมช่วยเหลือนักโทษการเมืองพม่า หรือ AAPP ออกแถลงการณ์ต่อกรณีการจับกุมนักโทษการเมืองหลังเพิ่งถูกปล่อยตัวเมื่อวันที่ 18 ต.ค. 64 จากคำสั่งนิรโทษกรรมของกองทัพพม่า (ภาพจาก AAPP) หลังจากเมื่อวันที่ 18 ต.ค. 64 ที่กองทัพพม่าประกาศนิรโทษกรรม และการปล่อยตัวผู้ต่อต้านรัฐประหารออกจากเรือนจำทั่วประเทศราว 5,600 คน อย่างไรก็ตาม สำนักข่าว Myanmar Now อ้างแถลงการณ์ของสมาคมช่วยเหลือนักโทษการเมือง หรือ AAPP เมื่อวันที่ 21 ต.ค. 64 เผยว่า มีประชาชนอย่างต่ำ 110 คนถูกจับกุมทันควัน แม้นเพิ่งได้รับการปล่อยตัวจากเรือนจำเมื่อวันจันทร์ที่ 18 ต.ค.ที่ผ่านมา ข่าวที่เกี่ยวข้อง กองทัพพม่าปล่อยตัวผู้ถูกคุมขังกว่า 5,600 คน ในแถลงการณ์เมื่อวันที่ 21 ต.ค. ของ AAPP ระบุทางสมาคมฯ ได้รับการยืนยันว่ามีผู้ถูกกล่าวหาราว 110 คน ถูกจับกุมอีกครั้งแทบจะทันทีทันใด หลังได้รับการปล่อยตัว ขณะที่นักโทษการเมืองบางรายถูกจับกุมทันทีที่เดินทางถึงบ้าน บางรายได้รับการบอกเล่าว่า พวกเขาอยู่ในรายชื่อได้รับการปล่อยตัว แต่ถูกพาตัวกลับเข้าเรือนจำขณะรอปล่อยตัวที่หน้าประตูทางเข้า-ออก พร้อมกับถูกตั้งข้อหาอื่นเพิ่มเติม กลุ่ม AAPP ระบุเพิ่มว่า ตอนนี้ผู้ถูกปล่อยตัวจากเรือนจำเมื่อวันที่ 18 ต.ค.ที่ผ่านมา ต้องหลบซ่อนตัวเพราะว่ากลัวถูกทางการพม่าจับกุมซ้ำอีกครั้ง อย่างไรก็ตาม Myanmar Now ไม่สามารถยืนยันตัวเลขผู้ถูกจับกุมซ้ำของทาง AAPP ได้ แต่เมื่อวันอังคารที่ 19 ต.ค. 64 Myanmar Now ได้รับรายงานว่า ที่อำเภอเมกธิลา ภูมิภาคมัณฑะเลย์ มีสมาชิกพรรคสันนิบาตแห่งชาติเพื่อประชาธิปไตย หรือพรรค NLD จำนวน 10 คน และสมาชิกสภาผู้แทนราษฎร 1 รายจากพรรค NLD ถูกจับกุมซ้ำ หลังจากมีชื่อได้รับการปล่อยตัวจากเรือนจำ ผู้สื่อข่าว Myanmar Now รายงานด้วยว่า สมาชิก NLD 4 ใน 10 คน ภายหลังถูกปล่อยตัวจากสถานีตำรวจเมกธิลา หมายเลข 1 ขณะที่อีก 6 คนที่เหลือ ถูกดำเนินคดีข้อหาใหม่ ขณะที่ผู้ต้องหาหญิง ซึ่งเป็น 1 ใน 11 สมาชิกพรรค NLD ที่ถูกจับกุมซ้ำ ยังไม่ทราบชะตากรรมว่าตอนนี้เธอถูกพาตัวไปที่ใด แหล่งข้อมูลใกล้ชิดทางสำนักข่าว ระบุต่อว่า ผู้ต้องหา 2 ราย ได้แก่ สมาชิกสภาผู้แทนราษฎร ระดับภูมิภาคมัณฑะเลย์ ลวินหม่องหม่อง และเต็ดหม่องหม่อง เลขาธิการพรรค สาขาอำเภอเมกธิลา ขณะนี้อยู่ในระหว่างถูกควบคุมตัว โดยทั้ง 2 คนถูกตั้งข้อหาละเมิดมาตรา 17 วงเล็บ 1 ว่าด้วยองค์กรนอกกฎหมาย ซึ่งเป็นกฎหมายมรดกจากยุคอาณานิคมอังกฤษ ขณะที่อีก 3 คน ถูกตั้งข้อหา มาตรา 50j หรือกฎหมายต่อต้านผู้ก่อการร้าย จากการก่อการร้ายทางการเงิน อีก 6 คน ถูกดำเนินคดีข้อหาตามประมวลกฎหมายอาญา มาตรา 436 ว่าด้วยการสร้างความเสียหายด้วยไฟหรือวัตถุระเบิดโดยมีเจตนาทำลาย จากกรณีจุดไฟเผาสำนักงานการศึกษาระดับอำเภอ เมื่อเดือน พ.ค. 64 เผด็จการทหารพม่า ประกาศให้คณะกรรมการสภาผู้แทนสมัชชาแห่งสหภาพ หรือ CRPH รัฐบาลเอกภาพแห่งชาติ หรือ NUG และกองกำลังพิทักษ์พลเรือน หรือ PDF เป็นกลุ่มก่อการร้าย การประกาศยังหมายรวมถึงใครก็ตามที่ต้องสงสัยว่ามีส่วนเกี่ยวข้องกับองค์กรเหล่านี้จะถูกดำเนินคดีตามกฎหมาย ‘องค์กรนอกกฎหมาย’ ซึ่งมีโทษจำคุกสูงสุด 3 ปี หรือกฎหมายต่อต้านการก่อการร้าย ซึ่งมีโทษจำคุกสูงสุด 10 ปี สำนักข่าว Myanmar Now อ้างข้อมูลจากแหล่งข่าวระบุว่า วินทุดธ่อดา (Win Htut Thawdar) นักดนตรีพื้นเพจากนครย่างกุ้ง หรือชื่อบนเวทีคือ ‘อิโต’ (အီတိုး) ได้รับการยืนยันว่าถูกจับกุมซ้ำ หลังเขาได้รับการปล่อยตัวจากเรือนจำอินเส่งเมื่อวันที่ 18 ต.ค. 64 แต่ถูกควบคุมในช่วงบ่าย 19 ต.ค. 64 แต่เดิมเขาถูกจับกุมเมื่อ ก.ย. 64 โดยถูกกล่าวหาว่ามีส่วนเกี่ยวข้องกับผู้ที่ครอบครองวัตถุระเบิดอย่างผิดกฎหมาย รายงานจากทนายความที่ให้ความช่วยเหลือนักโทษการเมือง ระบุว่า ที่อำเภอมยินจ๊ะ ภูมิภาคมัณฑะเลย์ ในจำนวนนักโทษการเมืองที่ได้รับการปล่อยตัวจากเรือนจำ 58 ราย มีผู้ที่ถูกจับกุมซ้ำ 22 ราย และมีรายงานเพิ่มเติมระบุถึงนักโทษการเมืองคนอื่นๆ ที่ถูกจับกุมซ้ำอีกครั้งทั่วประเทศ ดังนี้ ผู้ถูกกล่าวหาถูกจับกุมซ้ำ 8 จาก 26 คนที่ได้รับการปล่อยตัวที่เรือนจำมะเกว่ 3 จาก 33 คนที่เรือนจำเปาง์แต๊ะในภูมิภาคพะโค และ 2 จาก 20 คนที่เรือนจำลอยก่อ รัฐกะเรนนี ในแถลงการณ์ สมาคม AAPP ประณามการจับกุมนักโทษการเมืองซ้ำอีกครั้งของกองทัพพม่าว่า เป็น ‘การทรมานทั้งทางด้านร่างกาย และจิตใจ’ ไม่ใช่แค่เฉพาะนักโทษการเมืองเท่านั้น แต่ยังรวมถึงญาติและมิตรสหายของผู้ต้องหาทางการเมืองอีกด้วย แปลและเรียบเรียงจาก 110 prisoners rearrested after being freed as part of amnesty: rights group ข่าวสิทธิมนุษยชนต่างประเทศกองทัพพม่าพม่าสมาคมช่วยเหลือนักโทษการเมืองAAPPนักโทษการเมืองพม่ารัฐประหารพม่าNLDเสรีภาพการแสดงออกติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/K8KlkcZo9wM/95638,2021_10_27
อัยการนครปฐมเลื่อนฟ้องคดีบริษัทเหมืองแจ้งความข้อหาหมิ่นประมาท อดีต บก.กรีนนิวส์ ลงข่าว,"Submitted on Wed, 2021-10-27 23:33อัยการศาลจังหวัดนครปฐมมีคำสั่งเลื่อนฟ้องอดีต บก.กรีนนิวส์ ถูกบริษัทเหมืองของไทยแจ้งความหมิ่นประมาท เหตุรายงานข่าวศาลพม่าสั่งบริษัทชดใช้ค่าเสียหายจากการทำสิ่งแวดล้อมเสียหาย อัยการให้เลื่อนเป็น 15 พ.ย.นี้เนื่องจากต้องพิจารณาหนังสือร้องขอความเป็นธรรมจากฝ่ายอดีต บก.ก่อน ปรัชญ์ รุจิวนารมย์ อดีตบรรณาธิการสำนักข่าวสิ่งแวดล้อม GreenNews 27 ต.ค.2564 สำนักข่าวกรีนนิวส์รายงานว่า เมื่อเวลา 9.00 น. ปรัชญ์ รุจิวนารมย์ อดีตบรรณาธิการสำนักข่าวสิ่งแวดล้อม GreenNews พร้อมด้วยทนายความเข้ารายงานตัวกับอัยการที่สำนักงานอัยการจังหวัดนครปฐม ตามนัดฟังคำสั่งอัยการว่าฟ้องต่อศาลจังหวัดนครปฐมหรือไม่ ในกรณีการนำเสนอข่าว ""ศาลพม่าสั่งบริษัทเหมืองแร่ไทยชดใช้ชาวบ้านทวาย 2.4 ล้านบาท เหตุเหมืองดีบุกทำสิ่งแวดล้อมพัง"" ในเว็บไซต์ GreenNews เมื่อวันที่ 13 ม.ค.2563 คดี้นี้มีผู้แจ้งความดำเนินคดีเป็นกรรมการผู้จัดการบริษัท เมียนมา พงษ์พิพัทธ์ จำกัด คือ เกรียงไกร ชวาลตันพิพัทธ์ บริษัทดังกล่าวประกอบกิจการเหมืองแร่ ณ เมืองเฮงดา ใกล้เมืองทวาย ในภูมิภาคตะนาวศรี ประเทศเมียนมาคดี้นี้มีผู้แจ้งความดำเนินคดีเป็นกรรมการผู้จัดการบริษัท เมียนมาคือ พงษ์พิพัทธ์ จำกัดเกรียงไกร ชวาลตันพิพัทธ์ ในฐานะ ซึ่งประกอบกิจการเหมืองแร่ ณ เมืองเฮงดา ใกล้เมืองทวาย ในภูมิภาคตะนาวศรี ประเทศเมียนมา ทั้งนี้ทางอัยการจังหวัดมีคำสั่งเลื่อนฟ้องคดีเป็นวันที่ 15 พ.ย.2564 เวลา 9.00 น.แทน เนื่องจากต้องพิจารณาหนังสือร้องขอความเป็นธรรมโดยทางอัยการจังหวัดจะนำส่งไปยังอัยการภาคให้พิจารณา ก่อนหน้านี้ทางทนายความของปรัชญ์ได้ส่งหนังสือร้องขอความเป็นธรรมไปทางสำนักอัยการนครปฐม แต่อัยการนครปฐมยังไม่มีคำสั่งเกี่ยวกับหนังสือร้องขอความเป็นธรรม จึงให้ไปฟังคำสั่งว่าจะเลื่อนนัดการส่งฟ้องหรือไม่ พร้อมให้เตรียมหลักทรัพย์ไปประกันตัว จำนวน 20,000 บาท อย่างไรก็ตาม ทางอัยการสูงสุดได้รับหนังสือร้องขอความเป็นธรรมดังกล่าวแล้ว และได้ส่งหนังสือไปยังสำนักงานคดีกิจการ ซึ่งขณะนี้อยู่ระหว่างการพิจารณาตรวจสอบ หากอัยการนครปฐมจะสั่งฟ้องคดี ก็เป็นอำนาจของอัยการนครปฐม ซึ่งอัยการสูงสุดจะใช้ระยะเวลาในการพิจารณาตรวจสอบ 1 เดือน ""ทั้งนี้ทางเครือข่ายภาคประชาสังคมไทย - เมียนมา ที่ทำงานติดตามผลกระทบทางสิ่งแวดล้อมและสิทธิมนุษยชนจากโครงการขนาดใหญ่ได้มีการระดมรายชื่อลงในแถลงการณ์เพื่อเรียกร้องให้ทางอัยการจังหวัดนครปฐมสั่งยกฟ้องต่อนายปรัชญ์ด้วย ข่าวสิทธิมนุษยชนสิ่งแวดล้อมปรัชญ์ รุจิวนารมย์GreenNewsบริษัท เมียนมา พงษ์พิพัทธ์ จำกัดเกรียงไกร ชวาลตันพิพัทธ์ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/vcjsqg68T0w/95648,2021_10_27
กวีประชาไท: สภาพของคลื่น,"Submitted on Wed, 2021-10-27 23:45ธุลีดาวหาง มหาสมุทรสุดลึกล้ำให้ดำดิ่งไม่เคยนิ่งมวลน้ำไปตามฝั่งทั้งอ้อยสร้อยกระซิบหาดทั้งฟาดดังเป็นคลื่นสั่งเม็ดทรายทั้งหลายไป คลื่นทุกลูกผูกพันฝั่งดั่งโดนกอดได้แตกยอดคลอดคลื่นครืนเล็กใหญ่เหมือนเคยคงคาคลื่นดื่นดาษใดที่จะไม่หยุดเคลื่อนเหมือนเวลา ไม่คล้ายคลื่นแห่งคนหนทางเก่าล้วนเคลื่อนเข้าทางใหม่ในคุณค่ากฎเกณฑ์ใดไม่อารยะไม่พัฒนาคลื่นใต้น้ำลับตาพารนร้อน สายธารประวัติศาสตร์ชาติทุกข์สุขคลื่นคนบุกบั่นเบียดเกลียดเบียนบ่อนรัฐนั้นเปรียบอ้อมกอดยอดยอกย้อนราษฎรคิดต่างพลันประจัญบาน?! ภาพรัฐจัดแก๊สน้ำตาเอามายิงอีกหลายสิ่งจัดกันมาห้ามกล้าหาญ กระทืบเหยื่อเยาวชนผลกันดาร !กระทั่งศาลไม่ให้ประกันในครรลอง ? พวกเขาคือคลื่นลูกหลังพลังใหม่ได้ดวงใจไปจากเผ่าพันธุ์เศร้าหมองคลื่นลูกเก่านำเขามาน่าไตร่ตรองระบอบครองมองเห็นฝั่งอันบังควร ? ฟื้นอำนาจบาตรใหญ่ใช้กำราบเสรีภาพคลื่นลูกใหม่ไม่คืนหวนยื้อรักษาสถานะจะทิ้งทวนพลันคลื่นป่วนปั่นปะทะร้องตะเบ็ง อนาคตของคลื่นคืนชายหาดใช่อยากกวาดทำลายหมายเร็วเร่งคลื่นลูกใหม่ไล่ประณามความเส็งเคร็งกำลังเปล่งประกายพลุทะลุฟ้า พลังเยาว์เขาคล้ายคลื่นคึกครืนโครมพายุโหมพาฝนหลั่งล้นหล้าคลื่นลูกเก่าโกรธกระหน่ำแก๊ซน้ำตาทะลุแก๊ซแผดจ้าจึงมาประจัน เยาวรุ่นร่อนเร่พเนจรไม่หลับนอนดึกดื่นคลื่นความฝันจากสลัมหลังตึกซอยลึกนั้นเพื่อยืนยันเยาว์วัยไร้อนาคต ตอบคำถามคลื่นลูกเก่าใกล้เข้าฝั่งคลื่นลูกหลังถ้าจิตคิดขบถ ?เพราะระบอบปรสิตจิตเคี้ยวคดเศร้าสลดสังคมพรหมวิหาร กลวง เมื่อมวลน้ำมาตามพายุทะลุฟ้าปวงประชายถากรรมน้ำตาร่วงคลื่นอุทกภัยไม่หลอกลวงแต่หลอนปวงพสกนิกรซ้ำซ้อนมา เคยจะทำแผนงานบริหารน้ำโจรปล้นทำรัฐประหารแหลกลาญล้าหมิ่นแคลนคลื่นอุทกภัยไม่นำพาคลื่นน้ำป่าบ่าท่วมอ่วมประจาน รวมทั้งคลื่นแสงเสียงเคียงคลื่นคิดคลื่นชีวิตฉีดวัคซีนดิ้นสังขารคลื่นเสียงปฏิรูปใช่ล้มล้างสร้างวิมานคลื่นเหียนงานนานน้ำเน่าเขลาครอบครอง บทความการเมืองวัฒนธรรมกวีประชาไทธุลีดาวหางติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/sTQtYs_X9Lc/95649,2021_10_27
