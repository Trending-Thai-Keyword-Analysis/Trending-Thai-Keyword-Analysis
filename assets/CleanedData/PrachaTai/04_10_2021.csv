title,summary,link,published
สภาที่ 3 จัดวงถก 'ไทยทวงคืนอนาคต หลังระบอบ 3 ป.',"Submitted on Mon, 2021-10-04 22:34ปธ.กก.ญาติวีรชนพฤษภา 35 ชี้ 3 ป. แตกเป็นแค่ละคร ย้ำ ปชช.จะไม่ลืมความทุกข์ยากที่เกิดจากระบอบประยุทธ์นักธุรกิจเพื่อสังคมย้ำความเหลื่อมล้ำสูงขึ้นเรื่อยๆอดีต รมว.คลังเตือนพายุเศรษฐกิจส่อเค้ารุ่นแรงใน 3-6 เดือนข้างหน้าไพศาล วิเคราห์สถานการณ์กระแสปะทะ 2 ค่าย นาโต้ VS เซี่ยงไฮ้ ย้ำ คนไทยก็นับถือพระมหากษัตริย์เป็นหลักชัย  เสนอสถาปนาระบอบการปกครองประชาธิปไตย ที่มีพระมหากษัตริย์ทรงเป็นประมุขให้เข้มแข็งเลขาฯ ครป. ชูพรรคการเมืองที่เป็นประชาธิปไตยในระบบรัฐสภา-กระจายอำนาจ/ทรัพยากรที่เป็นธรรมเครือข่ายรามคำแหงเพื่อประชาธิปไตย ขอผู้มีอำนาจเปิดใจคุยกันกับคนหนุ่มสาวที่ออกมาเรียกร้องการเปลี่ยนแปลง4 ต.ค. 2564 ผู้สื่อข่าวได้รับรายงานว่า วันนี้ (4 ต.ค.64) เวลา 10.00 น. ที่ห้องประชุมอนุสรณ์สถาน 14 ตุลา ราชดำเนิน สภาที่ 3 ร่วมกับ คณะกรรมการญาติวีรชนพฤษภา 35 จัดเวทีสภาที่ 3 เรื่อง ""ไทยทวงคืนอนาคต หลังระบอบ 3 ป.""ปธ.กก.ญาติวีรชนพฤษภา 35 ชี้ 3 ป. แตกเป็นแค่ละคร ย้ำ ปชช.จะไม่ลืมความทุกข์ยากที่เกิดจากระบอบประยุทธ์อดุลย์ เขียวบริบูรณ์ ประธานคณะกรรมการญาติวีรชนพฤษภา 35 กล่าวเปิดงานโดยยืนยันว่า ตั้งแต่ปี 2560 ที่สภาที่ 3 ตรวจสอบรัฐบาลและค้นพบว่ารัฐบาลนี้ทุจริตมากที่สุดในประวัติศาสตร์ ทั้งที่ก่อนและหลังยึดอำนาจปี 2557 จะอ้างว่าฝ่ายการเมืองสร้างปัญหา ทั้งใช้อำนาจในทางมิชอบและการทุจริต แต่รัฐบาลภายใต้การนำของพลเอกประยุทธ์ จันทร์โอชา นายกรัฐมนตรีและพรรคพวก ทำทุกอย่างที่ทำให้เกิดความเสียหายต่อบ้านเมืองอย่างมากมาย โดยเฉพาะด้านเศรษฐกิจ ซึ่งพังพินาศและโอกาสจะฟื้นแทบไม่มี ถือเป็นเรื่องน่าอนาถมากอดุลย์ มองการเมืองที่ผ่านมาว่า พรรคฝ่ายค้านถือว่าทำหน้าที่ในสภาผู้แทนราษฎรเต็มที่และทำได้ดี ส่วนกระแสข่าวที่เหมือนกับว่า ""3 ป."" แตกแยกกันนั้น ส่วนตัวมองว่าคือละคร เพราะสุดท้ายจะไปรวมกันเหมือนเดิม แต่จากสภาพที่ประชาชนไม่ยอมรับและไม่ไว้วางใจพลเอกประยุทธ์แล้ว แม้มีการเลือกตั้งและอาจมีการตั้งพรรคการเมืองสำรองให้กับพลเอกประยุทธ์และคณะ แต่ก็จะไม่ประสบความสำเร็จ เพราะคนไทยตระหนักว่าระบอบ 3 ป. คือปัญหาของประเทศ แล้วประชาชนจะไม่ลืมความทุกข์ยากที่เกิดจากระบอบประยุทธ์""ใครกล้าพูดได้ว่าอยู่สบายและมีความสุขภายใต้ระบอบประยุทธ์ หรือระบอบประยุทธ์ทำให้บ้านเมืองและสังคมที่ดีขึ้น"" ประธานคณะกรรมการญาติวีรชนพฤษภา 35 กล่าวอดุลย์ ย้ำด้วยว่า เวทีสภาที่ 3 และทวงคืนสมบัติชาติที่ผ่านมา ตรวจสอบพบข้อพิรุจและความผิดปกติทั้งสุ่มเสี่ยงว่าจะมีการทุจริต เอื้อประโยชน์พวกพ้อง ทั้ง ที่ดินเขากระโดง, ดาวเทียมไทยคม, พลังงาน และยังต้องจับตา โครงการจัดหาวิทยุสื่อสารข่ายบังคับบัญชากระทรวงมหาดไทย ในการจะซื้อวิทยุสื่อสาร หรือ 'วอคกี้ทอคกี้' วงเงิน 4,000 กว่าล้านบาท ซึ่งมีการเร่งรัดจัดซื้อและยังเป็นอุปกรณ์ล้าสมัย ประกอบกับมีกระแสข่าวว่า ข้าราชการผู้บริหารกระทรวงที่กำลังจะเกษียณอายุราชการ เตรียมที่จะก่อตั้งพรรคการเมือง ไว้รอพลเอกประยุทธ์ด้วย จึงต้องตรวจสอบให้กระจ่างชัดนักธุรกิจเพื่อสังคมย้ำความเหลื่อมล้ำสูงขึ้นเรื่อยๆขณะที่ ปรีดา เตียสุวรรณ์ นักธุรกิจเพื่อสังคม ระบุว่า ที่ผ่านมาประเทศไทยพึ่งการท่องเที่ยวและการส่งออกมากไป เมื่อมีปัญหาโควิด-19 หรือเรื่องอื่น จึงได้รับผลกระหนัก หรือเป็นการพึ่งรายได้จากต่างชาติ จึงเห็นว่า ไทยต้องดำเนินแนวทางเศรษฐกิจที่พึ่งตัวเองได้ อย่างการกระตุ้นการบริโภคหรือใช้จ่ายภายในประเทศ แต่ต้องพึงคนมีความสามารถ มีวิสัยทัศน์ ซึ่งไม่สามารถหาได้ในรัฐบาลประยุทธ์ปรีดา ย้ำว่า ไทยยังมีความเหลื่อมล้ำสูงขึ้นเรื่อยๆ รายได้ของประชาชนถูกแบ่งอย่างน่าอนาถ เพราะการผูกขาดเศรษฐกิจที่กลุ่มทุนไม่กี่คนรวบเอาความร่ำรวยไว้ในอุ้งมือ ทำให้กลุ่มคนชั้นกลางหายไป คนชั้นล่างเสียเปรียบ ขณะที่ที่ดินในรัฐไทยมีราว 320 ล้านไร่ แต่คนไทย 75% ไม่มีที่ดินในครอบครอง ที่ดินส่วนใหญ่อยู่ใน 5 ตระกูลหรือ 5 ครอบครัวเท่านั้น กระทบกับความมั่นคงอาหาร ปละชาชนหรือเกษตรกรกลายเป็นผู้อาศัย หรือ ผลิตกึ่งหนึ่ง หรือ เช่าที่ดินทำการเกษตรนั่นเอง ดังนั้น ประชาชนจะหวังคุณภาพชีวิตและสุขภาพที่ดีในรัฐบาลนี้ไม่ได้ ขณะที่รัฐไทยยังต้องเตรียมรับมือสังคมผู้สูงอายุ ซึ่งสวัสดิการของรัฐยังไม่เพียงพอ ไม่ครอบคลุมและไม่ทั่วถึงอดีต รมว.คลังเตือนพายุเศรษฐกิจส่อเค้ารุ่นแรงใน 3-6 เดือนข้างหน้าธีระชัย ภูวนาถนรานุบาล อดีตรัฐมนตรีว่าการกระทรวงการคลัง กล่าวว่า พายุเศรษฐกิจกำลังส่อเค้ารุ่นแรงใน 3-6 เดือนข้างหน้า โดยมองจากเศรษฐกิจระดับโลกที่ประเทศจีน ประสบปัญหาจากการใช้ไฟฟ้าจำนวนมาก และถ่านหินที่เป็นเชื้อเพลิงไม่เพียงพอ จึงต้องซื้อก๊าซจากชาติยุโรปเพื่อมาใช้ผลิตไฟฟ้า หลังจากจีนคว่ำบาตรประเทศออสเตรเลียที่ออกมาทวงถามความรับผิดชอบเกี่ยวกับต้นตอของ covid 19 จากทางการจีน ทำให้ราคาก๊าซสูงขึ้นและยังต้องรับมือกับฤดูหนาวที่ต้องการเชื้อเพลิงมาไฟฟ้าจำนวนมาก ทั้งในจีนและในยุโรปภาวะนี้ ประเทศจีนต้องเลือกว่าจะชะลออุตสาหกรรมหรือจะต้องทำให้ประชาชนมีไฟฟ้าใช้ เพราะบางเมืองสัญญาณไฟจราจรไม่ทำงางานแล้ว นอกจากนี้จีนยังมีปัญหาเกี่ยวกับอสังหาริมทรัพย์ที่ปล่อยให้มีการเก็งกำไร และมีนโยบาย 'โควิดซีโร่' หรือควบคุมการเคลื่อนย้ายคนเข้าออกประเทศอย่างเข้มงวด เพื่อป้องกันการระบาด กระทบการท่องเที่ยว และเกิดปัญหาการขนส่งสินค้าด้วยขณะที่ เศรษฐกิจสหรัฐอเมริกามีสภาพคล้ายคนไข้ได้น้ำเกลือผสมมอร์ฟีน ทำให้ชินชาชั่วคราว แต่กระสุนหรืองบประมาณกำลังจะหมด การทุ่มเงินชดเชยโควิด-19 ล่าสด ได้เลิกเงินชดเชยประชาชนตัวเองแล้ว โดยสิ่งนี้กระทบกำลังซื้อและส่งผลต่อทั่วโลก  ที่สำคัญสหรัฐอเมริกามีสัดส่วนหนี้เอกชนเทียบกับรายได้ประชาชาติ หรือ GDP ถึง 2.5 เท่า เพราะปล่อยกู้ดอกเบี้ยต่ำ จึงประคองภาระหนี้ได้ แต่เป็นไปไม่ได้ในระยะยาว เพราะเมื่อดอกเบี้ยเริ่มสูงขึ้น ก็จะเกิดปัญหาอดีตรัฐมนตรีว่าการกระทรวงการคลัง กล่าวต่อว่า ประเทศไทยภายใต้รัฐบาลประยุทธ์ สร้างหนี้มากกว่า 3-4 รัฐบาลรวมกัน ไทยจึงมีสภาพเหมือนเด็กกางเกงตูดขาดต้องกู้เงินปะเย็บทุกปี ขณะที่เศรษฐกิจโลกกำลังปรับเปลี่ยนในยุคสงครามการค้า ดังนั้นการใช้ Supply Chain หรือ ห่วงโซ่อุปทานแบบเดิมไม่ได้เเล้ว ซึ่งทั้งหมดเกี่ยวข้องกับวิสัยทัศน์และนโยบายของรัฐบาล โดยในยุค 'รัฐบาลประยุทธ์' เปรียบเทียบเห็นความแตกต่างชัดเจนกับยุค 'รัฐบาลทักษิณ' ที่พัฒนาและกระจายโอกาสทางการศึกษา มีนโยบายสวัสดิการพื้นฐาน รวมถึงยกระดับข้าราชการประจำ โดยใช้คนที่มีความสามารถและมีวิสัยทัศน์เข้ามาทำงานการเมือง ใช้ข้าราชการที่ถูกมองว่าเป็นพรรคการเมืองที่ใหญ่ที่สุด มาเป็นเครื่องมือขับเคลื่อนงานในรัฐบาล แก้ไขปัญหาข้าราชการประจำล่าช้าและไม่ตอบสนองประชาชนนาโต้ VS เซี่ยงไฮ้ไพศาล พืชมงคล อดีตกรรมการผู้ช่วยรองนายกรัฐมนตรี (พล.อ.ประวิตร วงษ์สุวรรณ) และเลขาธิการสมาคมวัฒนธรรมและเศรษฐกิจไทย-จีน กล่าวว่า การจะแก้ไขปัญหาบ้านเมืองเราต้องเข้าใจบริบทของปัญหาซึ่งขณะนี้ เรากำลังเผชิญปัญหาใหญ่จากภายนอกคือการล่าอาณานิคมยุคใหม่กำลังเข้ามาทั้งภูมิภาค เช่น ปัญหาในฮ่องกง ไทยและพม่าก็เป็นกระบวนการหนึ่งของนักล่าอาณานิคมและเป้าหมายเป็นอย่างเดียวกันใน 3 พื้นที่นี้ล้วนแล้วแต่เรียกร้องให้ต่างชาติเข้ามายึดครองทั้งสิ้นไพศาล กล่าวว่า นอกจากนี้ในเรื่องของการปฏิรูปครั้งใหญ่ในประเทศไทยเป็นความจำเป็นที่ทุกคนปรารถนาที่จะเห็น แต่มาถึงวันนี้มีอะไรบ้างที่ได้ปฏิรูปไปแล้วสถานการณ์กลับทรุดหนักลงอย่างรวดเร็ว ซึ่งการเปลี่ยนแปลงใหญ่ของโลกกำลังเกิดการเผชิญหน้าต่อสู้กันระหว่างขั้วการเมืองของโลกคือยุทธศาสตร์ขยายความขัดแย้งและสงครามที่ออกไปวันนี้กระแสหลักของโลกที่เกิดขึ้นในทุกภูมิภาค เป็นการปะทะกันระหว่าง 2 กระแสคือ องค์กรนาโต้และองค์การความร่วมมือแห่งเซี่ยงไฮ้ สถานการณ์อย่างนี้เราต้องกำหนดและเรียกร้องให้ประเทศไทยของเราที่จะต้องมีจุดยืน แล้ววางตัวเองว่าควรจะทำอย่างไร“กุศโลบายของพระเจ้าอยู่หัวของเราต้องไม่เป็นฝักฝ่ายของฝ่ายใดและไม่ยอมจำนนกับใครพระบรมราโชบายนี้นำให้ประเทศไทยรอดมาทุกยุคสมัย แต่สถานการณ์ในวันนี้เรากำลังเอียงกระเท่เล่ เรากำลังวางตัวของเราให้เป็นเขตยึดครองของต่างชาติหรือไม่เรากำลังให้ ต่างชาติเข้ามาใช้ประเทศไทยเป็นศูนย์กลางในการควบคุมประเทศเพื่อนบ้านของเราหรือไม่ เพราะฉะนั้นเรื่องนี้เป็นเรื่องใหญ่สุดถ้าปัญหานี้แก้ไม่ตกทุกปัญหาก็แก้ไม่ได้” ไพศาล กล่าวเลขาธิการสมาคมวัฒนธรรมและเศรษฐกิจไทย-จีน กล่าวว่าปัญหาของประเทศ ใหญ่ที่สุดที่ไม่เคยปรากฏมาก่อนก็คือหนึ่งประเทศไทยแตกแยกสามัคคีในชาติมากที่สุดยิ่งกว่าสมัยเสียกรุงครั้งที่ 2 ตั้งแต่วงการการเมืองการศึกษา พระสงฆ์ การค้า ดาราแม้แต่ในครอบครัวก็ยังแตกความสามัคคี นอกจากนี้ประเทศไทยมีหนี้สาธารณะมากที่สุดถึง 9,000,000 ล้านบาท“การทุจริตคอรัปชั่นถึงจุดสูงสุดมีโครงการอะไรบ้างที่ไม่คอรัปชั่นแม้ประเทศกำลังเผชิญวิกฤตยิ่งใหญ่คือสถานการณ์โควิด ขอถามว่ายกเว้นการโกงได้หรือไม่เพราะเกี่ยวข้องกับน้ำตาและชีวิตของประชาชนซึ่งรายงานของคณะกรรมการป้องกันและปราบปรามการทุจริตแห่งชาติระบุว่า เฉพาะปัญหาไวรัสเรื่องเดียว พบปัญหาคอร์รัปชั่นในเมืองไทยมีถึง 15,000 รายการ” ไพศาล กล่าวไพศาล ย้ำ คนไทยก็นับถือพระมหากษัตริย์เป็นหลักชัย  เสนอสถาปนาระบอบการปกครองประชาธิปไตย ที่มีพระมหากษัตริย์ทรงเป็นประมุขให้เข้มแข็งนอกจากนี้ เลขาธิการสมาคมวัฒนธรรมและเศรษฐกิจไทย-จีน กล่าวอีกว่า สิ่งที่เป็นปัญหาหลักของชาติบ้านเมืองมีสาเหตุมาจากภายนอกและภายในภายในก็คือรัฐธรรมนูญและและการได้มาซึ่งอำนาจ ทั้งในระบบรัฐสภาสภาผู้แทนราษฎรและวุฒิสภา เพราะฉะนั้นจึงจำเป็นต้องปฏิรูปการเมือง เราต้องสถาปนาระบอบการปกครองประชาธิปไตย ที่มีพระมหากษัตริย์ทรงเป็นประมุขให้เข้มแข็ง เพราะเป็นสถาบันหลักของชาติ ไม่เช่นนั้นปัญหานี้แก้ไม่ได้ วันนี้สถาบันพระมหากษัตริย์อยู่ในภาวะอันตรายไม่มียุคไหนที่สถาบันพระมหากษัตริย์ถูกย่ำยีเหยียดหยามมากเท่ากับยุคนี้สถาบันพระมหากษัตริย์ทรงเป็นหลักชัยของบ้านเมืองมาตั้งแต่ในอดีต มีการกล่าวหาว่าร้ายว่ามีกองกำลังส่วนพระองค์ซึ่งความจริงมีมาตั้งนานแล้วตั้งแต่สมัยอยุธยา และในสมัยรัตนโกสินทร์ก็มีแต่อาจจะเรียกไม่เหมือนกันในปัจจุบันซึ่งรัชกาลองค์ที่ผ่านๆ มาก็มีการพัฒนาเป็นปกติ ดังนั้นการที่สถาบันพระมหากษัตริย์จะมีกองทหารองครักษ์จึงเป็นเรื่องปกติทั่วโลกประเทศไทยเราแต่ไหนแต่ไรมาพระมหากษัตริย์เป็นหัวหน้าในการดูแลบ้านเมือง ประเทศมีพระเจ้าแผ่นดินคอย นำจับศึก ประวัติศาสตร์ชาติไหนๆ ก็เป็นเช่นนี้ เช่น จีน ที่มีพระมหากษัตริย์เค้าก็ไม่เคยดูแคลนพระมหากษัตริย์ เขายกย่องและนับถือพระองค์ท่าน ซึ่ง คนไทยก็นับถือพระมหากษัตริย์เป็นหลักชัย แต่วันนี้นักล่าอาณานิคมกำลังจะทำให้คนไทยทำลายจิตวิญญาณของความเป็นไทยและศาสนาก็เหมือนกัน วันนี้มีการสร้างปั่นกระแสทำนองว่าคนรุ่นใหม่ที่ไม่ให้มีศาสนาไพศาล กล่าวว่า วันนี้เรากำลังเผชิญสิ่งที่เป็นที่สุดที่กำลังจะทำลายความเป็นชาติของเราความรุ่งเรืองของเราพายุเศรษฐกิจอย่างเช่นธีระชัยระบุมานั้นกำลังจะก่อตัวครั้งใหญ่ ตนขอยืนยันว่าด้วยสารพัดวิกฤตอันเป็นที่สุดทั้งหลายนี้จะก่อเกิดวิกฤติที่ระเบิดยิ่งกว่าลูกระเบิดใดๆที่เคยเกิดขึ้นมาในประเทศนี้  และวิกฤตต้มยำกุ้งจะเป็นเรื่องเล็กน้อยมากเลขาธิการสมาคมวัฒนธรรมและเศรษฐกิจไทย-จีน กล่าวอีกว่า อันตรายใหญ่หลวงกำลังก่อเค้าขึ้นในทางโหราศาสตร์ เดือนกรกฎาคม 2 2565 ดาวจะโคจรจากราศีเมศ เข้าราศีพฤษภ ปัญหาทางความขัดแย้งทางการเมืองที่เรากำลังจะเผชิญกับวิกฤตทางเศรษฐกิจที่ใหญ่โตมากที่ในประวัติศาสตร์ชาติเราไม่เคยเจอมาเลขาฯ ครป. ชูพรรคการเมืองที่เป็นประชาธิปไตยในระบบรัฐสภา-กระจายอำนาจ/ทรัพยากรที่เป็นธรรมเมธา มาสขาว เลขาธิการคณะกรรมการญาติวีรชนพฤษภา 35 และ เลขาธิการคณะกรรมการรณรงค์เพื่อประชาธิปไตย(ครป.)กล่าวว่า ที่ผ่านมารัฐบาลพลเอกประยุทธ์และพวกขโมยอนาคตของทุกคนไป ไม่ว่าจะเป็นโอกาสทางเศรษฐกิจ โอกาสทางการเมืองด้วยการคอรัปชั่นทางอำนาจ เศรษฐกิจและใช้กฎหมายเป็นเครื่องมือ ใช้กระบวนการยุติธรรมเบี่ยงเบนความชอบธรรมทั้งมวล เพื่อเล่นงานคนเห็นต่างทางการเมืองเมธา กล่าวว่า วันนี้เราเห็นปัญหาที่เป็นระเบิดเวลาที่เป็นวิกฤติทางการเมืองอย่างชัดเจนตั้งแต่ในอดีตที่เกิดขึ้น ซึ่งความจริงแล้วประเทศไทยเป็นประเทศที่อุดมสมบูรณ์มีทรัพย์ในดินสินในน้ำมากมายไม่เช่นนั้น ไม่กี่ตระกูลที่เป็นคนจีนจากโพ้นทะเลในอดีตไม่สามารถร่ำรวยขึ้นเป็นแสนเป็น ล้านล้านบาทในปัจจุบันได้ในเวลา 50 - 60 ปีเท่านั้น ดังนั้นการกระจายทรัพยากรการกระจายอำนาจของรัฐบาลที่ผ่านมาน่าจะเป็นปัญหาสำคัญ และโดยเฉพาะรัฐบาลพลเอกประยุทธ์ ซึ่งตลอด 7 ปีทำให้ความเหลื่อมล้ำกลายเป็นอันดับ 1 ของโลกเกิดขึ้นในรัฐบาลปัจจุบัน ฉะนั้นจะต้องแก้ไขโดยการปลดพลเอกประยุทธ์และสร้างรัฐบาลที่เป็นประชาธิปไตยมีธรรมาภิบาล เข้ามาแก้ไขเลขา ครป. กล่าวว่าอย่างไรก็ตามวิทยากรวันนี้หลายคนเห็นว่าประเทศไทยอยู่ในรอยต่อของการแย่งชิงทรัพยากรครั้งใหม่ในอดีต ตั้งแต่ปี 2398 สัญญาเบาริ่งที่ปรากฏในอาณัติของกฤษ และเรือเดินสมุดทั้งหลายกว่า 90%  ต้องพึ่งพาอังกฤษ แต่มาปี 2436 วิกฤตการณ์ รศ.112 ซึ่งเมื่อวานนี้ครบรอบวันที่เราถูกฝรั่งเศส บังคับให้ลงสนธิสัญญากับสยามก็เสียดินแดนฝั่งซ้ายไปเมธา กล่าวว่า จากนั้นมาเกิดวิกฤติเศรษฐกิจในปี 2474 และ 2475 จนเกิดการเปลี่ยนแปลงการปกครอง เพราะวิกฤติเศรษฐกิจที่เกิดขึ้นทั่วโลกซึ่งการเป็นหนี้สินมากกว่านี้ 2.3 เท่าในปัจจุบันนี้ 2.5 เท่า คือวิกฤตที่อันตรายอย่างยิ่งที่ อาจจะนำไปสู่การเปลี่ยนแปลงที่ทั้งหมดหากรัฐบาลประยุทธ์ ยังดำเนินการเรื่องนี้อยู่ ดังนั้นการทวงคืนอนาคตในวันนี้ ก็เพื่อที่จะหยุดยั้งระบอบ 3 ป. โดยจะให้รัฐสภา ที่เป็นประชาธิปไตยและมีรัฐธรรมนูญ ที่ประชาชนมีส่วนร่วมในการเข้ามาแก้ไขปัญหาที่เกิดขึ้น เพราะสุดท้ายแล้วเราจะผ่านพ้นระบบ 3 ป. นี้ไปได้ เราต้องการรัฐบาลที่เป็นธรรมาภิบาลมีนโยบายเพื่อที่ประชาชน ที่ไม่ติดกับดักยุทธศาสตร์ชาติ ที่มีกลุ่มไม่กี่คนมากำหนดอนาคตของพวกเขา เราต้องการพรรคการเมืองที่เป็นประชาธิปไตยในระบบรัฐสภามา และเราต้องกระจายอำนาจและทรัพยากรที่เป็นธรรมเพื่อให้ทุกคนได้เข้าถึงและมีคุณภาพชีวิตที่ดีในอนาคตเครือข่ายรามคำแหงเพื่อประชาธิปไตย ขอผู้มีอำนาจเปิดใจคุยกันกับคนหนุ่มสาวที่ออกมาเรียกร้องการเปลี่ยนแปลงนันทพงศ์ ปานมาศ จากเครือข่ายรามคำแหงเพื่อประชาธิปไตย ย้ำถึง ความล้มเหลวของรัฐบาลประยุทธ์ในทุกด้าน มีเรื่องอื้อฉาวเกี่ยวกับการทุจริตมหาศาล แม้ในภาวะโควิด-19 ก็ตาม  ขณะที่ที่ดินของกองทัพ มีพื้นที่เทียบเท่า 9 แสนสนามฟุตบอล ไม่ยอมนำมาทำโรงพยาบาลสนามนันทพงศ์ ยืนยันว่า คนรุ่นใหม่ออกมาเรียกร้อง ออกมาทวงอนาคต ทวงความหวังและแสงสว่างที่จะเกิดขึ้นในอนาคตและจ้อเรียกร้องทุกข้อล้วนมีเหตุมีผล รวมถึงข้อเรียกร้องการปฏิรูปสถาบันด้วย โดยมีคนโดนคดีอาญามาตรา 112 มากกว่า 140 คดี ถือว่ามากกว่าทุกยุคสมัย เนื่องจากพลเอกประยุทธ์ ใช้กระบวนการยุติธรรมและมาตรา 112 กำจัดคนเห็นต่างนันทพงศ์ ย้ำว่า ไม่ได้ใส่ร้ายพลเอกประยุทธ์ แต่เห็นกันอยู่สิ่งที่เกิดขึ้นภายใต้การบริหารของรัฐบาลประยุทธ์ ทั้งทางเศรษฐกิจการเมืองและสังคม รวมถึงการศึกษาก็พังพินาศและไม่ต้องพูดถึงประชาธิปไตย เพราะวันนี้ประเทศไทยไม่มีประชาธิปไตยแม้แต่ตารางนิ้วเดียว แต่ไทยกำลังปกครองด้วย 'ระบอบประยุทธ์'ตัวแทนเครือข่ายรามคำแหงเพื่อประชาธิปไตย เรียกร้องให้ผู้มีอำนาจเปิดใจคุยกันกับคนหนุ่มสาวที่ออกมาเรียกร้องการเปลี่ยนแปลง แม้ที่เรียกร้องไป 10 ข้อ ผู้มีอำนาจอาจได้ 2 - 3 ข้ออย่างเป็นรูปธรรม หรืออย่างน้อยก็ให้เห็นว่าผู้มีอำนาจกับคนรุ่นใหม่จะเจอกันครึ่งทางได้อย่างไร ก็ยังเกิดประโยชน์มากกว่าตัดบทและไม่คุยกันข่าวการเมืองเศรษฐกิจสภาที่ 3คณะกรรมการญาติวีรชนพฤษภา 353 ป.อดุลย์ เขียวบริบูรณ์ปรีดา เตียสุวรรณ์ธีระชัย ภูวนาถนรานุบาลไพศาล พืชมงคลเมธา มาสขาวนันทพงศ์ ปานมาศกษัตริย์ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/2A_M8YEVoA4/95308,04_10_2021
รพ.วชิระภูเก็ต เผยเคล็ดลับกระจาย ATK ให้กลุ่มเสี่ยงตรวจโควิดด้วยตนเองได้จำนวนมาก,"Submitted on Mon, 2021-10-04 19:40รพ.วชิระภูเก็ตชี้ต้องสร้างความตื่นตัวกระตุ้นประชาชนให้มารับ ATK เพื่อตรวจโควิดด้วยตนเอง ทั้งการประชาสัมพันธ์สร้างความตื่นตัว และแนะนำขั้นตอนวิธีการรับแจกไว้ล่วงหน้า ทำให้ประชาชนปฏิบัติตัวถูกเมื่อถึงเวลารับชุดตรวจจริงๆ4 ต.ค.2564 ทีมสื่อ สปสช. รายงานว่า พญ.วิทิตา แจ้งเอี่ยม รองผู้อำนวยการกลุ่มภารกิจด้านปฐมภูมิ โรงพยาบาลวชิระภูเก็ต กล่าวถึงแนวทางการกระจายชุดตรวจ Antigen test kit (ATK) แบบ Self-test เพื่อให้ประชาชนนำไปตรวจหาเชื้อโควิด-19 ด้วยตัวเองที่บ้าน ว่า ในส่วนของโรงพยาบาลวชิระภูเก็ตได้รับจัดสรร ATK มาทั้งหมด 43,000 ชุด และได้ตั้งจุดแจก ATK บริเวณคลังยาด้านหลังโรงพยาบาล โดยมีเจ้าหน้าที่ช่วยอำนวยความสะดวกในการยืนยันตัวตนให้ ซึ่งปัจจุบันมีประชาชน walk in เข้ามารับ ATK ประมาณวันละ 1,000 คนขณะเดียวกัน ชุดตรวจ ATK อีกประมาณ 50% ได้ถูกกระจายไปยังโรงพยาบาลส่งเสริมสุขภาพตำบล (รพ.สต.) ลูกข่าย เพื่อให้อาสาสมัครสาธารณสุขประจำหมู่บ้าน (อสม.) นำไปแจกจ่ายแก่กลุ่มเสี่ยงที่ยังเข้าไม่ถึง ATK หรือผู้ที่มีปัญหาสุขภาพไม่สามารถออกจากบ้านได้ รวมทั้ง 2 วิธีนี้แล้ว แต่ละวันสามารถกระจาย ATK ได้ประมาณ 2,000 ชุด คาดว่าใช้เวลาประมาณ 1 เดือนน่าจะกระจายได้หมดพญ.วิทิตา กล่าวว่า ปัจจัยสำคัญที่ทำให้สามารถกระจาย ATK ได้ค่อนข้างดี เกิดจากการประชาสัมพันธ์ให้ข้อมูลอย่างต่อเนื่อง ทำให้ประชาชนตื่นตัวในการเฝ้าระวังป้องกันโควิด-19 และต้องการนำ ATK ไปตรวจคัดกรองจำนวนมาก“จ.ภูเก็ต เราประชาสัมพันธ์ผ่านช่องทางต่างๆเพื่อแจ้งข้อมูลให้ประชาชนทราบอยู่ตลอดว่ากำลังทำอะไรกันอยู่ ให้ทราบว่า ATK จะมาถึงเมื่อไหร่ ขั้นตอนวิธีการที่จะต้องทำเพื่อรับ ATK ต้องทำอย่างไร มีคิวอาร์โค้ดให้สแกน สิ่งเหล่านี้ทำให้ประชาชนรู้ตัวล่วงหน้าและปฏิบัติตัวได้ถูกเมื่อถึงเวลาแจกจ่าย ส่งผลให้มีผู้มารับแจกจำนวนมาก”พญ.วิทิตา กล่าวพญ.วิทิตา กล่าวอีกว่า กลุ่มที่มารับ ATK จะเป็นกลุ่มเสี่ยงตามเป้าหมาย เพราะทางจังหวัดมีการสื่อสารอยู่ตลอดว่าใครเป็นกลุ่มเสี่ยงที่ควรตรวจ เช่น กลุ่มผู้ใช้แรงงานที่ทำงานในสถานประกอบการหรืออยู่ในชุมชนแออัด มีการเน้นย้ำตลอด ให้เข้ามารับ ATK กันมาก เช่นเดียวกับกลุ่มผู้ประกอบการก็จะมีการพูดคุยผ่านกลุ่มไลน์เพื่อสื่อสารว่าหากจะเปิดสถานบริการต้องทำอย่างไรบ้าง ต้องมีการตรวจ ATK ทุกสัปดาห์เป็นจำนวนเท่าไร แนวทางเหล่านี้ทำให้สถานประกอบการและประชาชนทั่วไปมีความตื่นตัวและต้องการรับ ATK ไปตรวจค่อนข้างมากทั้งนี้ ข้อมูลเมื่อวันที่ 4 ตุลาคม 2564 เวลา 13.05 น. ทั่วประเทศมีประชาชนเข้ามารับชุดตรวจ ATK ไปแล้วทั้งสิ้น 424,564 ชุด โดยเป็นการจ่าย ATK ให้กับประชาชนรวม 298,639 ราย และได้มีการบันทึกผลการตรวจแล้ว 94,599 ราย หรือคิดเป็นร้อยละ 46 ของผู้ที่ได้รับ ATK โดยมีรายงานพบผลเป็นบวกจำนวน 947 รายขณะที่จังหวัดภูเก็ตแจก ATK จำนวน 37,472 ชุด ให้ประชาชนจำนวน 18,736 ราย ในจำนวนนี้ รพ.วชิระภูเก็ต 9,004 ชุด สำหรับประชาชน 4,502 ราย ในจำนวนนี้มีผลตรวจเป็นบวก 8 ราย และได้เข้าสู่ระบบการรักษาและติดตามแล้วข่าวคุณภาพชีวิตชุดตรวจ ATKCOVID-19สปสช.วิทิตา แจ้งเอี่ยมโรงพยาบาลวชิระภูเก็ตติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/Zy76SFa5svo/95307,04_10_2021
พรรคร่วมฝ่ายค้านยื่นคำร้องต่อ ป.ป.ช. กล่าวหา ประยุทธ์และ ครม. ในความผิดฐานปฏิบัติหน้าที่โดยมิชอบ,"Submitted on Mon, 2021-10-04 19:23ผู้นำฝ่ายค้านและ ส.ส.พรรคร่วมฝ่ายค้านยื่นคำร้องต่อ ป.ป.ช. กล่าวหา ประยุทธ์และ คณะรัฐมนตรี ในความผิดฐานเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ 'เพื่อไทย' จี้รัฐเร่งขอสิทธิ์ผลิตยา 'โมนูลพิราเวียร์' ด่วน หลังต่างประเทศเริ่มขาย เตือนหน่วยงานด้านสาธารณสุขอย่าตกขบวน พร้อมถาม อภ.ซื้อโมเดอร์นาแพง?4 ต.ค.2564 เฟซบุ๊กแฟนเพจ พรรคเพื่อไทย รายงานว่า ประเสริฐ จันทรรวงทอง ส.ส.นครราชสีมาและเลขาธิการพรรคเพื่อไทย พร้อมตัวแทนพรรคร่วมฝ่ายค้าน ยื่นหนังสือถึงคณะกรรมการป้องกันและปราบปรามการทุจริตแห่งชาติ (ป.ป.ช) เพื่อให้ขอไต่สวนคณะบุคคลและบุคคลรวม 4 กลุ่ม ได้แก่ 1. คณะรัฐมนตรี , 2. พลเอกประยุทธ์ จันทร์โอชา นายกรัฐมนตรี , 3. อนุทิน ชาญวีรกุล รองนายกรัฐมนตรีและรัฐมนตรีว่าการกระทรวงสาธารณสุข , 4. เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ ในความผิดฐานเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ หรือปฏิบัติหรือละเว้นการปฏิบัติหน้าที่โดยทุจริต หรือเป็นเจ้าพนักงานของรัฐปฏิบัติหรือละเว้นการปฏิบัติหน้าที่หรือใช้อำนาจในตำแหน่งหรือหน้าที่โดยมิชอบหรือปฏิบัติหน้าที่หรือละเว้นการปฏิบัติหน้าที่โดยทุจริต เพื่อให้เกิดความเสียหายแก่ผู้หนึ่งผู้ใดตามกฎหมายอาญา มาตรา 157 และกฎหมาย ป.ป.ช. มาตรา 172โดยขอให้ดำเนินการตรวจสอบในประเด็นต่างๆ ที่ได้มีการยื่นเรื่อง 4 คำร้อง ดังนี้คำร้องที่ 1 เรื่องการจัดหาวัคซีนโควิค-19 ทั้งประเด็นที่ไม่เข้าร่วมโครงการโคแวกซ์ , การจัดซื้อวัคซีนแอสตร้าเซนเนกร้าที่มีการฉ้อฉลหาผลประโยชน์ , การจัดซื้อวัคซีนซิโนแวค โดยทุจริตมิชอบ ซึ่งเป็นการกล่าวหาคณะรัฐมนตรีทั้งคณะ (สำนวนพรรคเพื่อไทย)คำร้องที่ 2 เรื่องการจัดหาชุดตรวจโควิด ATK จำนวน 8.5 ล้านชุด ส่อไปในทางทุจริต ขัดต่อข้อกฎหมาย ระบบราชการ โดยกล่าวหาคณะรัฐมนตรีทั้งคณะ (สำนวนพรรคเพื่อไทย)คำร้องที่ 3 เรื่องการจัดซื้อวัคซีนซิโนแวคที่มีปัญหาเรื่องประสิทธิภาพ โดยกล่าวหา นายกรัฐมนตรีและรัฐมนตรีว่าการกระทรวงสาธารณสุข (สำนวนพรรคก้าวไกล)คำร้องที่ 4 เรื่องการขายยางพาราในสต็อกส่อไปในทางทุจริต เอื้อประโยชน์เอกชน โดยเป็นการกล่าวหานายกรัฐมนตรีและรัฐมนตรีว่าการกระทรวงเกษตรและสหกรณ์ (สำนวนพรรคประชาชาติ)ชลน่าน ศรีแก้ว ส.ส.น่าน พรรคเพื่อไทย อดีตรัฐมนตรีช่วยว่าการกระทรวงสาธารณสุข กล่าวถึงกรณีที่พลเอกประยุทธ์ เชื่อว่าประเทศไทยผ่านพ้นวิกฤตโควิดแล้ว ว่า พลเอกประยุทธ์จะต้องเลิกหลอกตัวเองก่อน เพราะสถานการณ์โควิดในประเทศไทยยังไม่ดีขึ้น มีผู้ติดเชื้อใหม่ต่อวันมากกว่า 10,000 ราย ส่งผลให้มีผู้ติดเชื้อสะสมรวม 1,608,569 ราย ขณะเดียวกันก็มีจำนวนผู้เสียชีวิตจากโควิดสูงถึง 17,014 ราย ตัวเลขที่ออกมา สะท้อนความความล้มเหลวในการบริหารจัดการของรัฐบาล“การใช้จ่ายงบประมาณที่เกี่ยวกับการบริหารจัดการโควิดก็พบความผิดปกติส่อว่าจะเกิดการทุจริตหาประโยชน์จากงบประมาณจำนวนมากไหลเข้ากระเป๋าใครก็ไม่รู้ แต่รัฐบาลกลับเมินเฉยต่อการตรวจสอบการทุจริต” ชลน่านกล่าว'เพื่อไทย' จี้รัฐเร่งขอสิทธิ์ผลิตยา 'โมนูลพิราเวียร์' ด่วน หลังต่างประเทศเริ่มขาย เตือนหน่วยงานด้านสาธารณสุขอย่าตกขบวน พร้อมถาม อภ.ซื้อโมเดอร์นาแพง?นอกจากนี้ ทีมข่าวพรรคเพื่อไทย รายงาน ด้วยว่า อรุณี กาสยานนท์ โฆษกพรรคเพื่อไทย กล่าวว่า นับตั้งแต่เกิดการระบาดของโควิด-19 จนถึงปัจจุบัน รัฐบาลยังคงบริหารจัดการล้มเหลวเสมอต้นเสมอปลาย โดยเฉพาะการจัดการวัคซีนทุกรูปแบบ ทั้งวัคซีนจากภาษีประชาชน หรือวัคซีนจากเงินในกระเป๋าของประชาชน เพราะจนถึงขณะนี้ยังมีพี่น้องประชาชนจำนวนมากยังไม่ได้ฉีดแม้วัคซีนเข็มแรก ขณะที่ทั่วโลกก้าวข้ามเรื่องวัคซีน ไปที่การผลิตคิดค้นยาเม็ดสำหรับกินป้องกันโควิดแล้ว อย่างยาโมลนูพิราเวียร์ที่สหรัฐอยู่ในช่วงของการทดลองประสิทธิภาพในขั้นสุดท้าย ซึ่งมีประสิทธิภาพสูง สามารถป้องกันโควิดสายพันธุ์เดลต้าได้ และหากผ่าน อย.ของสหรัฐ ก็เตรียมผลิตออกจำหน่ายภายในเดือนนี้ จึงอยากให้รัฐบาลเตรียมการให้พร้อม ทั้งในเรื่องการเร่งสั่งจองซื้อยาทันทีก่อนที่การทดลองจะแล้วเสร็จ เพื่อป้องกันราคาที่จะเพิ่มสูงขึ้นหลังผ่านการรับรอง ขณะเดียวกันองค์การเภสัชกรรม (อภ.) ก็ควรวางแผนเจรจากับผู้ผลิตยาโมลนูพิราเวียร์ในการซื้อลิขสิทธิ์มาผลิตในประเทศ อย่าปล่อยให้ไทยกลายเป็นประเทศที่ตกขบวนซ้ำแล้วซ้ำอีก เพราะไม่มีการเตรียมความพร้อมที่ดีพออรุณี ยังกล่าวอีกว่า ส่วนการบริหารจัดการวัคซีนที่ประชาชนควักเงินจ่ายเองอย่างโมเดอร์นานั้น ยังพบความผิดปกติ เพราะการสั่งซื้อผ่าน 2 หน่วยงานมีราคาที่แตกต่างกันมาก โดย อภ. ซึ่งเป็นตัวแทนซื้อโมเดอร์นาให้โรงพยาบาลเอกชนรวม 9 ล้านโดส ราคาอยู่ที่โดสละ 1,100 บาท รวมภาษีมูลค่าเพิ่ม ค่าขนส่ง และค่าประกันภัยรายบุคคล ขณะที่การจัดซื้อโมเดอร์นาของสภากาชาดไทย 1 ล้านโดส ราคาอยู่ที่โดสละ 966.75 บาท รวมค่าขนส่งอย่างเดียว ราคาต่างกันถึงโดสละ 133 บาท คิดเป็นเงินส่วนต่างเกือบ 1,200 ล้านบาท เหตุใดการจัดซื้อผ่านตัวแทนหน่วยงานของรัฐจึงมีการบวกค่าธรรมเนียมที่แตกต่างกันมากขนาดนี้ เป็นการกระทำที่บีบให้ประชาชนจนมุมไม่มีทางเลือก มีหน้าที่อย่างเดียวคือจ่ายเงินเพื่อแลกกับวัคซีนที่ดีให้กับตัวเองหรือ อภ.ควรออกมาชี้แจงในเรื่องนี้ด้วย“ในความเป็นจริง ประชาชนไม่ควรเสียเงินค่าวัคซีนเองด้วยซ้ำ แต่เพราะวัคซีนบางตัวถูกตั้งคำถามเรื่องประสิทธิภาพ จึงต้องเจียดเงินที่มีน้อยนิดมาจ่ายเพื่อแลกกับความปลอดภัยกับโรคระบาด อย่าให้ประชาชนออกมาพูดว่าหน่วยงานของรัฐค้ากำไรกับประชาชน ทั้งที่เป็นผู้รับใช้ประชาชน ระวังนะคะ บวกเยอะกรรมจะตามไปเคาะประตูบ้านท่าน” โฆษกพรรคเพื่อไทย กล่าวข่าวการเมืองคุณภาพชีวิตโมนูลพิราเวียร์พรรคเพื่อไทยวัคซีนโมเดอร์นาอรุณี กาสยานนท์ประเสริฐ จันทรรวงทองป.ป.ช.ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/NDrldvJ0nxU/95306,04_10_2021
ศาลทหารมีคำสั่งประทับรับฟ้องร้อยโทกับพวกรวม 9 คน คดีซ้อมทรมานพลทหารวิเชียร เสียชีวิต,"Submitted on Mon, 2021-10-04 18:58มูลนิธิผสานวัฒนธรรม เผยศาลมณฑลทหารบกที่ 46 มีคำสั่งประทับรับฟ้องร้อยโทกับพวกรวม 9 คนกรณีซ้อมทรมานพลทหารวิเชียร เผือกสม เสียชีวิต เมื่อ 10 ปีที่แล้ว4 ต.ค.2564 มูลนิธิผสานวัฒนธรรม แจ้งข่าวว่า เมื่อวันที่ 30 ก.ย. ที่ผ่านมา ศาลมณฑลทหารบกที่ 46 มีคำสั่งรับฟ้องร้อยโท ภูริ เพิกโสภณ กับพวกรวม 9 คน ในความผิดฐานเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ เป็นทหารไม่ปฏิบัติตามคำสั่งผู้บังคับบัญชา และฆ่าผู้อื่นโดยไม่เจตนา โดยศาลมณฑลทหารบกที่ 46 มีคำสั่งนัดให้จำเลยยื่นคำให้การโต้แย้งคำฟ้องของพนักงานอัยการ ภายในวันที่ 25 พ.ย. นี้นริศราวัลถ์ แก้วนพรัตน์ ผู้รับมอบอำนาจจาก ประเทือง เผือกสม มารดาของพลทหารวิเชียร (แฟ้มภาพ)โดยครั้งนี้ นริศราวัลถ์ แก้วนพรัตน์ ผู้รับมอบอำนาจจาก ประเทือง เผือกสม มารดาของพลทหารวิเชียร เผือกสม ผู้เสียหาย พร้อมด้วยทนายความเดินทางไปที่ ศาลมณฑลทหารบกที่ 46 เพื่อรับฟังคำสั่งฟ้อง กรณีอัยการศาลมณฑลทหารบกที่ 46 ยื่นฟ้องคดีต่อศาลมณฑลทหารบกที่ 46 หลังจากที่เลื่อนนัดมาแล้วถึง 2 ครั้ง เนื่องจากสถานการณ์การแพร่ระบาดของโรคโควิด-19เนื่องจากปัจจุบัน ประเทศไทยยังไม่มีการประกาศใช้ พ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. … เป็นกฎหมาย ยังผลให้การดำเนินคดีอาญากับเป็นเจ้าหน้าที่รัฐโดยเฉพาะทหารที่กระทำละเมิดในข้อหาทั้งสองนี้จึงเป็นเรื่องยากลำบาก เพราะมีกฎหมายเขียนจำกัดไว้ว่าจะต้องดำเนินคดีในศาลทหารเท่านั้น  และในคดีเป็นตัวอย่างช่องว่างว่าฝึกทหารหรือลงโทษทหารเกณฑ์ถึงขั้นเป็นคดีทรมานจนเสียชีวิตในค่ายทหารแบบนี้ต้องใช้ระยะเวลายาวนานขณะที่บางกรณีเจ้าหน้าที่รัฐได้รับโทษแค่ทางวินัย และได้กลับมาเป็นครูฝึกทหารเช่นเดิม หรือบางกรณีเจ้าหน้าที่รัฐยังได้เลื่อนตำแหน่งทางราชการในยศที่สูงขึ้น แม้จะมีคำพิพากษาศาลสูงสุดตัดสินแล้วว่า เจ้าหน้าที่คนดังกล่าวกระทำความผิดโดยการซ้อมทรมานจริง จึงเป็นที่น่ากังวลอย่างยิ่งว่า หากไม่มีการลงโทษผู้กระทำความผิดทางอาญาโดยพลันและอย่างจริงจังย่อมถือเป็นการส่งเสริมให้มีวัฒนธรรมลอยนวลพ้นผิดของเจ้าหน้าที่รัฐ การซ้อมทรมานก็จะยังคงปรากฎให้เห็นตามสื่อออนไลน์ดังเช่นในปัจจุบัน""ขอเชิญชวนให้สื่อมวลชนและผู้ที่สนใจติดตามคดีดังกล่าวนี้ในกระบวนการยุติธรรมชั้นศาลทหารต่อไป พร้อมทั้งร่วมกันติดตามการพิจารณาร่างกฎหมาย พ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. … ซึ่งจะถือเป็นจุดเริ่มต้นของการป้องปรามวัฒนธรรมการซ้อมทรมานให้หมดไป โดยนำตัวเจ้าหน้าที่รัฐที่กระทำการอาชญากรรมร้ายแรงเช่นนี้มารับผิดให้จงได้ รวมทั้งจะสามารถมอบความเป็นธรรมให้กับพลทหารวิเชียร เผือกสม (ผู้ตาย) และครอบครัวเผือกสมที่ลูกชายผู้เป็นที่รักถูกพรากสิทธิในการมีชีวิตและสิทธิเนื้อตัวร่างกายไปได้ เพื่อเป็นหลักประกันว่า เจ้าหน้าที่รัฐจะไม่สามารถกระทำการทรมานและการประติบัติหรือการลงโทษที่โหดร้าย ไร้มนุษยธรรม หรือที่ย่ำยีศักดิ์ศรีความเป็นมนุษย์เช่นนี้อีกได้"" มูลนิธิผสานวัฒนธรรม ระบุมูลนิธิผสานวัฒนธรรม ยังรายงานด้วย เป็นเวลา 10 ปีแล้ว สำหรับกรณีของพลทหารวิเชียร ถูกซ้อมทรมานจนกระทั่งเสียชีวิตในค่ายทหาร โดย นริศราวัลย์ แก้วนพรัตน์ หลานสาวของพลทหารวิเชียร เดินหน้าเรียกร้องความเป็นธรรมให้กับครอบครัวเผือกสม และขอให้นำตัวผู้กระทำความผิดมาลงโทษทางอาญา จากเหตุการณ์เมื่อวันที่ 1 พ.ค. 2554 พลทหารวิเชียร สมัครเข้ารับการราชการทหารกองประจำการ ผลัดที่ 1/2554 สังกัด ร.151 พัน.3 และเข้าฝึกที่หน่วยฝึกทหารใหม่ในหน่วยฝึกของค่ายกรมหลวงนราธิวาสราชนครินทร์ อำเภอเจาะไอร้อง จังหวัดนราธิวาส ต่อมาวันที่ 1 มิ.ย. 2554 เจ้าหน้าที่ทหารหลายนายได้ร่วมกันทำร้ายร่างกายพลทหารวิเชียร ด้วยวิธีการทรมานและกระทำทารุณโหดร้ายโดยอ้างว่า พลทหารวิเชียร หลบหนีการฝึก ทำให้พลทหารวิเชียร ได้รับบาดเจ็บสาหัสและเสียชีวิตในเวลาต่อมา นริศราวัลย์ ในฐานะผู้รับมอบอำนาจจากมารดาของพลทหารวิเชียร จึงได้มีการยื่นฟ้องทั้งคดีแพ่งและคดีอาญา จนคดีแพ่งถึงที่สุดแล้ว ขณะที่คดีอาญายังคงอยู่ในชั้นพิจารณาของศาลทหารจนถึงปัจจุบันข่าวสิทธิมนุษยชนความมั่นคงนริศราวัลถ์ แก้วนพรัตมูลนิธิผสานวัฒนธรรมวิเชียร เผือกสมทหารภูริ เพิกโสภณพ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. …การซ้อมทรมานติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/zYMT3iVRlNU/95304,04_10_2021
วันที่อยู่อาศัยโลก ภาคประชาชนเสนอมาตราการเฉพาะหน้า-ระยะยาว รับผลกระทบโควิด,"Submitted on Mon, 2021-10-04 18:38วันที่อยู่อาศัยโลก ภาคประชาชนเสนอมาตราการเฉพาะหน้ารับผลกระทบโควิด เสนอรัฐจัดหาที่อยู่อาศัยรองรับชั่วคราวระยะสั้น 3-6 เดือน ในเมือง ใกล้แหล่งประกอบอาชีพ โดยลดเงื่อนไขข้อจำกัดในการเข้าพัก จัดให้มีหน่วยงานมาส่งเสริม และพัฒนาอาชีพสำหรับคนตกงาน รวมทั้งต้องผ่อนปรน และลดเงื่อนไขในการเข้าถึงเงินสงเคราะห์ผู้มีรายได้น้อย  ส่วนมาตรการระยะยาวเสนอผ่อนคลายมาตรการควบคุมโรคระบาดลง รวมทั้งพัฒนานโยบายการจัดที่พักอาศัยสำหรับเช่าราคาถูกในเมือง ที่สอดคล้องกับวิถีชีวิตของกลุ่มคนจนเมือง4 ต.ค. 2564 วานนี้ (3 ต.ค. 64) เนื่องในวันที่อยู่อาศัยโลก (World Habitat Day) ประจำปี 2564 มูลนิธิพัฒนาที่อยู่อาศัย สมาคมคนไร้บ้าน กลุ่มเพื่อนคนไร้บ้าน และเครือข่ายสลัม 4 ภาค ได้ร่วมกันแถลงการณ์เกี่ยวกับผลกระทบจากสถานการณ์โควิด-19 ต่อคนไร้บ้านและผู้เช่าในห้องเช่าราคาถูก ซึ่งถือเป็นกลุ่มเปราะบาง ทั้งอาชีพและความมั่นคงด้านที่อยู่อาศัย ทำให้คนกลุ่มนี้ได้รับความเดือดร้อนอย่างหนักในช่วงการแพร่ระบาดของโควิด-19เครือข่ายสลัม 4 ภาค พร้อม ปชช. ชุมนุมหน้าคมนาคม ร้องการจัดแบ่งที่ดิน รฟท. 3 สนามบินอย่างเป็นธรรมโดยทางมูลนิธิพัฒนาที่อยู่อาศัย สมาคมคนไร้บ้าน กลุ่มเพื่อนคนไร้บ้าน และเครือข่ายสลัม 4 ภาค ได้เสนอให้รัฐบาลมีแนวทางในการช่วยเหลือคนไร้บ้านและผู้เช่าในห้องเช่าราคาถูก ดังนี้มาตราการเฉพาะหน้ากรณีผู้ที่ต้องออกจากห้องเช่า จากผลกระทบของภาวะวิกฤตโควิด ต้องจัดหาที่อยู่อาศัยรองรับชั่วคราวระยะสั้น 3-6 เดือน ในเมือง ใกล้แหล่งประกอบอาชีพ โดยลดเงื่อนไขข้อจำกัดในการเข้าพัก เพื่อให้สอดคล้องกับความเดือดร้อน และวิถีชีวิตในการประกอบอาชีพจัดให้มีหน่วยงานมาส่งเสริม และพัฒนาอาชีพสำหรับคนตกงาน ทั้งผู้ที่หลุดออกมาจากห้องเช่า และผู้ที่ยังอยู่ในห้องเช่า แต่อยู่ในสภาวะที่ยากลำบากให้มีจุดประสานงานประจำ ในพื้นที่ที่ให้ผู้เดือนดร้อนสามารถประสานขอความช่วยเหลือได้โดยสะดวก  เช่น การหาที่พักอาศัย  อาชีพ  สิทธิที่จะได้รับการช่วยเหลือเยียวยาอื่น ๆ  อุปกรณ์ป้องกันโควิด  การตรวจ การรักษาพยาบาล และการเข้าถึงการฉีดวัคซีน เป็นต้นต้องผ่อนปรน และลดเงื่อนไขในการเข้าถึงเงินสงเคราะห์ผู้มีรายได้น้อย ของกระทรวงการพัฒนาสังคมและความมั่นคงของมนุษย์ เพื่อให้ผู้เดือดร้อนสามารถเข้าถึงการช่วยเหลือได้ทันทีมาตรการระยะยาวต้องผ่อนคลายมาตรการควบคุมโรคระบาดลง และมีมาตรการกระตุ้นให้เกิดการจ้างงาน และฟื้นฟูเศรษฐกิจฐานรากให้ผู้คนอยู่ร่วมกับโควิดได้หน่วยงานที่เกี่ยวข้องทั้งในระดับชาติ และระดับท้องถิ่น ต้องพัฒนานโยบายการจัดที่พักอาศัยสำหรับเช่าราคาถูกในเมือง ที่สอดคล้องกับวิถีชีวิตของกลุ่มคนจนเมือง ที่เป็นแรงงานผู้เกื้อหนุนหล่อเลี้ยงคนเมือง ให้มีโอกาสเข้าถึงสวัสดิการด้านที่อยู่อาศัยราคาถูกจากรัฐโดยรายละเอียดมีดังนี้แถลงผลสำรวจ และข้อเสนอต่อการแก้ปัญหาความเดือดร้อนของกลุ่มผู้เช่าห้องราคาถูก ในภาวะวิกฤตโควิด - 19สถานการณ์วิกฤตโควิด - 19 ในช่วง 2 ปี ที่ผ่านมา ส่งผลกระทบต่อประชาชนทั่วไปในทุกกลุ่ม  หลายอาชีพต้องปิดกิจการ หลายคนต้องตกงาน หรือแม้จะประกอบอาชีพเดิมได้ แต่รายได้ก็ลดลงมาก การดำรงชีวิตที่ไม่ปกตินี้  ทำให้หลายครอบครัวต้องอยู่ในภาวะที่ยากลำบาก บางครอบครัวต้องล่มสลาย โดยเฉพาะอย่างยิ่งกลุ่มคนเปราะบางที่ไม่มีความมั่นคงในด้านอาชีพ ไม่มีความมั่นคงในด้านที่อยู่อาศัยมูลนิธิพัฒนาที่อยู่อาศัย สมาคมคนไร้บ้าน กลุ่มเพื่อนคนไร้บ้าน เครือข่ายสลัม 4 ภาค และทีมอาสาสมัครคนไร้บ้าน ได้ลงพื้นที่ให้การช่วยเหลือกลุ่มคนไร้บ้านที่ได้รับผลกระทบจากภาวะวิกฤตโควิด 19 และผลักดันให้เกิดจุดประสานงานเชิงรุกในพื้นที่สาธารณะ โดยมีการให้บริการช่วยเหลือในปัจจัย 4 การให้ความรู้ในเรื่องการรับมือกับภาวะโรคระบาด การสนับสนุนอุปกรณ์ป้องกันโรค และการผลักดันให้คนไร้บ้านได้รับการตรวจเชิงรุกรวมไปถึงการเข้าถึงวัคซีนอย่างทั่วถึง   จากการลงพื้นที่เก็บข้อมูลในจุดประสานงานย่อย พบว่านอกจากคนไร้บ้านที่อาศัยอยู่ในที่สาธารณะจะได้รับผลกระทบ แล้ว ยังมีประชาชนกลุ่มเปราะบางอื่นๆ ทั้งคนไร้บ้านหน้าใหม่ในพื้นที่สาธารณะ ผู้ที่อาศัยอยู่ในชุมชนแออัด ประชาชนทั่วไป และยังพบว่ามีกลุ่มคนที่อาศัยอยู่ในห้องเช่า และบ้านเช่าราคาถูก  ซึ่งถือว่าเป็นกลุ่มประชากรแฝงในพื้นที่ ที่ยังไม่ได้รับการช่วยเหลือจากรัฐ จนทำให้บางส่วนต้องหลุดออกมาจากห้องเช่าและมาอาศัยอยู่ในพื้นที่สาธารณะจึงร่วมกันสำรวจกลุ่มผู้ที่หลุดจากห้องเช่า และกลุ่มผู้ที่ยังอยู่ในห้องเช่าราคาถูก ที่ได้รับผลกระทบจากการระบาดของเชื้อไวรัสโควิด - 19 ในเขตเมือง จำนวน 9 จังหวัด คือ กรุงเทพมหานคร ปทุมธานี  เชียงใหม่ ขอนแก่น กาญจนบุรี ชลบุรี จันทบุรี นนทบุรี และระยอง  216 กรณีตัวอย่าง พบว่าคนส่วนใหญ่ที่พักอาศัยในห้องเช่า หรือบ้านเช่าราคาถูก เป็นคนจากต่างจังหวัด ต่างอำเภอ ถึงร้อยละ 46  ลักษณะการพักอาศัยร้อยละ 66 เป็นลักษณะครอบครัว ขนาดของห้องเช่าส่วนใหญ่ขนาด 3.5 x 4 เมตร  ก่อสร้างด้วยปูน ไม่มีการตบแต่ง หรือมีสิ่งอำนวยความสะดวกใด ๆ  ราคาค่าเช่าห้อง อยู่ระหว่าง 1,000 – 2,000 บาทต่อเดือน  และระยะทางจากที่พักอาศัย ถึงสถานที่ทำงาน อยู่ในระยะ 1- 5 กิโลเมตร มากถึงร้อยละ 79  และส่วนใหญ่ร้อยละ 43 ระบุว่า ไม่มีค่าใช้จ่ายในการเดินทาง  จึงประเมินได้ว่า ผู้เช่าห้องส่วนใหญ่ต้องการเช่าห้องในเมือง ใกล้แหล่งงาน ถึงแม้สภาพห้องเช่าจะไม่กว้างขวางสะดวกสบายก็ตามจากสถานการณ์แพร่ระบาดของโควิดตลอด 2 ปีที่ผ่านมา และมาตรการของรัฐในการควบคุมการแพร่ระบาดของโควิดส่งผลกระทบต่อผู้เช่าห้องอย่างชัดเจน  จากการสำรวจระบุว่าร้อยละ 64 ประสบปัญหารายได้ลดลง จากการจ้างงานที่ลดลง  และร้อยละ 10  ต้องตกงาน  จึงส่งผลกระทบต่อการใช้ชีวิตความเป็นอยู่ของผู้เช่าห้อง   ซึ่งเห็นได้จากผลสำรวจที่ระบุว่า ผู้เช่าห้อง ไม่สามารถจ่ายค่าห้องเช่าได้อย่างปกติมากกว่าร้อยละ 60 และต้องออกมารับอาหาร หรือของบริจาคอื่น ๆ  จากเอกชน และจากจุดประสานงานย่อยในที่สาธารณะ เพื่อแบ่งบาภาระค่าใช้จ่าย และมากไปกว่านั้น พบว่าผู้เช่าห้องร้อยละ 15 ต้องออกห้องเช่ามาใช้ชีวิตในที่สาธารณะ เป็นคนไร้บ้านหน้าใหม่ ซึ่งถ้าไม่มีนโยบาย หรือมาตรการในการช่วยเหลือสนับสนุน คนกลุ่มนี้อาจต้องกลายเป็นคนไร้บ้านถาวร หรือแม้แต่ผู้ที่ยังสามารถอยู่ในห้องเช่าได้   ข้อมูลจากการสำรวจ ก็ชี้ชัดว่าพวกเขาอยู่ในสภาวะที่เสี่ยงต่อการหลุดออกมาจากห้องเช่าได้ตลอดเวลาเนื่องในวันที่อยู่อาศัยโลกประจำปี 2564 มูลนิธิพัฒนาที่อยู่อาศัย สมาคมคนไร้บ้าน กลุ่มเพื่อนคนไร้บ้าน และเครือข่ายสลัม 4 ภาค ซึ่งเป็นองค์กรภาคประชาชาชนที่ทำงานกับกลุ่มเปราะบางต่างๆ มาอย่างต่อเนื่อง   จึงมีข้อเรียกร้องไปยังรัฐบาลเพื่อให้มีมาตรการในการสนับสนุน ช่วยเหลือ กลุ่มผู้เช่าห้องเช่าราคาถูก เพื่อให้เข้าถึงสิทธิพื้นฐาน มาตรการความปลอดภัยจากโรคระบาดโควิด-19  และการสนับสนุนด้านอื่น ๆ เพื่อให้ดำรงชีวิตในสถานการณ์วิกฤตได้ โดยมีข้อเสนอดังนี้มาตราการเฉพาะหน้ากรณีผู้ที่ต้องออกจากห้องเช่า จากผลกระทบของภาวะวิกฤตโควิด ต้องจัดหาที่อยู่อาศัยรองรับชั่วคราวระยะสั้น 3-6 เดือน ในเมือง ใกล้แหล่งประกอบอาชีพ โดยลดเงื่อนไขข้อจำกัดในการเข้าพัก เพื่อให้สอดคล้องกับความเดือดร้อน และวิถีชีวิตในการประกอบอาชีพจัดให้มีหน่วยงานมาส่งเสริม และพัฒนาอาชีพสำหรับคนตกงาน ทั้งผู้ที่หลุดออกมาจากห้องเช่า และผู้ที่ยังอยู่ในห้องเช่า แต่อยู่ในสภาวะที่ยากลำบากให้มีจุดประสานงานประจำ ในพื้นที่ที่ให้ผู้เดือนดร้อนสามารถประสานขอความช่วยเหลือได้โดยสะดวก  เช่น การหาที่พักอาศัย  อาชีพ  สิทธิที่จะได้รับการช่วยเหลือเยียวยาอื่น ๆ  อุปกรณ์ป้องกันโควิด  การตรวจ การรักษาพยาบาล และการเข้าถึงการฉีดวัคซีน เป็นต้นต้องผ่อนปรน และลดเงื่อนไขในการเข้าถึงเงินสงเคราะห์ผู้มีรายได้น้อย ของกระทรวงการพัฒนาสังคมและความมั่นคงของมนุษย์ เพื่อให้ผู้เดือดร้อนสามารถเข้าถึงการช่วยเหลือได้ทันทีมาตรการระยะยาวต้องผ่อนคลายมาตรการควบคุมโรคระบาดลง และมีมาตรการกระตุ้นให้เกิดการจ้างงาน และฟื้นฟูเศรษฐกิจฐานรากให้ผู้คนอยู่ร่วมกับโควิดได้หน่วยงานที่เกี่ยวข้องทั้งในระดับชาติ และระดับท้องถิ่น ต้องพัฒนานโยบายการจัดที่พักอาศัยสำหรับเช่าราคาถูกในเมือง ที่สอดคล้องกับวิถีชีวิตของกลุ่มคนจนเมือง ที่เป็นแรงงานผู้เกื้อหนุนหล่อเลี้ยงคนเมือง ให้มีโอกาสเข้าถึงสวัสดิการด้านที่อยู่อาศัยราคาถูกจากรัฐเชื่อมั่นในพลังประชาชนเครือข่ายสลัม 4 ภาคสมาคมคนไร้บ้านมูลนิธิพัฒนาที่อยู่อาศัยกลุ่มเพื่อนคนไร้บ้านข่าวเศรษฐกิจคุณภาพชีวิตมูลนิธิพัฒนาที่อยู่อาศัยสมาคมคนไร้บ้านกลุ่มเพื่อนคนไร้บ้านที่อยู่อาศัยเครือข่ายสลัม 4 ภาควันที่อยู่อาศัยโลกCOVID-19ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/aHlJ5K3OJf0/95303,04_10_2021
