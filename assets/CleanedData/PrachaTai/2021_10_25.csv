title,summary,link,published
'กทม.-เชียงใหม่' จัดยืนหยุดขังเกือบ 70 วันแล้ว ร้องปล่อยตัวผู้ต้องขังทางการเมืองทุกคน,"Submitted on Mon, 2021-10-25 03:06แมวส้ม : ภาพ 24 ต.ค.2564 ช่วงเย็นวันนี้ ที่หน้าศาลฎีกา กลุ่มพลเมืองโต้กลับ จัดกิจกรรมยืนหยุดขัง เป็นเวลา 1 ชั่วโมง 12 นาทีต่อเนื่องเป็นวันที่ 69 แล้ว เพื่อเรียกร้องให้ปล่อยตัวผู้ต้องขังทางการเมืองทุกคน ขณะที่เชียงใหม่ ข่วงประตูท่าเเพ เพจ We, The People รายงานว่า มีการจัด #ยืนหยุดทรราชday66 เพื่อเรียกร้องความเป็นธรรมให้เพื่อนเราที่ถูกละเมิดสิทธิประกันตัวด้วยเช่นกัน โดยเมื่อวันที่ 22 ต.ค.ที่ผ่านมา หน้ามหาวิทยาลัยอุบลราชธานีก็เริ่มมีการจัดกิจกรรมทำนองนี้ด้วย โดยในวันเดียวกันที่หน้าศาลฎีกา ราษฎรประสงค์ยกเลิก112 แถลงข่าวเตรียมจัดการชุมนุมเข้าชื่อเสนอร่างกฎหมายยกเลิกประมวลกฎหมายอาญา มาตรา 112 ในวันที่ 31 ต.ค.นี้ เวลา 16.00 - 21.00 น. ที่แยกราชประสงค์ เพื่อรวบรวมรายชื่อเข้ายื่นต่อสภา โดยสาระสำคัญของร่างกฎหมายดังกล่าวคือ 1. ยกเลิกประมวลกฎหมายอาญา มาตรา 112, 2. แก้ไขกฎหมายเกี่ยวกับความผิดฐานดูหมิ่น-หมิ่นประมาท ทั้งระบบ และ 3. ยกเลิกโทษจำคุกในความผิดฐานดูหมิ่น-หมิ่นประมาท ‘คณะราษฎรยกเลิก 112’ เตรียมเข้าชื่อเสนอกฎหมาย เริ่มวันแรก 31 ต.ค. 2564 นี้ ทั้งนี้ ศูนย์ทนายความเพื่อสิทธิมนุษยชน รายงานด้วยว่า ขณะนี้มีผู้ที่ไม่ได้รับสิทธิประกันตัวขณะนี้อย่างน้อย 20 คนแล้ว ล่าสุดวานนี้ (23 ต.ค.) มีการจับกุมนิสิต ม.บูรพา ด้วย ม.112 อีกด้วย ข่าวการเมืองสิทธิมนุษยชนยืนหยุดขังการประกันตัวติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/cJz4if71xuY/95619,2021_10_25
ความรู้สึกผิด ความหวัง และบาดแผลในความเงียบของเหยื่อ 6 ตุลา #บันทึก6ตุลา | อ่านให้ฟัง,"Submitted on Mon, 2021-10-25 13:05 ในกรณีการสังหารหมู่ 6 ตุลา 2519 เป็นที่ทราบกันดีว่าความกลัวเป็นสาเหตุสำคัญที่ทำให้ครอบครัวของผู้เสียชีวิตต้องทนทุกข์อยู่กับความเงียบ แม้ว่าจะผ่านไปแล้วกว่า 40 ปีหลายครอบครัวก็ยังไม่ต้องการเปิดเผยตัวตนของตน เพราะพวกเขามองว่ากลุ่มอำนาจที่เกี่ยวข้องกับเหตุการณ์ 6 ตุลา ยังคงมีอำนาจต่อเนื่องมาถึงปัจจุบัน เมื่อคนทำผิดไม่ต้องรับผิด ผู้ที่ตกเป็นเหยื่อจึงต้องถูกลงฑัณฑ์ซ้ำสองให้ก้มหน้ากล้ำกลืนกับความอยุติธรรมต่อไป ในบรรดาผู้ที่เสียชีวิตฝ่ายประชาชนจำนวน 40 คนนี้ มีหลายคนที่เรายังไม่รู้ว่าเขาคือใครแม้ว่าเราจะเห็นรูปถ่ายของพวกเขาจนชินตา ได้แก่ ชายไทย 3 คนที่อยู่ในเอกสารชันสูตรพลิกศพแต่ไม่ทราบชื่อ ผู้ชายที่ถูกแขวนคอสองคนที่ถ่ายโดยช่างภาพของสำนักข่าวเอพีนายนีล อูเลวิช และหนึ่งในภาพถ่ายนั้นได้รับรางวัลพูลิตเซอร์ในปี 2520 (คนที่ถูกแขวนคอมีทั้งหมด 5 คน อูเลวิชถ่ายภาพได้ 2 คน) ร่างที่ถูกเผาจนเหลือแต่กระดูกและระบุเพศไม่ได้ 4 คนบนถนนราชดำเนินใกล้กับรูปปั้นแม่พระธรณีบีบมวยผม เราไม่รู้ว่าพวกเขาคือใคร ครอบครัวของเขาอยู่ที่ไหน รับรู้หรือไม่ว่าลูกหลานของตนเสียชีวิตแล้ว หรือยังเฝ้ารอการกลับมาของพวกเขาอยู่อย่างเงียบงัน อ่านทั้งหมดได้ที่: https://prachatai.com/journal/2018/10/78975 ประชาไท #อ่านให้ฟัง หยิบบทความที่น่าสนใจมาอ่านให้คุณฟัง แบบไม่ต้องอ่าน ข่าวการเมืองสังคมสิทธิมนุษยชนคุณภาพชีวิตความมั่นคงPrachatai Podcastpodcastอ่านให้ฟังมัลติมีเดีย6 ตุลา 19ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/kvpbUdhaKCs/95620,2021_10_25
คนทำงาน ตุลาคม 2564,"Submitted on Mon, 2021-10-25 13:14คนทำงาน ตุลาคม 2564 วารสารคนทำงาน ตุลาคม 2564 ดาวน์โหลดอ่านได้ใน iPad, iPhone และระบบ Android รวมทั้งเปิดอ่านในคอมพิวเตอร์ ได้ที่เว็บไซต์ https://www.workazine.com/2021/10/workazine-2021-10.html Tags: จดหมายข่าวแรงงาน",http://feedproxy.google.com/~r/prachatai/~3/GehQqOkIn1E/146,2021_10_25
"ก.ย. 64 ผู้ประกันตนขอรับประโยชน์ทดแทนว่างงาน 273,157 คน ถูกเลิกจ้าง 72,112 คน","Submitted on Mon, 2021-10-25 14:41เดือน ก.ย. 2564 มีแรงงานในระบบประกันสังคมหรือผู้ประกันตนมาตรา 33 จำนวน 11,037,147 คน ขอรับประโยชน์ทดแทนกรณีว่างงาน 273,157 คน ถูกเลิกจ้าง 72,112 คน 25 ต.ค. 2564 ข้อมูลจาก รายงานเศรษฐกิจแรงงาน ประจำเดือน ก.ย. 2564 โดยกองเศรษฐกิจการแรงงาน สำนักงานปลัดกระทรวงแรงงาน ระบุว่าเดือน ก.ย. 2564 มีแรงงานในระบบประกันสังคมหรือผู้ประกันตนมาตรา 33 จำนวน 11,037,147 คน ลดลงร้อยละ -0.51 เมื่อเทียบกับเดือนเดียวกันของปีที่ผ่านมา (จำนวน 11,093,914 คน) และเมื่อเทียบกับเดือนที่ผ่านมา (จำนวน 11,079,956 คน) ลดลงร้อยละ -0.39 สถานการณ์การว่างงาน (ผู้ว่างงาน หมายถึง ผู้ขอรับประโยชน์ทดแทนกรณีว่างงานในระบบประกันสังคม) เดือน ก.ย. 2564 มีผู้ว่างงานจำนวน 273,157 คน ลดลงร้อยละ -44.02 เมื่อเทียบกับเดือนเดียวกันของปีที่ผ่านมา (จำนวน 487,980 คน) และลดลงเมื่อเทียบกับเดือนที่ผ่านมา (จำนวน 304,884 คน) ร้อยละ -10.41 ทั้งนี้ อัตราการว่างงานของสำนักงานสถิติแห่งชาติในไตรมาส 2/2564 เท่ากับร้อยละ 1.9 สถานการณ์การเลิกจ้าง เดือน ก.ย. 2564 มีผู้ประกันตนที่ขอรับประโยชน์ทดแทนกรณีว่างงานจากสาเหตุเลิกจ้างจากสำนักงานประกันสังคม มีจำนวน 72,112 คน ลดลงร้อยละ -70.22 เมื่อเทียบกับเดือนเดียวกันของปีที่ผ่านมา (จำนวน 242,114 คน) และลดลงเมื่อเทียบกับเดือนที่ผ่านมา (จำนวน 90,933 คน) ร้อยละ -20.70 และอัตราการเลิกจ้างของผู้ขอรับประโยชน์ทดแทนกรณีว่างงานจากสาเหตุเลิกจ้างของระบบประกันสังคมในเดือน ก.ย. 2564 เท่ากับร้อยละ 0.64 ข่าวเศรษฐกิจสังคมแรงงานคุณภาพชีวิตตลาดแรงงานประกันสังคมเลิกจ้างว่างงานติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/l6QXvWCkF6Q/95622,2021_10_25
นักวิชาการร่วมถก งาน ‘ประวัติศาสตร์ที่เพิ่งสร้าง’ ต่อการดันเพดานวิชาการ รื้อสร้างบทบาทกษัตริย์ในการเมืองไทย,"Submitted on Mon, 2021-10-25 15:12Common School ชวนนักวิชาการดังร่วมเสวนาในวาระครบรอบ 20 ปี ‘ประวัติศาสตร์ที่เพิ่งสร้าง’ ของสมศักดิ์ เจียมธีรสกุล ในฐานะงานที่เป็นหมุดหมายแรกที่ศึกษาบทบาทสถาบันกษัตริย์ในการเมืองไทย จนกลายเป็น ‘แกะดำ’ ในงานนักวิชาการรุ่นเดียวกัน ตลอดจนคุณูปการ ‘ดันเพดานงานวิชาการ’ และอิทธิพลต่อคนรุ่นใหม่ อาสา คำภา (ซ้าย-บน) แพทริก โจลี (ขวา-บน) ปราการ กลิ่นฟุ้ง (ซ้าย-ล่าง) และ ธนภาษ เดชภาวุฒิกุล (ขวา-ล่าง) เนื่องในวาระครบรอบ 20 ปี นับตั้งแต่หนังสือประวัติศาสตร์ที่เพิ่งสร้าง ซึ่งหนังสือรวมบทความราวปี 2535-2544 ที่เขียนโดย สมศักดิ์ เจียมธีรสกุล นักวิชาการประวัติศาสตร์ มารวบรวมเป็นหนังสือ และวางจำหน่ายครั้งแรกเมื่อปี พ.ศ. 2544 เมื่อวันที่ 20 ต.ค. 64 Common School จัดเสวนาออนไลน์หัวข้อ ‘ฐานะทางประวัติศาสตร์ของประวัติศาสตร์ที่เพิ่งสร้าง’ ชวนนักวิชาการดังอย่าง อาสา คำภา ผู้เขียนหนังสือ “กว่าจะครองอำนาจนำ” โดยมีแพทริก โจลี นักวิชาการต่างประเทศจากมหาวิทยาลัยควีนส์แลนด์ และธนภาษ เดชภาวุฒิกุล นักวิชาการจากมหาวิทยาลัยวลัยลักษณ์ มาร่วมเสวนา ปและเปิดเผยให้เห็นว่า ‘ประวัติศาสตร์ที่เพิ่งสร้าง’ มีคุณูปการและความสำคัญต่อประวัติศาสตร์นิพนธ์ไทยอย่างไร แพทริก โจลี : “ประวัติศาสตร์ที่เพิ่งสร้าง” มีคุณูปการสำคัญต่อการรื้อโครงสร้าง-วิจารณ์บทบาทของสถาบันกษัตริย์ในประวัติศาสตร์การเมืองสมัยใหม่ รวมถึงเป็นสัญลักษณ์ของการต่อสู้ทางการเมืองใน 20 ปีให้หลัง อาสา คำภา : มองว่างานสมศักดิ์ เป็นทั้ง ‘แกะดำ’ และผลักดันเพดานประวัติศาสตร์นิพนธ์ เนื่องจากเป็นงานที่นำเสนอบทบาท พคท. ในการเมืองไทย และวิจารณ์สถาบันกษัตริย์ในห้วงที่ ร.9 มีอำนาจนำ โดยเฉพาะการระบุว่า ‘สถาบันกษัตริย์เป็นหนึ่งในผู้เล่นการเมืองไทย’ ประวัติศาสตร์ที่เพิ่งสร้าง ยังเป็นงานที่มีอิทธิพลต่องานวิจัยประวัติศาสตร์ที่ศึกษาบทบาทของสถาบันกษัตริย์ในการเมืองไทยในยุคหลัง 2544-2544 อาทิ งานของณัฐพล ใจจริง รวมถึงคนรุ่นใหม่ หมุดหมายแรกของการวิจารณ์ 'สถาบัน' สู่การเป็นสัญลักษณ์ของการต่อสู้ทางการเมืองใน 20 ปีให้หลัง แพทริก โจลี นักวิชาการต่างประเทศ กล่าวถึงหนังสือ ‘ประวัติศาสตร์ที่เพิ่งสร้าง’ ว่าเป็นงานชิ้นหนึ่งที่มีอิทธิพลมากที่สุดต่อสังคมไทยสมัยใหม่ และเป็นสัญลักษณ์ของความเห็นของคนกลุ่มหนึ่งต่อบทบาทสถาบันพระมหากษัตริย์ในห้วงเวลาปัจจุบัน และอาจจะมีอิทธิพลมากกว่า ‘โฉมหน้าศักดินาไทย’ ของ จิตร ภูมิศักดิ์ นักวิชาการไทยในอดีต อีกด้วย ปัจจัยหนึ่งที่ทำให้งานชิ้นนี้โดดเด่นในช่วงปัจจุบัน มาจากการพัฒนาเทคโนโลยีอินเทอร์เน็ต ซึ่งส่งผลให้เกิดสื่อ และพื้นที่ถกเถียงพูดคุยใหม่ ไม่ว่าจะเป็น เว็บไซต์ เว็บบอร์ด กระทู้ บล็อก เฟซบุ๊ก หรือทวิตเตอร์ ซึ่งรัฐไม่สามารถควบคุมเรื่องเล่าบทบาทและประวัติศาสตร์พระมหากษัตริย์ ได้ทั้งหมด แม้ว่าจะออก พ.ร.บ. หรือกฎหมายใหม่ออกมา และส่งผลทำให้เรื่องเล่าแบบ ‘ราชาชาตินิยม’ หรือเรื่องเล่าที่ทำให้พระมหากษัตริย์เป็นศูนย์กลาง หรือเป็นวีรบุรุษของประวัติศาสตร์ชาติกำลังเสื่อมถอยลง ขณะที่เมื่อนึกย้อนถึงห้วงเวลาที่ ‘ประวัติศาสตร์เพิ่งสร้าง’ ซึ่งเป็นหนังสือที่รวมบทความตั้งแต่ปี พ.ศ. 2539-2544 เขียนโดยสมศักดิ์ เจียมธีระสกุล เพิ่งถูกปีพิมพ์ปี พ.ศ. 2544 ยังไม่มีนักวิชาการประวัติศาสตร์ไทยคนไหนทำงานวิจัยเชิงประจักษ์ต่อบทบาทสถาบันกษัตริย์ในการเมืองไทยสมัยใหม่เลย แม้ว่าในช่วงดังกล่าวแวดวงวิชาการไทยจะอยู่ในยุคที่มีเสรีภาพมากกว่าหลังรัฐประหารปี 2549 แพทริก โจลี เสนอว่า สาเหตุสำคัญที่อาจทำให้นักวิชาการไม่สนใจทำงานวิจัยเกี่ยวกับสถาบันกษัตริย์นั้น เนื่องมาจากนักวิชาการส่วนใหญ่ไม่ได้มองว่าสถาบันเป็นปัญหา และเป็นช่วงที่พระมหากษัตริย์ช่วง ร.9 ครองอำนาจนำ (Hegemony) ในสังคมไทย การครองอำนาจนำครั้งนี้เพิ่งจะถูกสร้างได้ไม่นานหลังสงครามเย็น (ราว พ.ศ. 2532) และเรื่องเล่าประวัติศาสตร์ (narrative) ก็เป็นส่วนสำคัญต่อการครองอำนาจนำของพระกษัตริย์ในตอนนั้น แต่การปรากฏตัวของงาน ‘ประวัติศาสตร์ที่เพิ่งสร้าง’ ถือเป็นประวัติศาสตร์นิพนธ์ไทยชิ้นแรกที่พยายามรื้อสร้างความ ‘เป็นอำนาจนำ’ ของพระมหากษัตริย์ในประวัติศาสตร์สมัยใหม่ “ผมคิดว่านี่คือความหมายของชื่อหนังสือ ‘ประวัติศาสตร์ที่เป็นส่วนหนึ่งของ hegemony ของสถาบันกษัตริย์เพิ่งจะสร้างขึ้น’ ชื่อหนังสือเป็นการตั้งความหวัง เพราะว่าเมื่อเราเห็นประวัติศาสตร์ที่เป็น hegemony ของสถาบันกษัตริย์เพิ่งสร้างขึ้น ก็สามารถที่จะรื้อสร้างมันลงมาได้ ผมคิดว่านี่คือสิ่งที่ อาจารย์สมศักดิ์ทำในหนังสือเล่มนี้” แพทริก โจลี กล่าว ‘แกะดำ’ งานวิชาการ สู่การดันเพดานประวัติศาสตร์นิพนธ์ไทย อาสา คำภา ผู้เขียนหนังสือ “กว่าจะครองอำนาจนำ” กล่าวถึง 2 ประเด็นด้วยกัน คือ พล็อตประวัติศาสตร์ช่วงกระแสศึกษาบทบาทกษัตริย์ตกต่ำ และมรดกและอิทธิพลต่อนักวิชการรุ่นหลัง 2544 ของประวัติศาสตร์ที่เพิ่งสร้าง อาสา กล่าวเสริมต่อจากประเด็นของ แพทริก โจลี ว่า งานบทความในประวัติศาสตร์เพิ่งสร้างของสมศักดิ์นั้น ถูกเขียนในช่วงที่งานวิชาการที่เน้นการวิเคราะห์วิจารณ์สถาบันกษัตริย์ยังอยู่ในระดับต่ำ (พ.ศ. 2520-ต้น 2540) สมศักดิ์ เคยวิเคราะห์ว่า การศึกษาบทบาทของสถาบันกษัตริย์อยู่ในระดับต่ำ เนื่องจากการหายไปของกรอบแนวคิด (master concept) ‘ศักดินา’ หลังการล่มสลายของพรรคคอมมิวนิสต์แห่งประเทศไทย หรือ พคท. หรือที่สมศักดิ์ เรียกว่า ‘ช่วงเวลาแห่งการคืนดีกับสถาบัน’ จนทำให้สถาบันไม่ใช่ประเด็นสำคัญที่มีการพูดถึงอีกต่อไป อาสา ตั้งข้อสังเกตว่า สิ่งนี้สะท้อนผ่านงานครบรอบการก่อตั้ง 50 ปี มหาวิทยาลัยธรรมศาสตร์ ใน พ.ศ. 2527 ในปีนั้นธรรมศาสตร์มีการนำวัฒนธรรมเชิดชูคณะราษฎรกลับมา อย่างปรีดี พนมยงค์ ซึ่งก็มีวัฒนธรรม ‘พ่อปรีดี’ และสร้างอนุสาวรีย์ปรีดี พนมยงค์ การเชิดชูป๋วย อึ๊งภากรณ์ ตลอดจนสัญญา ธรรมศักดิ์ ซึ่งขณะนั้นเป็นองคมนตรี มีการนำประวัติศาสตร์ 6 ตุลา 2519 กลับมาพูดอีกครั้ง เยียวยาผู้ได้รับผลกระทบจากเหตุการณ์ดังกล่าว แต่อีกทางหนึ่งก็สะท้อนบรรยากาศการประนีประนอมกับฝ่ายจารีตนิยม อย่างไรก็ตาม แม้ว่าวัฒนธรรมเชิดชูรัฐบุรุษประชาธิปไตยอย่างปรีดี พนมยงค์ และคณะราษฎร จะกลับมาอีกครั้ง แต่ก็อยู่ภายใต้พระราชอำนาจนำของ ร.9 หากไปดูภาพโมเสกในโถงหอสมุดปรีดี พนมยงค์ ในธรรมศาสตร์ ท่าพระจันทร์ จะพบว่า มีทั้งภาพปรีดี อนุสาวรีย์ประชาธิปไตย และพระบรมมหาราชวังในภาพเดียวกัน ซึ่งสะท้อนการรวมเรื่องทั้งหมดเป็นเรื่องเดียวกัน งานประวัติศาสตร์ในช่วงก่อนปี 2540 มีลักษณะเด่นอยู่ 2 อย่าง คือ ไม่พูดถึงบทบาทกษัตริย์ในการเมืองไทยอย่างชัดเจน และไม่มีที่ทางให้กับ พคท. ในประวัติศาสตร์การเมืองไทยเลย แม้แต่งานที่โดดเด่นในประวัติศาสตร์กระแสรอง เช่น งานของชาญวิทย์ เกษตรสิริ ซึ่งเป็นนักวิชาการสายเสรีนิยม หรืองานของผาสุก พงษ์ไพจิตร งานเหล่านี้จะเน้นการพูดถึงบทบาทความสัมพันธ์ ชาวนา นักศึกษา ธุรกิจ และทหาร เป็นหลัก ส่วนสถาบันจะดำรงอยู่อย่างไกลๆ แต่เมื่อใดที่เกิดวิกฤตการณ์ สถาบันกษัตริย์จะลงมาแก้ปัญหา และจะกลับขึ้นไปบนหิ้ง ซึ่งอาสา มองว่า นี่เป็นเรื่องเล่าทางการเมืองที่สำคัญของราชาชาตินิยม และเข้ากับกรอบโครงเทพนิยายปกรณัม ซึ่งเป็นพล็อตที่สมศักดิ์เรียกว่า ช่วงกระแสต่ำของการศึกษาสถาบันกษัตริย์ ขณะที่งานประวัติศาสตร์ที่เพิ่งสร้างของสมศักดิ์ จะนำเสนอตรงข้ามจนเรียกว่าเป็น ‘แกะดำ’ ของวงวิชาการ คือ นำเสนอบทบาท พคท. ในประวัติศาสตร์การเมืองไทย และวิจารณ์สถาบันกษัตริย์ในฐานะ ‘ตัวแสดงทางการเมือง’ อย่างในงาน สมศักดิ์จะชี้ให้เห็นว่า ร.7 ไม่ได้เป็นกษัตริย์นักประชาธิปไตย พอลงมาเล่นเกมการเมืองก็เพลี้ยงพล้ำให้กับคณะราษฎร หรือการรับรู้ว่า ร.9 เป็นกษัติรย์ที่ยิ่งใหญ่นี่ เป็นประวัติศาสตร์ที่เพิ่งถูกสร้างขึ้นมา เป็นความรับรู้ใหม่ นี่จึงเป็นเหตุผลสำคัญที่ทำให้งานของสมศักดิ์นั้นแหวกขนบจากช่วงเวลาดังกล่าว เป็นแกะดำทางวิชาการ ท่ามกลางความขาดแคลน และความไม่รู้ การเกิดขึ้นของประวัติศาสตร์ที่เพิ่งสร้างในปี พ.ศ. 2544 มันจึงกระแทกการรับรู้โดยเริ่มจากนักเรียนประวัติศาสตร์ และนักรัฐศาสตร์ ซึ่งทำให้เปลี่ยนมุมมองต่อสถาบันกษัตริย์ในฐานะการเป็นความดีสูงสุด ความจริง และความดีงาม อย่างไรก็ตาม ช่วงแรกๆ มุมมองที่สมศักดิ์เสนอไม่ได้ส่งผลต่อสังคมโดยฉับพลัน และต้องใช้เวลา ต้องอาศัยแรงกระเพื่อมช่วยผลักดัน ยิ่งเป็นคนไม่มีพื้นฐานความรู้ด้านประวัติศาสตร์การเมืองไทย จะอ่านงานนี้ลำบากมาก แต่สุดท้ายแล้ว ประวัติศาสตร์ที่เพิ่งสร้าง ก็ได้นำพล็อตอันแหวกขนบเข้าไปในประวัติศาสตร์นิพนธ์การเมืองไทย เป็นชุดคำอธิบายซึ่งอยู่ขั้วตรงข้ามกับประวัติศาสตร์ฝ่ายขวา หรือฝั่งสถาบัน อยู่หมวดหมู่เดียวกับงานของชาญวิทย์ หรือราชาชาตินิยมของธงชัย วินิจจะกูล ทั้งนี้ ประวัติศาสตร์ที่เพิ่งสร้าง ในฐานะหมุดหมายแรกๆ ในการพูดสถาบันกษัตริย์ในการเมืองไทย ยังมีอิทธิพลต่องานวิชาการในช่วงหลัง 2544-2554 มีนักวิชาการหลายคนหยิบเอาไอเดียและแนวคิดการศึกษาบทบาทสถาบันกษัตริย์ในการเมืองไทยไปศึกษาในเชิงลึก ไม่ว่าจะเป็นงานของณัฐพล ใจจริง หรือแม้แต่งานวิจัยของอาสา คำภา เองเคยได้รับแนวคิดจากบทความ ‘เราสู้’ ซึ่งเป็น 1 ในบทความในงานประวัติศาสตร์ที่เพิ่งสร้างของสมศักดิ์เช่นกัน ไม่ใช่แค่แวดวงวิชาการเท่านั้น แนวคิดของสมศักดิ์ ยังมีอิทธิพลต่อคนรุ่นใหม่ที่กำลังต่อสู้เรียกร้องการปฏิรูปโครงสร้างทางการเมือง อย่างกลุ่มแนวร่วมธรรมศาสตร์และการชุมนุม ซึ่งภายหลังกลายเป็นข้อเรียกร้องปฏิรูปสถาบันกษัตริย์ 10 ข้อ เมื่อวันที่ 10 ส.ค. 64 ข่าวการเมืองสังคมประวัติศาสตร์ที่เพิ่งสร้างสมศักดิ์ เจียมธีรสกุลCommon schoolแพทริก โจลีอาสา คำภาสถาบันกษัตริย์ประวัติศาสตร์นิพนธ์ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/xqoXGJi1jdY/95623,2021_10_25
สลัมสี่ภาค เชียงใหม่ ร้อง รมว.คมนาคม-พม. ค้านไล่รื้อที่ดินขึ้นแฟลต ชี้ขาดการมีส่วนร่วม-ไม่สอดคล้องวิถีชุมชน,"Submitted on Mon, 2021-10-25 19:15เครือข่ายสลัมสี่ภาค เชียงใหม่ ยื่นหนังสือถึง รมว.คมนาคม-พม. ผ่านผู้ว่าราชการจังหวัดเชียงใหม่ คัดค้านแนวความคิดใช้ที่ดินของการรถไฟแห่งประเทศไทยสร้างแฟลตที่อยู่อาศัยให้ผู้มีรายได้น้อย ชี้ขาดการมีส่วนร่วม-ไม่สอดคล้องวิถีชุมชน 25 ต.ค. 2564 รายงานข่าวแจ้งว่า เครือข่ายสลัมสี่ภาค จังหวัดเชียงใหม่ 10 ชุมชน ได้แก่ ชุมชนป่าแพ่งคลองเงิน ชุมชนทิพเนตร ชุมชนกำแพงงาม ชุมชนหลังวัดโลกโมฬี ชุมชนสามัคคีพัฒนา ชุมชนรถไฟสามัคคี ชุมชนทานตะวัน ชุมชนป่าตัน เครือข่ายที่อยู่อาศัยเมืองเชียงใหม่ และเครือข่ายคนไร้บ้าน ได้เดินทางที่ไปที่ศาลากลางจังหวัดเชียงใหม่ เพื่อยื่นหนังสือถึงศักดิ์สยาม ชิดชอบ รัฐมนตรีว่าการกระทรวงคมนาคม และจุติ ไกรฤกษ์ รัฐมนตรีว่าการกระทรงการพัฒนาสังคมและความมั่นคงของมนุษย์ (พม.) ผ่านผู้ว่าราชการ จ.เชียงใหม่ คัดค้านแนวคิดการใช้ที่ดินของการรถไฟแห่งประเทศไทยสร้างแฟลตที่อยู่อาศัยให้ผู้มีรายได้น้อย โดยมี จิราพร เชาวน์ประยูร พัฒนาสังคมและความมั่นคงของมนุษย์ จ.เชียงใหม่ เป็นผู้รับหนังสือแทน ก่อนหน้านั้น เมื่อวันที่ 8 ต.ค. 2564 ได้มีบันทึกความร่วมมือระหว่างการรถไฟแห่งประเทศไทย (รฟท.) และการเคหะแห่งชาติ (กคช.) และการแถลงข่าวของรัฐมนตรีว่าการกระทรวงการพัฒนาสังคมและความมั่นคงของมนุษย์ ในวันที่ 9 ต.ค. 2564 ที่จะนำที่ดินของ รฟท. สร้างเป็นที่อยู่อาศัยสำหรับผู้มีรายได้น้อยกลุ่มต่างๆนั้น โดยเครือข่ายสลัมสี่ภาค เครือข่ายชุมชนคนเมืองที่ได้รับผลกระทบจากรถไฟ (ชมฟ.) และเครือข่ายริมรางเมืองย่าโม ซึ่งมีสมาชิกชุมชนส่วนใหญ่อยู่ในที่ดินของ รฟท. มีความกังวล และไม่เห็นด้วยที่ พม. จะมีนโยบายทางเดียวที่จะแก้ปัญหาที่อยู่อาศัย “กลุ่มผู้มีรายได้น้อยในประเทศไทยมีความหลากหลาย ทั้งวิถีชีวิต ความเป็นอยู่ และรายได้ ที่แตกต่างกัน แต่ทาง พม. กำลังจะใช้การแก้ปัญหารูปแบบเดียวกับกลุ่มคนที่หลากหลาย ซึ่งเป็นวิธีคิดที่อันตราย หากมีการย้ายกลุ่มคนเหล่านั้นขึ้นแฟลต แล้วไม่สามารถดำรงชีพได้ ทำมาหากินไม่เหมือนเดิม เรื่องเหล่านี้เคยเกิดขึ้นมาแล้วในครั้งเมื่อ กคช. ดำเนินการสร้างแฟลตแก้ปัญหาชุมชนแออัดมาตั้งแต่ปี 2516 แต่ปัจจุบันยังคงมีชุมชนแออัดคงอยู่นั้นเป็นรูปธรรมแสดงให้เห็นที่ชัดเจนแล้วว่าการสร้างแฟลตแล้วนำเอาคนที่มีความหลากหลายทางวิถีชีวิตไม่สามารถแก้ปัญหาได้” หนังสือระบุ หนังสือดังกล่าวยังระบุว่า เราเห็นด้วยที่กระทรวงคมนาคมมีแนวความคิดในการแบ่งปันที่ดินเพื่อนำมาเป็นที่อยู่อาศัย แต่ไม่เห็นด้วยที่รูปแบบการทำที่อยู่อาศัยที่จะจัดทำโดยไม่ถามความต้องการของประชาชนว่าสามารถอยู่ได้หรือไม่ได้ มีเพียงความต้องการอพยพคนให้ขึ้นไปอยู่บนแฟลตเท่านั้น นั้นคือการย้ายปัญหา ไม่ใช่การแก้ปัญหา ดังนั้นจึงขอเรียกร้องให้กระทรวงคมมนาคม และกระทรวงการพัฒนาสังคมและความมั่นคงของมนุษย์ 3 ข้อ ได้แก่ 1) ต้องไม่ใช้แนวทางการสร้างแฟลตตามบันทึกข้อตกลง (8 ต.ค. 2564) ระหว่างการรถไฟแห่งประเทศไทย และการเคหะแห่งชาติ มาเป็นแนวทางเดียวในการแก้ไขปัญหาที่อยู่อาศัยชุมชนแออัดบนที่ดินการรถไฟฯ 2) ให้การรถไฟฯ นำมติคณะกรรมการรถไฟฯ วันที่ 13 ก.ย. 2543 ที่ใช้แก้ไขปัญหาชุมชนแออัดของเครือข่ายสลัมสี่ภาค มาเป็นแนวทางแก้ไขปัญหาที่อยู่อาศัยของชุมชนแออัดบนที่ดินการรถไฟทั่วประเทศ( 39,848 หลังคาเรือน) และ 3) ให้ใช้แนวทางการแก้ปัญหาที่อยู่อาศัยที่หลากหลาย โดยคำนึงถึงความสอดคล้องกับวิถีอาชีพ การดำรงชีวิตของชุมชนผู้มีรายได้น้อย โดยรูปแบบการอยู่อาศัยอาจเป็นรูปแบบบ้านมั่นคงแนวราบ บ้านแถว อาคารสูง หรืออาคารสูงผสมอาคารแนวราบ ทั้งนี้ต้องให้ชุมชนแออัดเจ้าของปัญหามีส่วนกำหนดแนวทางการแก้ปัญหาและรูปแบบที่อาศัยด้วย โดยผ่านกลไกคณะกรรมการการแก้ไขปัญหาทั้งในระดับการรถไฟฯ กระทรวงคมนาคม รวมถึงกระทรวง พม. ในอนาคตด้วย น้ำทิพย์ เปาป้อ ผู้แทนชุมชนกำแพงงาม จ.เชียงใหม่ กล่าวว่า วันนี้เราส่งตัวแทนมาขอให้แก้ไขปัญหาเบื้องต้น อย่างน้อยเป็นเรื่องที่ชาวบ้านควรจะได้มีส่วนร่วมในการพิจารณาทุกอย่าง เรื่องที่ดิน เรื่องอาชีพ ชาวบ้านจะต้องมีส่วน เพราะว่าชาวบ้านเสียภาษี แต่รัฐจะใช้ภาษีแบบไหน ฉะนั้นข้อเสนอวันนี้เป็นไปเพื่อความยั่งยืนและความเป็นมนุษย์ของชุมชน “เราต้องการการแก้ไขปัญหาให้มนุษย์มีอาชีพและมีบ้านที่ดี พวกเราเป็นส่วนหนึ่งของเมือง พวกเราพัฒนาเมือง เพราะว่ามีพวกเราเหล่านี้เมืองถึงพัฒนา พวกเราหาเช้ากินค่ำ หารายวัน วันนี้เราไม่มีรายได้ แต่ภาษีนั้นต้องเสียให้รัฐทุกวัน ไฟฟ้า น้ำประปา ท่านช่วยใคร ท่านไม่ได้ช่วยเรานะ แต่เราช่วยท่าน อยากจะถามกับคุณว่าที่ดินเป็นที่ที่เราต้องอาศัยอยู่ในประเทศไทย ทุกวันนี้เราร้องเพลงชาติให้ใครฟัง ก็ร้องให้พวกเราฟัง แต่เราจะรักชาติแบบไหน ชาติให้เราแบบไหน คุณจะให้เราแบบไหน แล้วลูกหลานเราจะอยู่อย่างไร จะต้องอยู่ในที่บุกรุกไปตลอดชีวิตหรือ ถ้าให้เราไปอยู่แฟลตเราจะอยู่ได้อย่างไร แล้วพ่อแม่เราล่ะ ผู้สูงอายุจะเป็นอย่างไร ทุกอย่างมันเป็นเงินเป็นทองหมด” ผู้แทนชุมชนกำแพงงามกล่าว ด้าน จิราพร เชาวน์ประยูร พัฒนาสังคมและความมั่นคงของมนุษย์ จ.เชียงใหม่ ในนามผู้แทนผู้ว่าราชการ จ.เชียงใหม่ ได้รับหนังสือไว้ และกล่าวว่า ความทุกข์ร้อนของประชาชนโดยการรวมกลุ่มกันทั่วประเทศ 36 จังหวัด 3 หมื่นกว่าครัวเรือนที่ได้รับผลกระทบจากภาครัฐ ไม่ว่าจะกระทรวงการคมนาคมหรือกระทรวงการพัฒนาสังคมและความมั่นคงของมนุษย์ วันนี้เป็นการรวมกันของเครือข่ายสลัมสี่ภาคที่จะยื่นกันทั่วประเทศ “อยากจะให้ฟังความคิดเห็นของประชาชนโดยทำร่วมกันในทุกๆ จังหวัดที่มีทางรถไฟ ไม่อยากให้เป็นการที่ประชาชนที่อยู่อาศัยไม่ได้มีส่วนร่วม ดิฉันในนามของจังหวัดเชียงใหม่จะรับหนังสือที่ท่านยื่นมาเพื่อส่งต่อไปยังท่านผู้ว่าราชการจังหวัดเชียงใหม่ แจ้งไปยังกระทรวงที่เกี่ยวข้อง” จิราพรกล่าว จากการสำรวจชุมชนในที่ดินของ รฟท. พบว่ามี 36 จังหวัด 397 ชุมชน 39,484 หลังคาเรือน (เฉพาะเป็นจำนวนชุมชนแออัดผู้มีรายได้น้อยเท่านั้น) ซึ่งการเคลื่อนไหวของเครือข่ายสลัมสี่ภาคในวันนี้จัดขึ้นทั้งหมด 8 จังหวัด ได้แก่ เชียงใหม่ ลำปาง กรุงเทพมหานคร ขอนแก่น นครราชสีมา สุราษฎร์ธานี ตรัง และสงขลา ข่าวสิทธิมนุษยชนคุณภาพชีวิตสิ่งแวดล้อมเครือข่ายสลัมสี่ภาคเชียงใหม่ที่อยู่อาศัยติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/8emfu5UZRlY/95624,2021_10_25
"นักศึกษา มช. ยื่น 1,700 ชื่อ ถอดอธิการฯ และคณบดีคณะวิจิตรศิลป์ ปมปิดกั้นเสรีภาพแสดงศิลปนิพนธ์","Submitted on Mon, 2021-10-25 20:56วรรณา แต้มทองและ พชร คำชำนาญ : รายงาน นักศึกษา มช. ยื่น 1,700 รายชื่อนักศึกษา อาจารย์ บุคลากร และประชาชนทั่วไป ขอถอดถอนอธิการบดีมหาวิทยาลัยและคณบดีคณะวิจิตรศิลป์ หลังเกิดกรณีการปิดกั้นเสรีภาพในการแสดงศิลปนิพนธ์ของนักศึกษาสาขาวิชา Media Arts and Design ขึ้นภายในมหาวิทยาลัย 25 ต.ค. 2564 วันนี้ เวลา 13.30 น. นักศึกษาสาขาวิชา Media Arts and Design คณะวิจิตรศิลป์และเครือข่ายนักศึกษามหาวิทยาลัยเชียงใหม่ (มช.) นำรายชื่อ 1,700 รายชื่อยื่นหนังสือถึงสภามหาวิทยาลัยเชียงใหม่ คณะกรรมาธิการการกฎหมาย การยุติธรรมและสิทธิมนุษยชน และคณะกรรมาธิการการศึกษา พิจารณาถอดถอนศาสตราจารย์คลินิกนายแพทย์นิเวศน์ นันทจิต อธิการบดีมหาวิทยาลัยเชียงใหม่ และรองศาสตราจารย์อัศวิณีย์ หวานจริง คณบดีคณะวิจิตรศิลป์ หลังชุมชนนักศึกษาอธิปไตย มหาวิทยาลัยเชียงใหม่ ทำการเปิดให้นักศึกษา อาจารย์ บุคลากร และประชาชนทั่วไปร่วมลงชื่อผ่านระบบออนไลน์ เพื่อสนับสนุนการตรวจสอบพิจารณาถอดถอนอธิการบดีมหาวิทยาลัยเชียงใหม่ และคณบดีคณะวิจิตรศิลป์ หลังเกิดกรณีการปิดกั้นเสรีภาพในการแสดงศิลปนิพนธ์ของนักศึกษาสาขาวิชา Media Arts and Design ขึ้นภายในมหาวิทยาลัย ทนงศักดิ์ เชื้อเจ็ดตน หัวหน้าสำนักงานสภามหาวิทยาลัย (เสื้อสีเทา) และอรัญ กันธิยะ ผู้อำนวยการกองกฎหมาย (เสื้อสีเหลือง) ตัวแทนมารับมอบหนังสือ นักศึกษากว่า 60 คนไปรวมตัวกันที่ใต้ตึกสำนักงานสภามหาวิทยาลัยเชียงใหม่ อาคารยุทธศาสตร์ฯ เพื่อรอยื่นหนังสือต่อศาสตราจารย์เกียรติคุณนายแพทย์เกษม วัฒนชัย นายกสภามหาวิทยาลัยเชียงใหม่ โดยทางมหาวิทยาลัยได้ส่ง อรัญ กันธิยะ ผู้อำนวยการกองกฎหมาย และทนงศักดิ์ เชื้อเจ็ดตน หัวหน้าสำนักงานสภามหาวิทยาลัย เป็นตัวแทนมารับมอบหนังสือจากนักศึกษา ทนงศักดิ์ ชี้แจงว่านายกสภาฯ เดินทางไปปฏิบัติภารกิจที่กรุงเทพ พร้อมยืนยันว่าตนไม่มีอำนาจตัดสินใจ แต่จะนำเรื่องเรียนไปยังนายกสภาฯ ขอให้นักศึกษาเชื่อมั่น เพราะตนก็เชื่อมั่นในตัวนักศึกษา โดยข้อเรียกร้องหลัก 3 ข้อของนักศึกษามีดังนี้ 1. ดำเนินการให้เกิดการประกาศแต่งตั้งคณะกรรมการสอบสวนข้อเท็จจริงเพื่อพิจารณาถอดถอนคณะผู้บริหารมหาวิทยาลัยเชียงใหม่ที่มีส่วนเกี่ยวข้องกับกรณีการปิดกั้นเสรีภาพในการแสดงศิลปนิพนธ์ของนักศึกษาคณะวิจิตรศิลป์ต่อสาธารณะ โดยกรรมการสอบสวนจะต้องได้รับการตรวจสอบ ไม่ให้มีผลประโยชน์ร่วมต่อฝ่ายนักศึกษาและคณะผู้บริหารทั้งหมดเพื่อให้เกิดความเป็นธรรมแก่ทุกฝ่าย ทั้งนี้ นักศึกษาและประชาชนทั่วไปจะต้องได้รับสิทธิ์ในการคัดค้านคำสั่งแต่งตั้งกรรมการสอบสวนภายในระยะเวลาที่ถูกกำหนดอย่างเป็นธรรม 2. ดำเนินการให้เกิดการประกาศข้อกำหนดสำหรับการคัดเลือกคณะผู้บริหารมหาวิทยาลัยเชียงใหม่ชุดต่อไปผ่านการเลือกตั้งโดยนักศึกษา คณาจารย์ และเจ้าหน้าที่ เพื่อให้เกิดความเป็นธรรม ประสิทธิภาพ และการมีส่วนร่วมของทุกภาคส่วนโดยแท้จริงแก่การบริหารมหาวิทยาลัยในอนาคต ทั้งนี้ จะต้องดำเนินการให้เสร็จสิ้นก่อนการคัดเลือกคณะผู้บริหารชุดถัดไป 3. ดำเนินการให้เกิดการตรวจสอบประเด็นปัญหาอื่นอันเกี่ยวข้องกับการดำเนินงานของคณะผู้บริหารมหาวิทยาลัยเชียงใหม่ที่ พร้อมทั้งประกาศนโยบายตรวจสอบการดำเนินงานของมหาวิทยาลัยเชียงใหม่ในทุกภาคส่วนให้เป็นไปตามหลักสิทธิเสรีภาพที่พึงมีตามหลักประชาธิปไตยสากลนับแต่บัดนี้เป็นต้นไป เพื่อรับประกันความปลอดภัยจากการแสดงความคิดเห็น การดำเนินการของนักศึกษา อาจารย์ ตลอดจนบุคลากรในทุกรูปแบบ และพิทักษ์ไว้ซึ่งเสรีภาพทางวิชาการแห่งมหาวิทยาลัยเชียงใหม่ รายละเอียดในหนังสือของนักศึกษา ตัวแทนจากสโมสรนักศึกษามหาวิทยาลัยเชียงใหม่ ธนาธร วิทยเบญจางค์, สุภวรา ทองเอก และนาวินธิติ จารุประทัย นาวินธิติ จารุประทัย รองนายกสโมสรนักศึกษามหาวิทยาลัยเชียงใหม่ ได้กล่าวถึงบทบาทขององค์การนักศึกษามหาวิทยาลัยเชียงใหม่ (อ.มช.) และสโมสรนักศึกษามหาวิทยาลัยเชียงใหม่ (ส.มช.) ที่ไม่ได้ปกป้องสิทธิของนักศึกษาอย่างที่ควรจะเป็น เช่น กรณีขณะวิจิตรสิ้น กรณีการเรียกร้องให้ลดค่าเทอมในช่วงสถานการณ์โควิด-19 และการยืนเคียงข้างนักศึกษาที่ถูกดำนเนินคดีทางการเมือง ซึ่งหลังจากนั้น ธนาธร วิทยเบญจางค์ รองนายก ส.มช. ในฐานะนักศึกษาที่ถูกดำนเนินคดีมาตรา 112 ได้ประกาศลาออกจาก ‘กลุ่มนักศึกษาวันใหม่’ ซึ่งเป็นพรรคที่ชนะการเลือกตั้งใน ส.มช. ก่อนจะถอดเสื้อสูทสีน้ำเงินของ ส.มช. แล้วใช้ไฟจากเทียนเผาตราสัญลักษณ์ มช. บนอกเสื้อข้างซ้าย พร้อมทั้งประกาศขอลาออกจากการเป็นสมาชิกกลุ่มพรรควันใหม่ ที่ได้รับการเลือกตั้งเป็นส.มช. ในปีนี้ นอกจากนี้อภิสิทธิ์ วะลับ นักศึกษาสาขาวิชา Media Arts and Design ได้กล่าวถึงประเด็นการเลือกตั้งผู้บริหารว่า ตนเห็นปัญหานี้มานานแล้ว ถึงแม้จะสามารถไล่คณบดีคนนี้ออกได้ก็จะมีผู้ได้รับการแต่งตั้งใหม่เข้ามาที่ไม่ได้มีส่วนร่วมของการศึกษา รวมถึงกระบวนการตั้งคณะกรรมการสอบสวนก็ขาดความโปร่งใส “การตั้งกรรมการสอบมันเกิดขึ้นจากการที่เขาแต่งตั้งคนที่เป็นพวกเขาเขาเองมาตรวจสอบ ซึ่งเรารู้สึกว่ามันขาดความสุจริต ความโปร่งใส ปัญหานี้มันเป็นปัญหาที่นักศึกษาหลายๆ คนต้องประสบเพราะว่าการบริหารที่เป็นเหมือนเดิมซ้ำๆ มันทำให้ปัญหาต่างๆ ไม่ถูกแก้ไข เหมือนปัญหาที่เกิดขึ้นกับสาขา Media Art and Design ที่เป็นปัญหาอย่างยาวนานมากๆ แล้ว ถ้าใครได้ติดตามคือช่วงต้นปีก็มีเหตุการณ์การรื้อถอนงานของนักศึกษา หรือเอางานของนักศึกษาไปทิ้ง คณบดีคนนี้มีกิริยาและการวางตัวที่ไม่เหมาะสม เราต้องการให้คุณมาตรวจสอบหน่อยว่าตอนนี้เราเดือดร้อนมากๆ แล้ว” อภิสิทธิ์กล่าว ด้าน ธัชพรรณ ตรีทอง นักศึกษาสาขาวิชา Media Arts and Design เสริมว่า นักศึกษาต้องเสียค่าใช้จ่ายจำนวนมากในการเข้าใช้หอศิลปวัฒนธรรม มหาวิทยาลัยเชียงใหม่ สมมติว่าต้องใช้หอศิลป์ ต้องจ่ายเงินเองเป็นหมื่น แล้วเก็บทุกวัน สมมติเช่า 7 วัน 10 วัน ก็ต้องจ่ายเงินทุกวันเป็นหมื่น ค่าเทอมก็เป็นหมื่น ซึ่งเป็นความไม่เป็นธรรมต่อนักศึกษาที่ต้องจ่ายค่าเทอม รวมถึงการปิดกั้นด้วยการล็อกโซ่คล้องกุญแจไม่ให้นักศึกษาเข้าไปใช้พื้นที่จัดแสดงงานศิลปนิพนธ์ “เก็บทำไมนักหนา หอศิลป์มันลงท้ายว่ามหาวิทยาลัยเชียงใหม่ หนูก็นักศึกษามหาวิทยาลัยเชียงใหม่เหมือนกัน ทำไมถึงไม่มีสิทธิในการใช้พื้นที่ตรงนี้ เก็บเงินเอกชน เอกชนจะมาใช้พื้นที่ก็เก็บเงิน นักศึกษาจะมาใช้พื้นที่ก็เก็บเงินเหมือนกัน งั้นก็ไม่ต้องจ่ายค่าเทอมก็ได้ในเมื่อใช้อะไรก็ต้องเสียเงิน ส่วนตรงที่ปิดล็อกประตู ข้างในมันไม่ได้มีแค่หอศิลป์ แต่มันมีตึกเรียนของพวกหนูอยู่ด้วย ก็คือตึกเรียนของ Media Art and Design อยู่ในนั้น การล็อกประตูก็คือหนูไม่ได้ใช้ห้องเรียน แล้วหนูก็ไม่ได้ใช้หอศิลป์ด้วย” ผู้แทนนักศึกษาวิจิตรศิลป์กล่าว ธัชพรรณ ตรีทอง และ อภิสิทธิ์ วะลับ ตัวแทนนักศึกษาจากสาขาวิชา Media Arts and Design ก่อนจบกิจกรรม นักศึกษาได้ยื่นหนังสือถึง ทัศนีย์ บูรณุปกรณ์ สมาชิกสภาผู้แทนราษฎรจังหวัดเชียงใหม่ พรรคเพื่อไทย ผ่านไปยังประธานกรรมาธิการการศึกษา และ เพชรรัตน์ ใหม่ชมภู พรรคก้าวไกล ไปยังประธานกรรมาธิการการกฎหมาย การยุติธรรม และสิทธิมนุษยชน ซึ่งยืนยันว่าจะนำเรื่องร้องเรียนดังกล่าวเข้าสู่ กมธ. ในวันที่ 1 พ.ย. นี้ ทัศนีย์กล่าวว่า ตนจะเป็นตัวแทนนำไปยื่นถึงประธานกรรมาธิการการศึกษา ได้มีโอกาสมาฟังเหตุการณ์ตั้งแต่ต้น เรื่องนี้คงต้องไปยื่นที่สภาฯ จะนัดท่านประธาน กมธ. การศึกษา แล้วยื่นผ่านสำนักข่าวสภาฯ เพื่อที่จะเข้าสู่ กมธ. ต่อไป “ปัญหามันเกิด ต้องได้รับการแก้ไข ข้อเรียกร้องต่างๆ ไม่ว่าจะเรื่องคณะวิจิตรศิลป์ ที่ว่ามีการไม่ให้เด็กๆ แสดงนิทรรศการ ผลเสียที่เกิดขึ้นคงจะต้องมีการเข้า กมธ. และเชิญมหาวิทยาลัยเชียงใหม่เข้าไปชี้แจง ทั้งสองฝ่ายว่าเกิดอะไรขึ้น เพราะถ้าให้ กมธ. นัดมาชี้แจงคิดว่าคงได้รับความเป็นธรรมทั้งสองฝ่าย อีกเรื่องคือเรื่องการเลือกตั้งในมหาวิทยาลัยเชียงใหม่ ก็ต้องเข้า กมธ. เพราะคิดว่าต้องทำในมหาวิทยาลัยทุกที่” ส.ส. พรรคเพื่อไทยย้ำ สำหรับรายชื่อบุคคลเข้าร่วมถอดถอนผู้บริหารทั้ง 2 คนทั้งรวมแล้วประมาณ 1,700 รายชื่อ ประกอบด้วยคณาจารย์ประมาณ 10 คน ผู้มีตำแหน่งในองค์การนักศึกษาปีนี้และปีก่อนๆ 34 คน นักศึกษาปัจจุบัน 1,027 คน ศิษย์เก่า 379 คน ประชาชน 278 คน และมีเจ้าหน้าที่มหาวิทยาลัยอีก 5 คน โดยในหนังสือได้ระบุว่าต้องมีความคืบหน้าที่ชัดเจนภายในวันที่ 31 ต.ค. อย่างไรก็ตาม ยศสุนทร รัตตประดิษฐ์ นักศึกษาภาควิชา Media Art and Design ผู้ร่วมจัดกิจกรรมทวงคืนหอศิลป์ มช. เมื่อวันที่ 16 ต.ค. นั้นยังฝากว่า จากเหตุการณ์ที่พวกตนไปทวงคืนหอศิลป์จากผู้บริหาร ฝากติดตามเคสนี้ด้วยว่าอาจจะมีการเล่นงานกลับหรือการลงโทษ ซึ่งตอนนี้ได้ยินข่าวลือมาว่าเขาไปแจ้งความเอาผิดแล้ว ขอให้ติดตามอย่างใกล้ชิดต่อไป ข่าวการเมืองวัฒนธรรมการศึกษาสิทธิมนุษยชนชุมชนนักศึกษาอธิปไตยคณะวิจิตรศิลป์มหาวิทยาลัยเชียงใหม่วรรณา แต้มทองพชร คำชำนาญอัศวิณีย์ หวานจริงนิเวศน์ นันทจิตติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/PeU_2ZUxaik/95625,2021_10_25
Sound of ‘Din’ Daeng prologue 2 [สารคดี],"Submitted on Mon, 2021-10-25 22:23 RARELY MAKE HISTORYสร้างประวัติศาสตร์นานๆ ครั้ง “ลูกผมเกิดออกมาผมจะสอนเลย เห็นพ่อเป็นตัวอย่างไหม ว่าชีวิตพ่อมันแย่ขนาดไหน อยากให้การศึกษาลูก ไม่ให้ลูกโตมาแบบเรา” สารคดีที่จะพาทุกคนไปรู้จักกับกลุ่มเยาวชนผู้ชุมนุมประท้วง ณ แยกดินแดง ถูกปราบปรามอย่างหนักจากรัฐบาล ถูกจับกุมและดำเนินคดีนกว่า 100 คดี มารู้จักพวกเขาผ่านคำบอกเล่าที่เชื่อมโยงเรื่องราวกับครอบครัวมารู้จักพวกเขาก่อนที่พวกเราเลือกจะตัดสิน กับ Sound of ‘Din’ Daengสารคดีที่อยากเข้าใจว่าเหตุผลใดทำให้พวกเขามาถึงจุดนี้ สนับสนุนทีมถ่ายทำสารคดี Support documentary team523-2-27686-1 ธนาคารกสิกรไทย Kasikorn Bankชื่อบัญชี นาย นนทวัฒน์ นำเบญจพล #สามเหลี่ยมดินแดง ข่าวการเมืองมัลติมีเดียนนทวัฒน์ นำเบญจพลสามเหลี่ยมดินแดงแฟลตดินแดงเยาวชนความรุนแรงทางการเมืองคนชายขอบติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/2_L6YJSp_Q0/95626,2021_10_25
ศรยุทธ เอี่ยมเอื้อยุทธ: กล้าหาญให้ได้ครึ่งหนึ่งของนักศึกษา,"Submitted on Mon, 2021-10-25 22:46 ศรยุทธ เอี่ยมเอื้อยุทธ อาจารย์ประจำสาขาวิชา Media Arts and Design คณะวิจิตรศิลป์ มช. แสดงความเห็นต่อกิจกรรมของนักศึกษาสาขาวิชา Media Arts and Design เมื่อวันที่ 23 ต.ค. ที่ผ่านมา ว่าเป็นการจุดประกายไฟให้กับนักศึกษาทั้งในและต่างมหาวิทยาลัยให้ออกมาเรียกร้องสิทธิของตัวเอง ย้ำพื้นที่การเมืองกับพื้นที่ศิลปะเป็นพื้นที่เดียวกัน และศิลปะแบบจารีตที่คอยรับใช้ความดีหรือศีลธรรมบางอย่าง ""เป็นแหล่งบ่มเพาะความเหลื่อมล้ำในสังคม...และผลิตซ้ำอุดมการณ์ที่คอยทำให้สังคมนี้ไม่เท่าเทียมกัน"" ""ถ้าคณาจารย์ในมหาวิทยาลัยเชียงใหม่มีความกล้าหาญได้สักครึ่งหนึ่งของนักศึกษา ผมคิดว่ามันคงจะเปลี่ยนแปลงได้รวดเร็วกว่านี้ ทุกครั้งเมื่อคนเราเติบโตเป็นผู้ใหญ่มากขึ้น เรามักจะอ้างถึงความสุขุม นุ่มลึก คิดรอบด้าน ไม่ใช้ความรุนแรง ก็เป็นส่วนที่น่ารับฟังอยู่ แต่คำพูดแบบนี้มันจะไปพร้อมๆ กับการถูกพันธนาการด้วยกฎระเบียบ ที่สุดคนที่เป็นผู้ใหญ่ คนที่แก่กว่าก็กลายเป็นภาระให้กับคนรุ่นหลังที่ต้องคอยมาแก้ไขปัญหา ต้องกล้าหาญให้ได้สักครึ่งหนึ่งของนักศึกษา"" นศ. วิจิตรศิลป์ มช. รุ่นตัดโซ่ เผาโลงศพและรูปผู้บริหารมหา'ลัย ก่อนประกาศปิดงานนิทรรศการ, 23 ต.ค. 64 ข่าวสังคมวัฒนธรรมMedia Art and Designมัลติมีเดียศิลปะคณะวิจิตรศิลป์ศรยุทธ เอี่ยมเอื้อยุทธติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/zTimrzfEn_E/95627,2021_10_25
เกย์อัฟกานิสถานกำลังถูกลืม หลังตาลีบันเถลิงอำนาจ,"Submitted on Mon, 2021-10-25 23:32เกย์ที่เผชิญกับการทารุณจากกลุ่มตาลีบันเปิดเผยถึงความเจ็บปวดบอกว่าชุมชน LGBTQ+ นานาชาติ ""กำลังหลงลืมพวกเรา"" นับตั้งแต่ที่กลุ่มตาลีบันเข้ายึดอำนาจจากรัฐบาลอัฟกานิสถานและลงโทษเกย์ชายด้วยการทุบตีทำร้ายและใช้น้ำร้อนลวกใบหน้าของเขาจนเกิดแผลพุพอง กลุ่มตาลีบันในคาบูล อัฟกานิสถานเมื่อ 17 ส.ค. 64 (ที่มา: แฟ้มภาพ/Wikipedia) โซฮีล เป็นชายรักชายในอัฟกานิสถาน ประเทศที่ไม่เคยมีการยอมรับการรักเพศเดียวกันเลย เขาเปิดเผยถึงเรื่องราวหลังจากที่กลุ่มตาลีบันยึดอำนาจเมื่อเดือน ส.ค. ที่ผ่านมาจนถึงตอนนี้ ทำให้ชีวิตของเขายุ่งเหยิงอีกทั้งยังต้องเผชิญกับการถูกทารุณกรรมจากกลุ่มตาลีบัน ทำให้โซฮีลรู้สึกประหลาดใจอย่างมากที่ทำไมถึงไม่มีการสนับสนุนการแสดงตนยืนหยัดต่อสู้ร่วมกันจากชุมชน LGBTQ+ นานาชาติ อัฟกานิสถานเป็นประเทศที่ไม่เคยมีการยอมรับการรักเพศเดียวกันมาก่อน แต่โซฮีลก็เคยมีกลุ่มเครือข่ายชาวเกย์กลุ่มเล็กๆ ที่ติดต่อสื่อสารกันลับๆ เพื่อหลีกเลี่ยงไม่ให้ถูกกลุ่มหัวรุนแรงจับตัวไปทารุณกรรม อย่างไรก็ตามหลังจากที่กลุ่มติดอาวุธตาลีบันยึดอำนาจอัฟกานิสถานชีวิตเขาก็เปลี่ยนไปมาก เพราะกลุ่มติดอาวุธกลุ่มนี้ทำให้เพศวิถีของเขากลายเป็นเรื่อง ""ผิด"" ต่างจากเดิมที่โซฮีลเคยใช้ชีวิตอย่าง ""คนธรรมดาทั่วไป"" ได้ ""ลองจินตนาการดูว่า คุณเคยมีความหวังที่ยิ่งใหญ่ทั้งหลายแหล่ในชีวิตคุณ คุณมีทุกอย่าง แล้ววันหนึ่งคุณตื่นขึ้นมาแล้วก็พบว่าทุกอย่างสูญสิ้นไปหมด"" โซฮีลกล่าว ""ผมต้องสูญเสียมหาวิทยาลัยของผม สูญเสียวิถีชีวิตของผม สูญเสียชุมชนของผม สูญเสียแม้กระทั่งผู้ชายที่ผมเคยติดต่อคบหาด้วย พวกเขาทุกคนต้องใช้ชีวิตอยู่ในเงามืด พวกเขาทุกคนกำลังหลบซ่อนตัว"" โซฮีลกล่าว โซฮีลเป็นนักศึกษาแพทยศาสตร์ที่มีความฝันอยากออกจากอัฟกานิสถานเพื่อไปสร้างชีวิตตนเอง แต่ในตอนนี้เขาถูกบีบให้ต้องหนีจากบ้านตัวเองไปอยู่ที่อื่น เขาบอกกับครอบครัวว่าการที่เขาเคยมีประวัติสนับสนุนสิทธิมนุษยชนมาก่อนอาจจะทำให้เขาตกเป็นเป้าหมายของตาลีบัน เขาบอกว่าชีวิตของเขาเหมือนกับนักโทษหลังจากที่กลุ่มตาลีบันทำร้ายเขาแล้วเขาอยู่บ้านหลังเดิมต่อไปไม่ได้เพราะพวกเขาจะจำเขาได้ และครอบครัวของเขาก็ไม่รู้เรื่องเพศวิถีของโซฮีลถ้าครอบครัวรู้เขาก็จะสูญเสียการสนับสนุนจากครอบครัวไปด้วย โซฮีลเคยถูกทารุณกรรมจากกลุ่มตาลีบันมาก่อนโดยใช้น้ำเดือดจัดทำให้โซฮีลเป็นแผลพุพอง เหตุการณ์นี้เกิดขึ้นในช่วงที่เขาถูกจับตัวไปในช่วงที่กำลังเดินทางไปขอหนังสือเดินทางและสำเนาสูติบัตรจากสำนักงานราชการท้องถิ่น มีชายคนหนึ่งที่มีอาวุธปืนบนบ่าเรียกตัวโซฮีลในขณะที่เขากำลังเดินทางโดยสวมชุดเสื้อยืดกางเกงยีนส์ธรรมดา ชายคนที่มีอาวุธถามเขาว่าทำไมเขาถึงสวมเสื้อยืดแบบตะวันตกทั้งๆ ที่มันก็เป็นเสื้อที่ใครๆ ก็สวมใส่กันเป็นปรกติ โซฮีลบอกว่าเขารู้ว่ามันไม่ได้เกี่ยวกับเสื้อที่เขาใส่ แต่ชายคนที่ถือปืนรู้ว่าเขาเป็นรักเพศเดียวกัน หลังจากนั้นก็มีการนำตัวซาฮีลไปที่สำนักงานของคนที่ถือปืนมีการซักไซ้เอาความกับซาฮีลเรื่องเสื้อยืดซึ่งซาฮีลก็ตอบไปตามความจริงว่าเขากำลังจะไปทำธุระเกี่ยวกับการขอสูติบัตร ชายคนที่มีปืนก็ตบหน้าเขาจนล้มลงกับพื้น มีทหารสองนายทุบตีทำร้ายเขาและพยายามซักไซ้เขาว่าเขาเป็นใคร โดยที่ซาฮีลไม่ยอมบอกว่าเขาเป็นนักกิจกรรมด้านความหลากหลายทางเพศ การทำร้ายร่างกายซาฮีลรุนแรงขึ้นเรื่อยๆ จนกระทั่งมีทหารคนหนึ่งนำกาน้ำชาที่เต็มไปด้วยน้ำร้อนเทรดใบหน้าเขา และเมื่อเขาขยับตัวน้ำร้อนก็ไหลไปโดนหน้าอกและหัวไหล่ของเขาด้วย หลังจากนั้นก็มีคนจับมือเขาแล้วผลักออกมาจากที่นั่น ในตอนนั้นเขากำลังเจ็บปวดและบอบช้ำมากจนทำให้ไม่รู้ว่าออกมาได้อย่างไร เขานอนไม่หลับไปอีกหนึ่งสัปดาห์หลังจากนั้น โซฮีลบอกว่ามันทำให้เขากลัวอนาคตตัวเองและอยากออกไปจากประเทศเพื่อไปให้ไกลจากพวกตาลีบัน แต่สิ่งที่ทำให้เขาเจ็บปวดยิ่งไปกว่านั้นคือความเงียบจากประชาคม LGBTQ+ ทั่วโลกที่ไม่ได้ตอบรับการติดต่อของเขาเลยเป็นเวลาถึง 2 เดือน จนทำให้โซฮีลท้อจากที่เคยหวังว่าประชาคม LGBTQ+ จะช่วยเหลือพวกเขา ""ผมตะลึงอย่างมาก ผมเคยหวังว่าชุมชน LGBTQ+ จะช่วยเหลือพวกเรา หวังว่าพวกเขาจะได้ยินเสียงของพวกเรา แต่พวกเขาก็หายไปเลย ไม่มีใครรับฟัง ไม่มีใครที่จะยื่นมือมาช่วยเหลือพวกเรา ในช่วงเวลาที่พวกเราต้องการความช่วยเหลือมากที่สุด ไม่มีใครเลย ผมไม่รู้ว่าทำไม ผู้คนลืมพวกเราไปหมดแล้วหรือ"" โซฮีลกล่าว มีการกล่าวถึงสถานการณ์ของชาว LGBTQ+ ในอัฟกานิสถานว่าตอนนี้อยู่ในสภาพ ""น่าสะพรึง"" เพราะพวกตาลีบันตามล่าคนแบบพวกเขาที่ดูเป็นฝ่ายตรงข้าม คนในชุมชนผู้มีความหลากหลายทางเพศต่างก็ลบโซเชียลมีเดียของตัวเองทิ้ง มีคนบอกโซฮีลว่าอย่าได้ติดต่อกันเพราะพวกเขาไม่ปลอดภัย กลัวว่าถ้าใครได้พบกับเพศสภาพหรือเพศวิถีของพวกเขา พวกเขาจะถูกสังหารได้ เรียบเรียงจาก Gay Afghan burned by Taliban says international LGBT+ community has ‘forgot about us’, Pink News, 22-10-2021 ข่าวสิทธิมนุษยชนต่างประเทศอัฟกานิสถานความหลากหลายทางเพศLGBTQ+ตาลีบันเกย์ทารุณกรรมติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/v8-Z4bi6fyE/95628,2021_10_25
ให้ประกัน 2 นิสิต ม.บูรพา หลังวางเงิน 3 แสน คดี ม.112 แขวนป้ายข้อความถึงสถาบันกษัตริย์ที่ห้องพัก,"Submitted on Mon, 2021-10-25 23:42ศาลชลบุรีให้ประกันตัว 2 นิสิต ม.บูรพา ข้อหา ม.112 จากการแขวนป้ายข้อความที่เกี่ยวข้องกับรัฐบาลและสถาบันกษัตริย์ที่ห้องพัก โดยใช้หลักทรัพย์รายละ 150,000 บาท รวม 300,000 บาท จากกองทุนราษฎรประสงค์ 25 ต.ค.2564 จากกรณีเมื่อวันที่ 23 ต.ค.ที่ผ่านมา เวลาประมาณ 15.30 น. โอ๊ด นิสิต ม.บูรพา ถูกตำรวจจาก สน.แสมดำ กรุงเทพฯ เข้าจับกุมตามหมายจับ อ้างกระทำความผิดตามกฏหมายอาญามาตรา 112 หรือหมิ่นประมาทกษัตริย์ จากการนำป้ายผ้าที่มีข้อความเกี่ยวกับกษัตริย์แขวนที่บริเวณระเบียงหอพักหน้ามหาวิทยาลัย พร้อมควบคุมตัวมาที่ สภ.แสนสุข และวันต่อมา (24 ต.ค.64) เวลาประมาณ 15.00 น. อาร์ม (นามสมมติ) วัย 19 ปี นิสิตคณะสหเวชศาสตร์ ม.บูรพา เพื่อนร่วมห้องของโอ๊ด เข้ารายงานตัวต่อเจ้าหน้าที่ตำรวจในข้อหาเดียวกันนั้น ล่าสุดวันนี้ (25 ต.ค.64) เมื่อเวลาประมาณ 18.20 น. อาร์ตและโอ๊ด 2 นักศึกษา ได้รับการปล่อยตัวชั่วคราวจากห้องเวรชี้ ซึ่งก่อนหน้านั้น ทนายความ ครอบครัว และเพื่อนของสองนิสิต ม.บูรพาได้มารอที่ สภ.แสนสุขและศาลจังหวัดชลบุรี เพื่อยื่นประกันและรอฟังคำสั่งศาลในการยื่นฝากขังและขอประกันตัว โดยเวลา 17.00 น. ศาลเรียกทนายความและครอบครัวรวมถึงนักวิชาการและสมาชิกสภาผู้แทนราษฎร หรือ ส.ส.ที่มาเยี่ยมขอใช้ตำแหน่งในการประกันตัวมิวสิคทั้งสองเข้ามารับฟังคำสั่งศาล ศาลมีคำสั่งให้ประกันตัวโดยตีเป็นวงเงินสดรายละ 150,000 บาท หรือให้ ส.ส.หรือข้าราชการใช้ตำแหน่งในการประกันได้ อย่างไรก็ตามในระหว่างการเตรียมการรอคำสั่งศาลทางทนายและใบประกันจากกองทุนราษฎรประสงค์ได้เตรียมเงินมาเพื่อยื่นประกันตัวแล้ว จึงได้ใช้เงินสดจำนวน 300,000 บาทประกันตัว อีกทั้งศาลยังมีเงื่อนไขว่าไม่ให้ทั้งสองผู้ต้องหากระทำซ้ำพฤติกรรมที่ได้ถูกกล่าวหาว่าเป็นความผิดอีก ผู้สื่อข่าวรายงานด้วยว่า วานนี้ (24 ต.ค.64) เวลาประมาณ 15.30 น. ก่อนการมอบตัวของ อาร์ม นั้น กลุ่มเพื่อนของอาร์มและโอ๊ดมารวมตัวให้กำลังใจ โดยกลุ่มภาคีไล่หมาก็ได้มาทำกิจกรรมชูป้ายบูมด้วยคำว่า ”ศักดินาจงพินาศประชาราษฎร์จงเจริญ” มีการชูป้ายข้อความขับไล่รัฐบาลประยุทธ์ เรียกร้องสิทธิ์ในการเข้าถึงวัคซีน ให้ยกเลิก ม. 112 และปฏิรูปสถาบันฯ ระหว่างจัดกิจกรรมมีเจ้าหน้าที่ตำรวจในชุดครึ่งท่อน เดินมาเจรจาขออย่าให้มีการชูป้าย แต่นักกิจกรรมยืนยันที่จะทำกิจกรรมต่อ และยืนยันว่าข้อความที่นำมาใช้ ไม่ได้มีความผิดตามกฏหมายแต่อย่างใด และหากจะมีการห้ามไม่ให้ทำกิจกรรมก็ขอให้เจ้าหน้าที่ระบุว่าข้อความที่พวกเขาได้นำมาแสดงมีความผิดตามกฏหมายข้อใด นอกจากนี้ระหว่างที่อาร์มเข้าแสดงตัวกับเจ้าหน้าที่กลุ่มเพื่อนร่วมกันร้องเพลงบทเพลงแด่เจ้าผีเสื้อ กลุ่มโกงกางซึ่งเป็นนักกิจกรรมอีกกลุ่มหนึ่งใน ม.บูรพา นำเอาอาหารสุนัขมาเทต่อหน้าเจ้าหน้าที่ตำรวจบริเวณหน้า สภ.แสนสุข อีกด้วย ทั้งนี้ ภวัต อิศรพร ทนายความจากศูนย์ทนายความเพื่อสิทธิมนุษยชน กล่าวว่าผู้ต้องหาทั้งสองคนให้การปฏิเสธตลอดข้อกล่าวหา และขอให้การในชั้นศาล ในส่วนการขอปล่อยตัวชั่วคราว มี จิรัฏฐ์ ทองสุวรรณ์ ส.ส. จ.ฉะเชิงเทรา พรรคก้าวไกล และอาจารย์จากมหาวิทยาลัยบูรพา มาแสดงตัวว่าพร้อมใช้ตำแหน่งในการประกันตัว 2 ผู้ต้องหา แต่ทางเจ้าหน้าที่ได้แจ้งว่าจะไม่มีการให้ประกันตัวในชั้นพนักงานสอบสวน และจะส่งศาลเพื่อขออำนาจศาลในการฝากขังและคัดค้านการให้ประกันตัว ผู้สื่อข่าวรายงานเพิ่มเติมด้วยว่า หลังจากที่มีการแขวนป้ายผ้าในช่วงเย็นของวันที่ 12 ก.ค.64 จนถึงเช้าของวันที่ 13 ก.ค.64 จนเป็นคดีนี้ เดิมเจ้าหน้าที่ตำรวจและเจ้าหน้าที่จากกองอำนวยการรักษาความมั่นคงภายใน เข้าทำการตรวจค้นที่พักและควบคุมตัวควบคุมตัวผู้ต้องหาไปสอบสวนที่ สน.แสนสุข โดยที่ไม่มีทนายความเข้าร่วมกระบวนการ ครั้งหนึ่งแล้ว แต่เมื่อการสอบสวนแล้วเสร็จ เจ้าหน้าที่จึงได้ปล่อยตัวนิสิตทั้งสองคนพร้อมทั้งได้กล่าวตักเตือน และไม่ได้บอกว่าจะดำเนินคดีในครั้งนั้น ข่าวการเมืองการศึกษาสิทธิมนุษยชนมหาวิทยาลัยบูรพาแขวนป้ายข้อความม.112ส้นตีนมัลติมีเดียสถาบันกษัตริย์ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/_92EeFadLe4/95629,2021_10_25
