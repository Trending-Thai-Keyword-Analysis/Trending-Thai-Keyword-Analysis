title,summary,link,published
ภาคประชาชน 649 รายชื่อ 88 องค์กร ยื่นจดหมายเปิดผนึกให้ประวิตร ทบทวน อีไอเอผันน้ำ โขง เลย ชี มูล,"Submitted on Mon, 2021-10-11 23:42ภาคประชาชน 649 รายชื่อ 88 องค์กร ยื่นจดหมายเปิดผนึกให้ประวิตร ทบทวนรายงานการประเมินผลกระทบสิ่งแวดล้อม โครงการผันน้ำ โขง เลย ชี มูล ชี้ขาดกระบวนการมีส่วนร่วมอย่างรอบด้านจากประชาชนที่จะได้รับผลกระทบ 11 ต.ค. 2564 ศูนย์สื่อชุมชนเพื่อสังคมที่เป็นธรรม (ศสธ.) รายงานว่า วันนี้ (11 ต.ค.64) ประชาชน 649 รายชื่อ และ 88 องค์กร นำโดยเครือข่ายประชาชนลุ่มน้ำโขงอีสาน มีจดหมายเปิดผนึกส่งถึง พล.อ.ประวิตร วงษ์สุวรรณ รองนายกรัฐมนตรี และในฐานะประธานคณะกรรมการสิ่งแวดล้อมแห่งชาติ (กก.วล.) เพื่อคัดค้านรายงานการประเมินผลกระทบสิ่งแวดล้อม หรืออีไอเอ โครงการบริหารจัดการน้ำโขง เลย ชี มูล โดยแรงโน้มถ่วง ระยะที่ 1 โดยเห็นว่าเป็นการดำเนินการทำรายงานที่ไม่ชอบธรรม ขาดกระบวนการมีส่วนร่วมอย่างรอบด้านจากประชาชนที่จะได้รับผลกระทบ พร้อมกับมีข้อเรียกร้องให้มีการทบทวนรายงานอีไอเอ ฉบับดังกล่าวอย่างเร่งด่วน “รายงานฯ นี้ ไม่เข้าใจและไม่ได้กล่าวถึงมิตินิเวศวัฒนธรรมและภูมิปัญญาท้องถิ่น อีกทั้งโครงการบริหารจัดการน้ำโขง เลย ชี มูล ใช้งบประมาณจำนวนมาก และมีผลกระทบโดยตรงต่อชุมชนจำนวนมาก ดังนั้น การประเมินผลกระทบฯ ควรคำนึงถึงและให้ความสำคัญกับกระบวนการมีส่วนร่วมของชุมชนอย่างแท้จริง” เนื้อหาในจดหมายระบุ ทั้งนี้ สืบเนื่องจากกรมชลประทาน ได้ทำการศึกษาโครงการศึกษาความเหมาะสมและผลกระทบสิ่งแวดล้อม (EIA) และการประเมินสิ่งแวดล้อมระดับยุทธศาสตร์ (Strategic Environmental Assessment : SEA) โครงการบริหารจัดการน้ำโขง เลย ชี มูล โดยแรงโน้มถ่วง ภาคตะวันออกเฉียงเหนือ แล้วเสร็จเมื่อเดือนกรกฎาคม 2555 โดยการพัฒนาระยะที่ 1 แล้วเสร็จเมื่อเดือนเมษายน 2560 แต่อย่างไรก็ดี คณะผู้ชำนาญการได้พิจารณารายงานวิเคราะห์ผลกระทบสิ่งแวดล้อมโดยโครงการพัฒนาแหล่งน้ำ(คชก.) ได้พิจารณารายงานเมื่อวันที่ 17 มิ.ย. 2564 และมีมติให้ สำนักงานทรัพยากรน้ำแห่งชาติ หรือ สทนช. และกรมชลประทาน ดำเนินการปรับปรุงแก้ไขรายงานดังกล่าว และ สทนช. จะต้องจัดทำข้อมูลเพิ่มเติมตามมติของ คชก. จนกว่าจะผ่านการพิจารณา สุวิทย์ กุหลาบวงษ์ ผู้ประสานงานเครือข่ายประชาชนลุ่มน้ำโขงอีสาน กล่าวว่า การตัดสินใจของรัฐบาลที่รับฟังข้อมูลด้านเดียว และมีธงอยู่แล้วที่จะผลักดันโครงการโขง เลย ชี มูล ดังนั้น การจัดเวทีรับฟังความเห็นต่างๆ จึงเป็นแค่พิธีกรรมที่อ้างการมีส่วนร่วมของประชาชน ซึ่งสิ่งที่เป็นข้อกังวลและคำถามของคนอีสานต่อกรณีโครงการผันน้ำ โขง เลย ชี มูล คือ โครงการผันน้ำ โขง เลย ชี มูลนี้มีความคุ้มค่าหรือไม่ที่จะลงทุนหลายหมื่นล้านบาท หรือเป็นแค่การผลาญงบประมาณที่มาจากภาษีประชาชน “การผันน้ำโขงจะเอาน้ำมาจากที่ไหนผันเข้ามาในภาคอีสาน เพราะเราก็ทราบกันอยู่แล้วว่าประเทศจีนสร้างเขื่อนกั้นแม่น้ำโขงกักน้ำไว้ตอนบน และ สปป.ลาว สร้างเขื่อนไชยยะบุรีกักน้ำไว้เพื่อปั่นไฟฟ้าขายให้กับประเทศไทย ทำให้ปริมาณน้ำในแม่น้ำโขงยิ่งลดน้อยลงไปอีก และ สปป.ลาว กำลังมีแผนที่จะสร้างเขื่อนสานะคาม ที่อยู่ห่างจากชายแดนไทย อ.เชียงคาน จ.เลย ประมาณ 2.5 กิโลเมตร คาดว่าถ้าสร้างเสร็จจะส่งผลกระทบต่อประเทศไทยอย่างมหาศาล และปริมาณน้ำที่จะลดลงอีก” สุวิทย์กล่าว ผู้ประสานงานเครือข่ายประชาชนลุ่มน้ำโขงอีสาน กล่าวต่อว่า ปัจจุบัน สทนช. ก็กำลังผลักดันโครงการสร้างเขื่อนปากชม (ผามอง) ที่บริเวณบ้านคกเว้า ต.หาดคัมภีร์ อ.ปากชม จ.เลย กั้นแม่น้ำโขงระหว่างพรมแดนประเทศไทยและ สปป.ลาว เพื่อกักน้ำและยกระดับน้ำให้สูงขึ้นเพื่อให้น้ำเข้าปากแม่น้ำเลย แต่ประชาชนในพื้นที่คัดค้าน นอกจากนี้ยังมีบทเรียนจากโครงการ โขง ชี มูล ที่ผ่านมา กว่า 30 ปี โดยการสร้างเขื่อนกั้นลำน้ำมูล ลำน้ำชี ลุ่มน้ำหนองหาน กุมภวาปี จ.อุดรฯ ที่อ้างจะแก้ปัญหาภัยแล้ง แก้น้ำท่วม ตอนนี้ได้พิสูจน์ให้เห็นแล้วว่าโครงการเหล่านี้ล้มเหลวไม่สามารถทำได้ และมีการแพร่กระจายของดินเค็ม ทั่วภาคอีสาน ส่งผลกระทบด้านระบบนิเวศและสิ่งแวดล้อม รวมทั้งการสูญเสียที่ดินทำกินของพี่น้องชาวอีสาน เช่น เขื่อนราศรีไศล เขื่อนหัวนา จ.ศรีสะเกษ เขื่อนร้อยเอ็ด เขื่อนยโสธร เป็นต้น “ดังนั้น รัฐบาลควรชะลอโครงการผันน้ำโขง เลย ชี มูล ออกไปก่อน และให้มีการศึกษาการจัดการน้ำโครงการ โขง ชี มูล ที่ผ่านมา ในด้านผลกระทบทางสังคมและสิ่งแวดล้อม และให้มีการศึกษาร่วมกันระหว่างภาคประชาชน และหน่วยงานรัฐต่อทางเลือกในการจัดการน้ำที่เหมาะสม และสอดคล้องกับระบบนิเวศภาคอีสาน” ผู้ประสานงานเครือข่ายประชาชนลุ่มน้ำโขงอีสาน กล่าวทิ้งท้าย ข่าวสิ่งแวดล้อมโครงการบริหารจัดการน้ำโขง เลย ชี มูล โดยแรงโน้มถ่วง ระยะที่ 1รายงานการประเมินผลกระทบสิ่งแวดล้อมสุวิทย์ กุหลาบวงษ์ศูนย์สื่อชุมชนเพื่อสังคมที่เป็นธรรมเครือข่ายประชาชนลุ่มน้ำโขงอีสานติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/3CRVrgcdods/95416,11_10_2021
แฮชแท็ก #ประยุทธ์ ติดเทรนด์ทวิตเตอร์ทันที หลังแถลงเคลมใหญ่สำเร็จที่สุดในโลกเรื่องโควิด,"Submitted on Mon, 2021-10-11 22:07แฮชแท็ก #ประยุทธ์ ติดเทรนด์ทวิตเตอร์ทันที หลัง 'ประยุทธ์' แถลงเปิดรับนักท่องเที่ยวโดยไม่ต้องกักตัว พร้อมเคลมใหญ่ว่าประสบความสำเร็จมากที่สุดในโลกในการปกป้องรักษาชีวิตของประชาชน ขณะเดียวกัน ความเสี่ยงในเรื่องการสูญเสียชีวิตที่จะเกิดจากการแพร่ระบาดของโควิด-19 ในไทยก็กำลังค่อย ๆ ลดลง 11 ต.ค.2564 ผู้สื่อข่าวรายงานว่าเมื่อช่วงเย็นที่ผ่านมาหลังมีข่าวว่า พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม จะแถลงผ่านโทรทัศน์รวมการเฉพาะกิจแห่งประเทศไทยเรื่องสำคัญ ในเวลา 20.30 น. ส่งผลให้หลายฝ่ายคาดการณ์ว่าจะเป็นการแถลงลาออกหรือยุบสภาหรือไม่ ซึ่งสอดรับกับ วานนี้ (10 ต.ค.) นิด้าโพลเพิ่งเปิดผลสำรวจความคิดเห็นประชาชนต่อกระแสยุบสภาฯเพื่อจัดเลือกตั้งใหม่ ส่วนใหญ่ร้อยละ 40.35 เห็นว่าควรประกาศยุบสภาฯโดยเร็ว รองลงมาร้อยละ 30.05 ระบุว่าควรประกาศยุบสภาหลังกฎหมายการเลือกตั้งได้รับการแก้ไขให้สอดคล้องกับรัฐธรรมนูญแล้ว นั้น อย่างไรก็ตาม เวลา 20.30 น. พล.อ.ประยุทธ์ แถลงผ่านโทรทัศน์รวมการเฉพาะกิจแห่งประเทศไทย ตามกำหนดการ แต่เป็นเพียงการยืนยัน “เปิดรับนักท่องเที่ยวเข้าประเทศ โดยไม่ต้องกักตัว” ต่อมาในทวิตเตอร์ แฮชแท็ก #ประยุทธ์ ติดเทรนด์ทันทีด้วยยอดเมื่อเวลา 22.00 น. 487K ทวีต ส่วนมากเป็นการวิพากษ์วิจารณ์การแถลงดังกล่าว ซึ่งเว็บไซต์ทำเนียบรัฐบาลสรุปสาระสำคัญที่ พล.อ.ประยุทธ์ แถลงไว้ ดังนี้ นายกรัฐมนตรี กล่าวถึงหนึ่งปีครึ่งที่ผ่านมา ถือเป็นความท้าทายครั้งยิ่งใหญ่ที่สุดในประวัติศาสตร์ชาติไทย จากการแพร่ระบาดของโควิด-19 ไม่มีประเทศไหนในโลกที่ไม่ได้รับผลกระทบ ที่สร้างความหนักใจที่สุด 2 ทางเลือก คือ การตัดสินใจเลือกระหว่างปกป้องชีวิตคน กับปกป้องการทำมาหากิน เมื่อเลือกที่จะปกป้องชีวิตประชาชน ทำให้พบกับความลำบากในการทำมาหาเลี้ยงชีวิต หากเลือกที่จะปกป้องการทำมาหากินตามปกติของประชาชน ต้องเจอกับการสูญเสียชีวิต ที่อาจจะเป็นคนในครอบครัว เพื่อน เพื่อนบ้าน หรือแม้กระทั่งคนที่เป็นเสาหลักที่หาเลี้ยงครอบครัว นายกรัฐมนตรี กล่าวว่า ได้ปฏิบัติตามคำแนะนำของผู้เชี่ยวชาญทางด้านสาธารณสุขที่ยอดเยี่ยม ที่มีอยู่มากมาย ลงมือทำอย่างรวดเร็ว ด้วยการใช้มาตรการที่เข้มงวดต่าง ๆ ด้วยความร่วมมือกันของทุกภาคส่วนในสังคม วันนี้ ไทยเป็นหนึ่งในประเทศที่ประสบความสำเร็จมากที่สุดในโลกในการปกป้องรักษาชีวิตของประชาชน ขณะเดียวกัน ความเสี่ยงในเรื่องการสูญเสียชีวิตที่จะเกิดจากการแพร่ระบาดของโควิด-19 ในไทยก็กำลังค่อย ๆ ลดลง แต่ยังต้องระวัง รักษาความสามารถของระบบสาธารณสุข โรงพยาบาล และบุคลากรทางการแพทย์ เตรียมพร้อมยารักษาและวัคซีนป้องกันมากขึ้นเรื่อย ๆ เรียนรู้ที่จะใช้ชีวิตอยู่เหมือนกับโรคภัยอื่น ๆ ที่กลายเป็นโรคประจำถิ่น นายกรัฐมนตรียังเผยว่า ในช่วงหนึ่งถึงสองสัปดาห์ที่ผ่านมา ประเทศที่เป็นนักท่องเที่ยวสำคัญของประเทศไทย ต่างค่อย ๆ เริ่มอนุญาตให้ประชาชนของเขาเดินทางได้ โดยไม่มีเงื่อนไขที่ยุ่งยากมากมาย อย่างเช่น อังกฤษ ตอนนี้เพิ่งจะอนุญาตให้ประชาชนเดินทางมาประเทศไทยได้โดยไม่ยุ่งยาก หรืออย่าง สิงคโปร์ และออสเตรเลีย ก็เพิ่งเริ่มผ่อนคลายเงื่อนไข ในการเดินทางไปต่างประเทศของประชาชน ความคืบหน้าที่เกิดขึ้นแบบนี้ ยังต้องระมัดระวัง แต่ก็ต้องเดินหน้าให้ไว เพื่อไม่ให้เสียโอกาส ดึงนักท่องเที่ยวในช่วงเทศกาลเดินทางท่องเที่ยววันหยุดสิ้นปี ใน 3 เดือนข้างหน้านี้ เพื่อสนับสนุนส่งเสริมการทำมาหากินของประชาชนนับล้าน ๆ คน ในภาคการท่องเที่ยว การเดินทาง และภาคธุรกิจพักผ่อนหย่อนใจ และบันเทิง รวมถึงภาคธุรกิจอื่น อีกมากมายที่เกี่ยวข้อง นายกรัฐมนตรีกล่าวว่า ได้สั่งการให้ ศบค. และกระทรวงสาธารณสุข ร่วมพิจารณา โดยตั้งแต่วันที่ 1 พฤศจิกายน เป็นต้นไป ประเทศไทยจะเริ่มเปิดรับการเดินทางเข้าประเทศไทย โดยไม่ต้องกักตัว สำหรับผู้ที่ฉีดวัคซีนครบโดสแล้ว และเดินทางเข้าประเทศไทยโดยทางอากาศจากประเทศที่กำหนดว่า เป็นประเทศความเสี่ยงต่ำ เมื่อเดินทางเข้าประเทศไทย ทุกคนต้องแสดงตัวว่าปลอดเชื้อโควิด-19 โดยต้องมีหลักฐานผลการตรวจหาเชื้อโควิด-19 ด้วยวิธี RT-PCR ซึ่งทำการตรวจก่อนเดินทางออกจากประเทศต้นทาง และจะมีการตรวจหาเชื้อโควิด-19 อีกครั้ง เมื่อเดินทางมาถึงประเทศไทย หลังจากนั้น จึงสามารถเดินทางไปพื้นที่ต่าง ๆ ได้อย่างอิสระ เช่นเดียวกับที่คนไทยปกติทั่วไปสามารถทำได้ ทั้งนี้ ได้เริ่มต้นกำหนดรายชื่อประเทศความเสี่ยงต่ำ ที่จะสามารถเดินทางเข้าประเทศไทยได้ โดยไม่ต้องกักตัว ไว้ที่อย่างน้อย 10 ประเทศ ซึ่งจะรวมประเทศ อย่างเช่น อังกฤษ สิงคโปร์ เยอรมนี จีน และอเมริกา โดยตั้งเป้าจะเพิ่มจำนวนประเทศให้มากขึ้นอีก ภายในวันที่ 1 ธันวาคม และหลังจากนั้น ภายในวันที่ 1 มกราคม เราจะเพิ่มจำนวนประเทศให้มากขึ้น อย่างกว้างขวาง อย่างไรก็ตาม ผู้ที่มาจากประเทศที่ไม่ได้อยู่ในรายชื่อประเทศความเสี่ยงต่ำ เรายังให้การต้อนรับเข้าประเทศไทย แต่จำเป็นต้องมีการกักตัว ตามเงื่อนไขและข้อกำหนด ภายในวันที่ 1 ธันวาคม จะพิจารณาอนุญาตให้ดื่มเครื่องดื่มแอลกอฮอล์ในร้านอาหารได้ และจะพิจารณาอนุญาตให้สถานที่พักผ่อนหย่อนใจ และสถานบันเทิง เปิดให้บริการได้ ภายใต้มาตรการด้านสาธารณสุขที่เหมาะสม เพื่อสนับสนุนและกระตุ้นภาคการท่องเที่ยว การพักผ่อนและบันเทิง โดยเฉพาะอย่างยิ่งในช่วงเวลาที่กำลังจะเข้าสู่เทศกาลเฉลิมฉลองเนื่องในโอกาสปีใหม่ นายกรัฐมนตรียังกล่าวว่า เมื่อเริ่มต้นการผ่อนคลายต่าง ๆ จะทำให้มีจำนวนผู้ติดเชื้อเพิ่มขึ้น เป็นการชั่วคราว ซึ่งต้องติดตามสถานการณ์อย่างใกล้ชิด และประเมินดูว่าจะรับมือกับสถานการณ์นั้นอย่างไร โดยต้องไม่ปล่อยให้เสียโอกาส ในช่วงเวลาทองของการทำมาหากินไปอีก เป็นปีที่ 2 ติดต่อกัน อย่างไรก็ตาม ใน 2-3 เดือน หรือ 4 เดือนข้างหน้า อาจมีสายพันธุ์ใหม่ที่อันตรายมาก ๆ เกิดขึ้นอีก จึงต้องจัดมาตรการที่เหมาะสมและพอเหมาะพอดี คุมสถานการณ์เอาไว้ให้ได้ นายกรัฐมนตรีกล่าวถึงกลางเดือนมิถุนายนที่ผ่านมา ได้ตั้งเป้าเปิดรับนักท่องเที่ยวเข้าประเทศ โดยไม่ต้องกักตัว ให้ได้ภายใน 120 วัน พร้อมเร่งเครื่องการฉีดวัคซีนให้ประชาชน ชื่นชมความสำเร็จที่ยิ่งใหญ่ ของเจ้าหน้าที่และบุคลากรสาธารณสุขทุกท่าน เจ้าหน้าที่และผู้ปฏิบัติงาน ส่วนงานอื่น ๆ รวมถึงพี่น้องประชาชนคนไทยทุกคน สำหรับความร่วมมือที่ตอบสนองต่อคำร้องขอเมื่อเดือนมิถุนายน • หลังจากที่ตั้งเป้า 120 วัน ได้มีความพยายามอย่างเต็มที่ เพื่อจัดหาวัคซีนมาให้ได้เพิ่มมากขึ้น การรับส่งมอบวัคซีนของไทย เพิ่มขึ้นอย่างก้าวกระโดด ถึง 3 เท่าทันทีจากที่เดือนพฤษภาคม ได้รับส่งมอบวัคซีน ถึง 12 ล้านโดสในเดือนกรกฎาคม และได้รับส่งมอบวัคซีน อีกถึงเกือบ 14 ล้านโดสในเดือนสิงหาคม และวันนี้ ได้รับส่งมอบวัคซีนเข้าประเทศไทย ถึงมากกว่า 20 ล้านโดสต่อเดือน ไปจนถึงสิ้นปี รวมเป็นวัคซีนจำนวนมากกว่า 170 ล้านโดส เกินเป้าหมายที่ตั้งไว้เป็นอย่างมาก • เจ้าหน้าที่และบุคลากรสาธารณสุข เร่งการฉีดวัคซีน ประชาชนก็ให้ความร่วมมืออย่างเต็มที่ ในการลงทะเบียนรับการฉีดวัคซีน ผลลัพธ์ที่เกิดขึ้น การฉีดวัคซีนเพิ่มขึ้นถึง 3 เท่า และไทยติดอันดับ 1 ใน 10 ประเทศที่ฉีดวัคซีนได้เร็วที่สุดในโลก ปัจจุบันเฉลี่ยฉีดวัคซีนได้มากกว่า 700,000 โดสต่อวัน และบางวันเกินกว่า 1 ล้านโดส ในช่วงท้าย นายกรัฐมนตรี ได้กล่าวว่า ทั้งโลกต้องเจอกับการแพร่ระบาดที่รุนแรงของสายพันธุ์เดลต้า ทำให้มีจำนวนผู้ติดเชื้อเพิ่มขึ้นสูงมาก เช่นเดียวกับในประเทศไทย หลายคนคงทำใจว่า ไม่น่าจะสามารถเปิดประเทศโดยไม่ต้องกักตัวได้ภายในปีนี้ ขณะที่หลาย ๆ ประเทศยังคงต่อสู้กับเดลต้าอยู่ แต่เรากำลังจะสามารถเริ่มเปิดให้เข้าประเทศไทยได้ โดยไม่ต้องกักตัว ตั้งแต่เดือนพฤศจิกายนเป็นต้นไป แสดงให้เห็นถึงความสำเร็จของการที่คนไทยร่วมมือกัน ทำงานด้วยความมุ่งมั่น และเป็นหนึ่งเดียว ทั้งบุคลากรทางการแพทย์ เจ้าหน้าที่สาธารณสุข หน่วยงาน องค์กรต่าง ๆ ทั้งภาครัฐ และภาคเอกชน รวมถึงความร่วมมือกันของประชาชนคนไทยทุกคน จึงเป็นช่วงเวลาที่เหมาะสมอย่างยิ่ง ที่จะเริ่มเปิดประเทศรับนักท่องเที่ยวให้เข้าประเทศไทยได้ โดยไม่ต้องกักตัว ข่าวการเมืองคุณภาพชีวิต#ประยุทธ์COVID-19ประยุทธ์ จันทร์โอชาติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/vcv-hQcmzH0/95415,11_10_2021
บอร์ด สปสช. รับข้อเสนอ ‘รับฟังความเห็นปี 64’ พัฒนาระบบปฐมภูมิ กระจายอำนาจมากขึ้น,"Submitted on Mon, 2021-10-11 20:06บอร์ด สปสช.รับทราบข้อเสนอการรับฟังความเห็นทั่วไปฯ ปี 2564 ขยายสิทธิ-บริการ เพิ่มการกระจายอำนาจ-สร้างความเข้มแข็งระบบปฐมภูมิ บรรเทาความเดือดร้อนประชาชนให้มากขึ้น พร้อมพัฒนาแนวทางการรับฟังฯ ปี 2565 เตรียมปรับเนื้อหาให้กระชับเข้าใจง่าย ขยายกลุ่มเป้าหมาย-เพิ่มช่องทางให้มากขึ้น 11 ต.ค.2564 ทีมสื่อ สปสช. รายงานว่า ที่ประชุมคณะกรรมการหลักประกันสุขภาพแห่งชาติ (บอร์ด สปสช.) ครั้งที่ 11/2564 เมื่อวันนี้ (11 ต.ค.64) มี อนุทิน ชาญวีรกูล รองนายกรัฐมนตรี และรัฐมนตรีว่าการกระทรวงสาธารณสุข (สธ.) เป็นประธาน ได้ร่วมกันรับทราบผลการรับฟังความคิดเห็นโดยทั่วไปจากผู้ให้บริการและผู้รับบริการ ประจำปี 2564 พร้อมมอบข้อเสนอจากการรับฟังความคิดเห็นฯ ให้คณะกรรมการควบคุมคุณภาพและมาตรฐานบริการสาธารณสุข และคณะอนุกรรมการที่เกี่ยวข้องพิจารณาดำเนินการ ทั้งนี้ การรับฟังความคิดเห็นฯ ประจำปี 2564 คณะทำงานได้มีการกลั่นกรองข้อเสนอออกมาเป็นจำนวน 58 ข้อ ครอบคลุมใน 8 ด้าน ได้แก่ 1. ประเภทและขอบเขตบริการสาธารณสุข 2.มาตรฐานบริการสาธารณสุข 3. ด้านบริหารจัดการสำนักงานหลักประกันสุขภาพแห่งชาติ (สปสช.) 4. ด้านหลักเกณฑ์และการบริหารจัดการกองทุนหลักประกันสุขภาพแห่งชาติ 5. การบริหารกองทุนหลักประกันสุขภาพระดับท้องถิ่นหรือพื้นที่และค่าบริการ LTC 6. การมีส่วนร่วม 7. การรับรู้และคุ้มครองสิทธิ 8. ด้านอื่นๆ สำหรับข้อเสนอใหม่ในปี 2564 เช่น ให้ สปสช.เป็นหน่วยงานหลักในการจัดซื้อจัดหาวัคซีนโควิดให้แก่ประชาชน จัดสรรงบสนับสนุนผู้ดูแลหรืองบเฉพาะโรคแก่หน่วยปฐมภูมิในการออกเยี่ยมติดตามดูแลผู้ป่วย เพิ่มงบบริหารจัดการขยะในผู้ป่วยฟอกไตให้หน่วยบริการ พัฒนาระบบริการระดับปฐมภูมิให้ประชาชนเห็นความสำคัญด้านการป้องกันโรค ส่งเสริมเรื่องความรอบรู้ด้านสุขภาพ รักษาสุขภาพดี ไม่ป่วย NCD มีรางวัลหรือขวัญกำลังใจตอบแทน เป็นต้น ขณะเดียวกันยังมีข้อเสนอถึง สธ. ให้พัฒนาศักยภาพบุคลากร จัดอบรมเพิ่มความรู้ให้กับเจ้าหน้าที่อย่างต่อเนื่อง แก้ปัญหาไม่มีบุคลากรวิชาชีพที่เพียงพอ จัดสวัสดิการป้องกันโรคระบาดให้บุคลากรทางแพทย์และสาธารณสุข หรือผู้ปฏิบัติหน้าที่ในช่วงเกิดโรคระบาดเพื่อเป็นขวัญและกำลังใจ ผลักดันให้มีการขยายผลคลัสเตอร์ของ รพ.สต. ให้มีหมอเวชปฏิบัติครอบครัวทำงานประจำ 1 คน รวมถึงสนับสนุนการพัฒนาบุคลากร เครื่องมือ อุปกรณ์ทางการแพทย์ งบประมาณที่เพียงพอ เป็นต้น นอกจากนี้ยังมีข้อเสนอให้แยกการบริหารจัดการออกจากเขต กระจายอำนาจ ให้แต่ละเขตบริหารจัดการเอง เน้นให้มีภาคประชาชนมีส่วนร่วมที่มากขึ้น ปรับหลักเกณฑ์การใช้เงินกองทุนหลักประกันสุขภาพในประเด็นเกี่ยวกับการจัดซื้อสิ่งของให้เอื้อต่อการแก้ไขปัญหาภาวะสุขภาพของคนในพื้นที่ ปรับระยะเวลาการพิจารณาจ่ายเงินช่วยเหลือเบื้องต้นให้เร็วขึ้น เพื่อบรรเทาความเดือดร้อนและลดการร้องเรียน รวมถึงทบทวนเพิ่มงบประมาณเกณฑ์การจ่ายเงินช่วยเหลือเบื้องต้น ให้สอดคล้องกับเศรษฐกิจที่ควรเป็นอยู่ในปัจจุบัน เป็นต้น นพ.เจษฎา โชคดำรงสุข ประธานอนุกรรมการสื่อสารสังคมและรับฟังความเห็นฯ เปิดเผยว่า การจัดรับฟังความคิดเห็นฯ ปี 2564 ยังคงมีแนวทางการทำงานที่สอดคล้องกับสถานการณ์โควิด-19 ทั้งการจัดเวทีรับฟังปกติผสมผสานเวทีออนไลน์ ในการประชุมคณะทำงาน รับฟัง focus group กลุ่มเฉพาะ เช่น คนพิการ ผู้ป่วย ผู้สูงอายุ พระสงฆ์ ทหารเกณฑ์ กลุ่มชาติพันธุ์ รวมถึงการรับฟังความคิดเห็นผ่านระบบออนไลน์ เช่น แบบสอบถาม Google Form การใช้ Facebook Live ตลอดจนโปรแกรม Hearing online เป็นต้น “ในปี 2564 มีผู้แสดงความคิดเห็นจำนวนกว่า 6,113 คน ได้ออกมาเป็นข้อเสนอรวม 2,344 ข้อ ซึ่งภายหลังคณะทำงานได้จัดกลุ่มและตัดความซ้ำซ้อนของข้อเสนอ รวมถึงคัดแยกประเด็นที่ไม่เกี่ยวข้องและประเด็นที่เคยเสนอเข้ามาแล้วออก ทำให้ปีนี้เราได้ข้อเสนอใหม่รวม 58 ข้อ ที่จะมอบให้อนุกรรมการที่เกี่ยวข้องดำเนินการต่อไป” นพ.เจษฎา ระบุ ด้าน ทพ.อรรถพร ลิ้มปัญญาเลิศ รองเลขาธิการ สปสช. กล่าวว่า ที่ประชุมบอร์ด สปสช. วันนี้ยังได้ร่วมเห็นชอบแผนพัฒนาแนวทางการรับฟังความเห็นทั่วไปฯ ตามมาตรา 18 (13) ประจำปี 2565 ที่จะมีการปรับปรุงกระบวนการการรับฟังความคิดเห็นฯ ในมิติต่างๆ ไม่ว่าจะเป็นการปรับประเด็นการรับฟังฯ ให้กระชับเข้าใจง่าย เลือกเนื้อหาที่บูรณาการกับงานประจำ รับฟังได้ตลอดปี ทพ.อรรถพร กล่าวว่า นอกจากนี้ยังจะมีการขยายกลุ่มเป้าหมาย และเพิ่มช่องทางใหม่ๆ เช่น ClubHouse การโทรศัพท์กลับเพื่อสัมภาษณ์ เป็นต้น รวมถึงพัฒนาซอฟท์แวร์ในระบบ Hearing Online เพื่อเพิ่มความสะดวก รวดเร็ว เช่น Software Transcript สำหรับกลุ่มที่มีปัญหาด้านการพิมพ์ เพิ่มประสิทธิภาพการบริหารข้อมูล สืบค้นสถานะของข้อเสนอได้ เป็นต้น ข่าวคุณภาพชีวิตคณะกรรมการหลักประกันสุขภาพแห่งชาติสปสช.กระจายอำนาจติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/kEfGk9SPqHQ/95414,11_10_2021
UNDP เผยไทยระดับความยากจนหลายมิติต่ำที่สุดในอาเซียน ทั่วโลกปัญหาโควิด-19 แสดงถึงจุดเปราะบางที่มีอยู่,"Submitted on Mon, 2021-10-11 17:47โครงการพัฒนาแห่งสหประชาชาติ (UNDP) เผย 70 ประเทศได้ลดระดับความยากจนหลายมิติอย่างชัดเจน ขณะที่ไทยมีระดับความยากจนหลายมิติต่ำที่สุดในอาเซียน และยังต่ำกว่าค่าดัชนีของภูมิภาคเอเชียตะวันออกและแปซิฟิคอีกด้วย อย่างไรก็ดี สถานการณ์โควิด-19 ได้แสดงให้เห็นถึงความเปราะบางที่มีอยู่แต่เดิมในระบบ 11 ต.ค.2564 โครงการพัฒนาแห่งสหประชาชาติ (UNDP) รายงานว่า ดัชนีความยากจนหลายมิติ หรือ Multidimensional Poverty Index (MPI) ซึ่งจัดทำโดย UNDP ร่วมกับโครงการพัฒนาทรัพยากรมนุษย์และแก้ไขความยากจนแห่งมหาวิทยาลัยอ็อกซ์ฟอร์ด (Oxford Poverty and Human Development Initiative – OPHI) เป็นดัชนีที่ชี้วัดด้านต่าง ๆนอกจากรายได้ โดยครอบคลุมตัวชี้วัด 10 อย่างที่วัดในมิติการศึกษา สุขภาพ และคุณภาพชีวิต ซึ่งค่าดัชนีที่ต่ำลงหมายถึงระดับความยากจนที่ลดลง การจัดทำดัชนีความยากจนหลายมิติในปี 2564 ได้รวบรวมข้อมูลจากประเทศกำลังพัฒนา 109 ประเทศ ซึ่งมีประชากร 5.9 พันล้านคน รายงานดังกล่าวได้แสดงว่า 70 ประเทศ ซึ่งมีประชากรประมาณ 5 พันล้านคน ได้ลดระดับความยากจนหลายมิติอย่างมีนัยสำคัญอย่างน้อยช่วงหนึ่งในระหว่าง 20 ปีก่อนโควิด-19 จากรายงานฉบับนี้ ดัชนีความยากจนหลายมิติของประเทศไทยอยู่ที่ 0.002 ต่ำที่สุดในสมาคมประชาชาติแห่งเอเชียตะวันออกเฉียงใต้ หรือกลุ่มประเทศอาเซียนที่รวมอยู่ในการศึกษาครั้งนี้ เช่น เมียนมา (0.176) กัมพูชา (0.170) ลาว (0.108) ฟิลิปปินส์ (0.024) เวียดนาม (0.019) และอินโดนีเซีย (0.014) ดัชนีความยากจนหลายมิติของประเทศไทยยังต่ำกว่าค่าดัชนีของภูมิภาคเอเชียตะวันออกและแปซิฟิค (0.023) อีกด้วย อย่างไรก็ตาม 1.3 พันล้านคน หรือร้อยละ 92 ของประชากรในประเทศกำลังพัฒนา ยังคงเผชิญกับความยากจนหลายมิติ โควิด-19 และความยากจนหลายมิติทั่วโลก แม้จะยังไม่มีข้อมูลที่ครบถ้วนเกี่ยวกับผลกระทบของโควิด-19 ต่อดัชนีความยากจนหลายมิติ การระบาดของโควิด-19 ได้เน้นถึงช่องโหว่ในระบบความคุ้มครองทางสังคมและการศึกษา ตลอดจนความเปราะบางของแรงงานทั่วโลก ซึ่งรายงานนี้ได้แสดงให้เห็นว่า ประเทศที่มีช่องโหว่ดังกล่าวลึกที่สุด คือประเทศที่มีความยากจนหลายมิติในระดับสูง ความรุนแรงของวิกฤตโควิด-19 ในประเทศที่ยากจนที่สุดของโลกนั้น ยังมีการประเมินต่ำเกินไป เนื่องจากจำนวนผู้เสียชีวิตที่มีจำกัด ทำให้สถานการณ์นี้ไม่ได้เป็นที่สนใจในระดับนานาชาติ การศึกษานี้ยังได้กล่าวว่า ประชากรในประเทศที่ยากจนที่สุดได้รับผลกระทบอย่างมหาศาล ซึ่งผลที่ตามมาต่อจากนี้จะแสดงตัวในระยะต่อไป “การระบาดของโควิด-19 ได้ลดทอนความคืบหน้าของการพัฒนาทั่วโลก และเราก็ยังคงพยายามที่จะทำความเข้าใจถึงผลกระทบทั้งหมดของมัน” คุณอาคิม สไตเนอร์ (Achim Steiner) ผู้อำนวยการใหญ่ประจำโครงการพัฒนาเเห่งสหประชาชาติ กล่าวไว้ “ดัชนีความยากจนหลายมิติในปีนี้ได้ย้ำเตือนให้เราเห็นความจำเป็นของภาพรวมว่าคนได้รับผลกระทบจากความยากจนอย่างไร คนเหล่านั้นเป็นใคร อยู่ที่ไหน ถ้าหากเราจะสร้างอนาคตไปข้างหน้าจากวิกฤตครั้งนี้ และสร้างมาตรการต่าง ๆ ที่มีประสิทธิภาพและไม่ทิ้งใครไว้ข้างหลัง” รายงานในปีนี้ได้แสดงถึงสถานการณ์ความยากจนที่ถูกซ้ำเติมโดยความเหลื่อมล้ำที่มีอยู่แต่เดิม เช่น ความเหลื่อมล้ำต่อกลุ่มชาติพันธุ์และผู้หญิง การวิเคราะห์ความยากจนในหลายมิติและชาติพันธุ์มีความสำคัญอย่างยิ่ง ความแตกต่างระหว่างกลุ่มชาติพันธุ์และสีผิวเป็นสิ่งที่ผู้วางนโยบายควรให้ความสำคัญเพื่อที่จะให้การพัฒนาหลังโควิด-19 เป็นไปอย่างยุติธรรมและทั่วถึง ดัชนีความยากจนหลายมิติของประเทศไทยได้ปรับตัวดีขึ้นในช่วงก่อนโควิด-19 โดยค่าดัชนีในปัจจุบัน ซึ่งอยู่ที่ 0.002 นั้น มาจากผลสำรวจเมื่อปี 2562 ขณะที่ในช่วงปี 2558-2559 และ 2555 ค่าดัชนีอยู่ที่ 0.003 และ 0.005 ตามลำดับ จากการสำรวจล่าสุด พบว่า ประชากร 176,000 คน ได้ออกจากความยากจนเนื่องจากการเข้าถึงสาธารณูปโภคพื้นฐานที่ดีขึ้น เช่น สุขอนามัย น้ำดื่ม ไฟฟ้า และที่อยู่อาศัย อย่างไรก็ดี การเข้าถึงการศึกษา โดยเฉพาะจำนวณปีที่เข้าเรียน และการเข้าถึงสารอาหาร ยังคงเป็นปัจจัยสำคัญที่ยังขาดแคลน นี่คือสิ่งที่ควรให้ความสนใจเป็นพิเศษ เมื่อการระบาดของโควิด-19 ได้ส่งผลกระทบหนักที่สุดต่อกลุ่มที่เปราะบางที่สุด การใช้มุมมองหลายมิติเพื่อวิเคราะห์ปัญหาความยากจนได้เน้นย้ำถึงความสำคัญในการมองเรื่องความยากจนให้มากกว่ามิติด้านรายได้ ความยากจนหลายมิติในไทยนั้น มีสูงกว่าความยากจนในด้านการเงิน 0.5 จุด ซึ่งชี้ว่า ถึงแม้ว่าคนจะดำรงชีวิตเหนือเส้นความยากจนทางด้านรายได้ แต่ก็อาจจะเผชิญความลำบากในด้านสุขภาพ การศึกษา และ/หรือคุณภาพชีวิต การจัดการความยากจนในหลายมิตินั้นเป็นความท้าทาย เนื่องจากเส้นทางในการยุติปัญหาความยากจนดังกล่าวไม่ได้เป็นเส้นตรงเสมอไป และความเปลี่ยนแปลงในมิติต่าง ๆ ในแต่ละช่วงเวลาก็ไม่เหมือนกัน ไม่มีวิธีใดที่เป็นสูตรสำเร็จ จึงต้องมีการวิเคราะห์และดำเนินการให้เกิดวิธีที่หลากหลาย นอกเหนือไปจากการเพิ่มรายได้ เพื่อให้เกิดการพัฒนาที่ยุติธรรมและทั่วถึง นอกจากนี้ นโยบายขจัดความยากจนอย่างละเอียดและแนวทางที่ปฏิบัติได้จริงต้องมุ่งไปที่การจัดการความรุนแรงและส่วนประกอบของปัญหาความยากจนที่แตกต่างกัน นี่คือเวลาแห่งการปรับเปลี่ยนนโยบายและคิดใหม่เรื่องแนวทางการฟื้นตัวหลังโควิด-19 ที่ยุติธรรมและเท่าเทียม สามารถชมรายงานฉบับเต็มและข้อมูลได้ที่ https://hdr.undp.org/en/2021-mpi และ https://ophi.org.uk/multidimensional-poverty-index/ ข่าวการเมืองเศรษฐกิจคุณภาพชีวิตความยากจนUNDPดัชนีความยากจนหลายมิติติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/dIlkQZBWPqA/95413,11_10_2021
กทม.-เชียงใหม่ จัดยืนหยุดขังต่อเนื่องกว่า 50 วัน ศูนย์ทนายฯ เผยยอดผู้ต้องขังทางการเมืองพุ่ง 20 ราย,"Submitted on Mon, 2021-10-11 03:57พลเมืองโต้กลับ ยืนหยุดขัง หน้าศาลฎีกา ต่อเนื่องวันที่ 56 เชียงใหม่จัดยืนหยุดทรราช วันที่ 52 ขอให้คืนสิทธิประกันนักโทษการเมือง ล่าสุดศูนย์ทนายความเพื่อสิทธิมนุษยชน เผยยอดผู้ต้องขังทางการเมืองพุ่ง 20 ราย 11 ต.ค.2564 ช่วงเย็นวันนี้ (10 ต.ค..64) ที่หน้าศาลฎีกา หรือ ลานอากง พลเมืองโต้กลับ Resistant Citizen จัดกิจกรรม #ยืนหยุดขังDay56 เป็นเวลา 1 ชั่วโมง 12 นาที เพื่อเรียกร้องให้ปล่อยตัวผู้ต้องขังทางการเมืองทุกคน ขณะที่ ที่ลานข่วงประตูท่าแพ จ.เชียงใหม่ เพจ We, The People รายงานว่า ช่วงเย็น จัดกิจกรรม #ยืนหยุดทรราชday52 ขอให้คืนสิทธิประกันตัวแก่เพื่อนเราโดยเร็ว เมื่อวันที่ 8 ต.ค.ที่ผ่านมา หลังจาก เบนจา อะปัญ จากกลุ่มแนวร่วมธรรมศาสตร์และการชุมนุม ถูกจับกุมตามหมายจับ เมื่อวันที่ 7 ก.ย 64 จากเหตุปราศรัยที่หน้าตึกชิโนไทย ร่วมกับกลุ่มเฟมินิสต์ปลดแอก ใน #คาร์ม็อบ10สิงหาไล่ทรราช เบนจาถูกแจ้งข้อหาในคดีตามมาตรา 112 และ พ.ร.ก. ฉุกเฉินฯ โดยที่ศาลอนุญาตฝากขังครั้งที่ 1 และไม่ให้ประกันตัว ขณะนี้อยู่ที่ทัณฑสถานหญิงกลาง นอกจากนั้น ศูนย์ทนายความเพื่อสิทธิมนุษยชน รายงานด้วยว่า ยังมีอีก 19 คนที่ไม่ได้ประกันตัว ประกอบด้วย 1. พริษฐ์ ชิวารักษ์ แม้จะได้รับการประกันตัวในคดีชุมนุมหน้า บก.ตชด. ภาค 1 แต่พริษฐ์ยังถูกออกหมายขังในคดีจากการชุมนุม #19กันยาทวงคืนอำนาจราษฎร เมื่อวันที่ 19 ก.ย. 63 หลังเขาถูกศาลอาญาเพิกถอนประกันโดยไม่มีการไต่สวน ตั้งแต่เมื่อวันที่ 9 ส.ค. 64 แม้จะพยายามยื่นประกันตัวในคดีนี้อีกครั้ง แต่ศาลอาญายังคงไม่อนุญาตให้ประกันตัว พริษฐ์ถูกคุมขังในเรือนจำรวมแล้ว 61 วัน ขณะนี้อยู่ที่เรือนจำพิเศษกรุงเทพฯ 2. จตุภัทร์ บุญภัทรรักษา ถูกคุมขังจากกรณีการถูกถอนการประกันตัว โดยไม่มีการไต่สวน ในคดีชุมนุม #19กันยาทวงคืนอำนาจราษฎร เมื่อวันที่ 19 ก.ย. 63 เช่นเดียวกับพริษฐ์ ส่วนในคดีสาดสีป้ายหน้า สน.ทุ่งสองห้อง และ คดีสาดสีหน้าพรรคภูมิใจไทย ซึ่งศาลไม่ให้ประกันตัวมาก่อนหน้านี้ พนักงานสอบสวนและอัยการไม่สามารถทำสำนวนสั่งฟ้องได้ในระยะเวลาในการขอฝากขัง ทำให้อำนาจในการขอฝากขังสิ้นสุดไปแล้ว จตุภัทร์อยู่ในเรือนจำตั้งแต่วันที่ 9 ส.ค. 64 รวมถูกคุมขังมาแล้ว 61 วัน ขณะนี้อยู่ที่เรือนจำพิเศษกรุงเทพฯ 3. อานนท์ นำภา ข้อหาหมิ่นประมาทกษัตริย์ เมื่อวันที่ 3 ส.ค. 64 ตำรวจ สน.ปทุมวัน ควบคุมตัวไว้ตั้งแต่วันที่ 9 ส.ค. 64 และศาลอาญากรุงเทพใต้ไม่ให้ปล่อยตัวชั่วคราวเมื่อวันที่ 11 ส.ค. 64 ต่อมา หลังอัยการจากคดีปราศรัยในม็อบแฮร์รี่ พ็อตเตอร์ 1 ซึ่งอัยการสั่งฟ้องโดยไม่มีตัว และได้มีนัดถามคำให้การในคดีเมื่อวันที่ 7 ก.ย. 64 ศาลอาญาได้มีคำสั่งไม่อนุญาตให้ประกันตัวอานนท์ระหว่างพิจารณาอีกคดีหนึ่ง อานนท์ถูกคุมขังในเรือนจำรวมแล้ว 59 วัน ขณะนี้อยู่ที่เรือนจำพิเศษกรุงเทพฯ 4. นางฮวด (นามสมมติ) หญิงไร้บ้านชาวกัมพูชา ถูกจับกุมบริเวณย่านดินแดงในระหว่าง #ม็อบ11กันยา เมื่อวันที่ 11 ก.ย. 64 ก่อนถูกแจ้งข้อกล่าวหา 7 ข้อหา ทั้งจัดกิจกรรมฝ่าฝืนข้อกำหนดตาม พ.ร.ก.ฉุกเฉินฯ และข้อกำหนดเรื่องเวลาเคอร์ฟิว, “มั่วสุมตั้งแต่ 10 คนขึ้นไป ก่อความวุ่นวายโดยคนใดคนหนึ่งมีอาวุธ” ตาม ม.215 ปอ., “ไม่เลิกมั่วสุมตามคำสั่งเจ้าพนักงาน” ม.216 ปอ., “ต่อสู้หรือขัดขวางเจ้าพนักงานโดยมีอาวุธ หรือร่วมกันตั้งแต่ 3 คนขึ้นไป” ม.138 และ ม.140 ปอ. และ “เป็นบุคคลต่างด้าว อยู่ในราชอาณาจักรโดยไม่ได้รับอนุญาต” ศาลไม่ให้ประกันตัวเนื่องจากไม่มีเอกสารยืนยันตัวตน จึงเกรงว่าจะหลบหนี ฮวดถูกคุมขังในเรือนจำตั้งแต่วันที่ 13 ก.ย. 64 รวม 26 วัน ขณะนี้อยู่ที่ทัณฑสถานหญิงกลาง 5. ทวี เที่ยงวิเศษ หรือ “อาทิตย์ ทะลุฟ้า” ถูกจับกุมตามหมายจับ เมื่อวันที่ 15 ก.ย 64 จากเหตุตำรวจจอดรถปาดหน้าเครื่องเสียงของกลุ่มทะลุฟ้า หลังกิจกรรม #ม็อบ3กันยา และถูกอ้างว่าทำร้ายเจ้าพนักงานและหลบหนีการจับกุม ถูกกล่าวหาในข้อหา ได้แก่ ร่วมกันต่อสู้หรือขัดขวางเจ้าพนักงาน โดยร่วมกันตั้งแต่สามคนขึ้นไป ม.138 ม.140 ปอ., ทำร้ายร่างกายผู้อื่นไม่ถึงกับเป็นเหตุให้เกิดอันตรายแก่กายหรือจิตใจ ม.391, หลบหนีไประหว่างที่ถูกคุมขังตามอำนาจของเจ้าพนักงานฯ ม.190, ฝ่าฝืนข้อกำหนดตาม พ.ร.ก.ฉุกเฉินฯ และฝ่าฝืนข้อกำหนดตาม พ.ร.บ.โรคติดต่อฯ ทวีถูกคุมขังตั้งแต่วันที่ 15 ก.ย. 64 รวมควบคุมตัวแล้ว 24 วัน ขณะนี้อยู่ที่เรือนจำพิเศษกรุงเทพฯ 6. ชิติพัทธ์ (สงวนนามสกุล) ถูกจับกุมจากเหตุชุมนุม #ม็อบ16กันยา เมื่อวันที่ 16 ก.ย. 64 ที่บริเวณถนนมิตรไมตรี ก่อนถูกแจ้งข้อหาฝ่าฝืนข้อกำหนดตาม พ.ร.ก.ฉุกเฉินฯ และข้อกำหนดเรื่องเวลาเคอร์ฟิว, “มั่วสุมตั้งแต่ 10 คนขึ้นไป ก่อความวุ่นวายโดยคนใดคนหนึ่งมีอาวุธ” ม.215 ปอ., “ไม่เลิกมั่วสุมตามคำสั่งเจ้าพนักงาน” ม.216 ปอ., “ต่อสู้หรือขัดขวางเจ้าพนักงานโดยมีอาวุธ หรือร่วมกันตั้งแต่ 3 คนขึ้นไป” ม.138 และ ม.140 ปอ. และข้อหามีกัญชาในครอบครอง ศาลอาญาไม่ให้ประกันตัว โดยระบุว่าเคยถูกจับกุมในการชุมนุม #ม็อบ29สิงหา และการกระทำใหม่นี้ ผิดเงื่อนไขในการปล่อยตัวชั่วคราวในคดีเดิม ชิติพัทธ์ถูกคุมขังตั้งแต่วันที่ 16 ก.ย. 64 รวมควบคุมตัวแล้ว 25 วัน ขณะนี้อยู่ที่เรือนจำพิเศษกรุงเทพฯ 7. ภาณุพงศ์ จาดนอก ถูกคุมขังอีกครั้งหลังเพิ่งได้รับการปล่อยตัวในคดีชุมนุมหน้า บก.ตชด.ภาค 1 หลังเมื่อวันที่ 23 ก.ย. 64 เขาถูกสั่งฟ้องคดีตามมาตรา 112 และ พ.ร.บ.คอมพิวเตอร์ฯ เหตุโพสต์จดหมายถึงกษัตริย์ในกิจกรรม “ราษฎรสาส์น” เมื่อวันที่ 8 พ.ย. 63 ก่อนศาลอาญามีคำสั่งไม่อนุญาตให้ปล่อยตัวชั่วคราว ภาณุพงศ์อยู่ในเรือนจำอีกครั้ง รวมถูกคุมขังรอบใหม่แล้ว 16 วัน ขณะนี้อยู่ที่เรือนจำพิเศษกรุงเทพฯ 8. “นัท” เยาวชนอายุ 16 ปี ถูกจับกุมเมื่อคืนวันที่ 24 ก.ย. 64 และถูกตำรวจแจ้งข้อหาถึง 8 คดีจากเหตุทุบและเผาตู้ควบคุมสัญญาณไฟจราจรในหลายจุด ศาลเยาวชนและครอบครัวกลางได้ออกหมายควบคุมตัวไว้ระหว่างสอบสวน เมื่อวันที่ 25 ก.ย. 64 และศาลไม่อนุญาตให้ปล่อยตัวชั่วคราว เนื่องจากไม่มีญาติเดินทางมารับรองการประกันตัว เยาวชนรายนี้ ถูกส่งไปควบคุมตัวที่สถานพินิจฯ ที่บางนา (บ้านเมตตา) แล้ว 15 วัน 9-11. “ไดโน” นวพล ต้นงาม, วชิรวิชญ์ ลิมป์ธนวงศ์ และ ปวริศ แย้มยิ่ง กลุ่มทะลุฟ้า เป็นผู้ถูกดำเนินคดีเหตุปราศรัยและสาดสี ที่หน้า สน.ทุ่งสองห้อง เมื่อวันที่ 3 ส.ค. 64 พวกเขาพร้อมเพื่อนรวม 14 คน ได้เดินทางเข้ามอบตัวตามหมายจับและถูกตร. นำตัวไปฝากขัง เมื่อวันที่ 1 ต.ค. 64 ก่อนศาลไม่อนุญาตให้ 3 ใน 14 คนประกันตัว ในคดีนี้ตำรวจแจ้งว่ามีการไปขอศาลออกหมายจับ เนื่องจากทั้งหมดไม่ได้เดินทางมาตามนัดส่งตัวให้กับอัยการ เมื่อวันที่ 20 ก.ย. 64 ทั้งสามคนถูกควบคุมตัวมาแล้ว 8 วัน ขณะนี้อยู่ที่เรือนจำพิเศษกรุงเทพฯ 12-13. “ไพฑูรย์ อายุ 20 ปี และ สุขสันต์ อายุ 19 ปี ถูกจับกุม เมื่อวันที่ 1 ต.ค. 64 โดยถูกกล่าวหาว่า เป็นคนขว้างระเบิดใส่ คฝ.ที่ดินแดง เมื่อวันที่ 11 ก.ย. 64 จน คฝ.บาดเจ็บสาหัส ทั้งคู่ถูกแจ้ง 5 ข้อหา ประกอบด้วย “ร่วมกันพยายามฆ่าเจ้าพนักงาน ซึ่งกระทำการตามหน้าที่ หรือเพราะเหตุที่จะกระทำ หรือได้กระทำตามหน้าที่, ฝ่าฝืนพ.ร.ก.ฉุกเฉินฯ, ป.อาญา ม.215 มั่วสุมกันตั้งแต่สิบคนขึ้น , ป.อาญา ม.216 เมื่อเจ้าพนักงานสั่งให้ผู้มั่งสุมตาม มาตรา 215 ให้เลิกแล้วไม่ยอมเลิก, ต่อสู้ขัดขวางเจ้าพนักงานซึ่งกระทำการตามหน้าที่ โดยใช้กำลังประทุษร้าย โดยมีอาวุธ” ทั้งคู่ถูกนำตัวฝากขังที่ศาลอาญา รัชดา ก่อนศาลไม่อนุญาตปล่อยชั่วคราว ทั้งสองถูกควบคุมตัวมาแล้ว 8 วัน ขณะนี้อยู่ที่เรือนจำพิเศษกรุงเทพฯ 14-15. นฤเบศร์ อายุ 26 ปี และ พิชัย อายุ 30 ปี ถูกจับกุม เมื่อวันที่ 4 ต.ค. 64 เวลาประมาณ 06.00 น. บริเวณแยกราชประสงค์ จากเหตุที่มีการขว้างวัตถุคล้ายระเบิด ใส่รถยนต์สายตรวจ สน.ลุมพินี ถูกแจ้ง 4 ข้อกล่าวหา ร่วมกันมีวัตถุระเบิดไว้ในครอบครองโดยไม่ได้รับอนุญาต, ร่วมกันทำร้ายเจ้าพนักงานซึ่งกระทำการตามหน้าที่, ร่วมกันต่อสู้หรือขัดขวางเจ้าพนักงานในการปฏิบัติหน้าที่, ร่วมกันทำให้เกิดเสียงหรือการกระทำความอื้ออึงโดนไม่มีเหตุอันควร เมื่อวันที่ 5 ต.ค. 64 ศาลไม่อนุญาตให้ปล่อยตัวชั่วคราว ถูกควบคุมตัวมาแล้ว 4 วัน ขณะนี้อยู่ที่เรือนจำพิเศษกรุงเทพฯ 16. “จิตกร” อายุ 22 ปี ถูกจับกุมที่หน้าคอนโดบริเวณดินแดง จาก #ม็อบ6ตุลา ในคืนวันที่ 6 ต.ค. 64 ถูกตำรวจ สน. พหลโยธินแจ้ง 2 ข้อกล่าวหา “มีวัตถุระเบิดไว้ในครอบครองและฝ่าฝืน พ.ร.ก.ฉุกเฉินฯ” ก่อนศาลอาญา รัชดา ไม่อนุญาตให้ปล่อยตัวชั่วคราว ถูกควบคุมตัวมาแล้ว 2 วัน ขณะนี้อยู่ที่เรือนจำพิเศษกรุงเทพฯ 17-19. เยาวชน 3 คน ซึ่งถูกจับใน #ม็อบ6ตุลา ตั้งแต่คืนวันที่ 6 ต.ค. 64 ด.ญ.ฐา (นามสมมุติ) อายุ 13 ปี ถูกควบคุมตัวที่บ้านปราณี, นายสิทธิ์ อายุ 16 ปี และ นายตู ชาวพม่า ซึ่งเป็นผู้พิการเป็นใบ้และหูหนวก อายุ 16 ปี ทั้งหมดถูกแจ้งข้อกล่าวหา “ฝ่าฝืนเรื่องการชุมนุมฯ และเคอร์ฟิว, ข้อหาตามประมวลกฎหมายอาญามาตรา 215 วรรคสอง และข้อหาร่วมกันต่อสู้ขัดขวางเจ้าพนักงานโดยใช้อาวุธ” ถูกควบคุมตัวที่สถานพินิจวันนี้เป็นวันแรก ข่าวการเมืองสิทธิมนุษยชนพลเมืองโต้กลับยืนหยุดขังประกันตัวทนายความเพื่อสิทธิมนุษยชนติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/_bH0LiFz254/95411,11_10_2021
