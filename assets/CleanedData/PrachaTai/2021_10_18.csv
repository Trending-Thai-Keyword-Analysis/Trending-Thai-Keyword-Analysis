title,summary,link,published
ศูนย์ทนายฯ เผย ตร.จับเยาวชน กล่าวหา 'เผารถ-ปาระเบิดเพลิงใส่โรงพัก' ย้ายตัวสอบกลางดึก ไม่แจ้งทนาย,"Submitted on Mon, 2021-10-18 03:16ศูนย์ทนายความเพื่อสิทธิมนุษยชน เผยมีเยาวชน 15 ปี ถูกตำรวจจับกุมจากบ้านในดินแดงตามหมายจับ กล่าวหา 'เผารถยก-ปาระเบิดเพลิงใส่ สน.พญาไท' และถูกนำตัวไป สน.พญาไท เมื่อทนายไปถึงพบว่าตำรวจได้จัดทำบันทึกจับกุมเสร็จสิ้นแล้ว โดยไม่มีทนายเข้าร่วมด้วย 17 ต.ค.2564 ศูนย์ทนายความเพื่อสิทธิมนุษยชน รายงานว่า เมื่อวันที่ 15 ต.ค.ที่ผ่านมา เวลา 19.00 น. ศูนย์ทนายฯ ได้รับแจ้งว่ามี ทัต (นามสมมุติ)เยาวชน อายุ 15 ปี ถูกจับกุมจากบ้านในดินแดงตามหมายจับ และถูกนำตัวไป สน.พญาไท เมื่อทนายไปถึงพบว่าตำรวจได้จัดทำบันทึกจับกุมเสร็จสิ้นแล้ว โดยไม่มีทนายเข้าร่วมด้วย ทั้งนี้ ตามบันทึกจับกุมระบุว่า เมื่อวันที่ 15 ต.ค. 64 เวลา 14.30 น. เจ้าหน้าที่ตำรวจชุดจับกุมได้รับแจ้งจากสายลับ (ปกปิดนามเพื่อประสงค์เงินรางวัล) ว่าพบทัตอยู่ที่บ้านของตนเองในเขตดินแดง ซึ่งมีตําหนิรูปพรรณตรงตามหมายจับของศาลเยาวชนและครอบครัวกลางที่ 52/2564 ลงวันที่ 7 ต.ค. 64 ใน 3 ข้อหา ร่วมกันวางเพลิงเผาทรัพย์ของผู้อื่น, ร่วมกันมั่วสุมกันตั้งแต่ 10 คนขึ้นไป และออกนอกเคหสถานในเวลาห้าม (22.00 – 04.00 น.) และหมายจับของศาลเยาวชนและครอบครัวกลางที่ 53/2564 ลงวันที่ 7 ต.ค. 64 ใน 7 ข้อหา ได้แก่ ร่วมกันมีวัตถุระเบิดไว้ในความครอบครอง, ร่วมกันวางเพลิงเผาทรัพย์ของผู้อื่น, ร่วมกันทําให้เกิดเพลิงไหม้แก่วัตถุใดๆ จนน่าจะเป็นอันตรายแก่ผู้อื่น, ร่วมกันกระทําให้เกิดระเบิดจนน่าจะเป็นอันตรายแก่ผู้อื่น, ร่วมกันมั่วสุมกันตั้งแต่ 10 คนขึ้นไป, ร่วมกันพาอาวุธไปในทางสาธารณะโดยไม่มีเหตุอันควร และออกนอกเคหสถานในเวลาห้าม (22.00 – 04.00 น.) ตำรวจชุดจับกุมประมาณ 12 นาย ได้แก่ ตำรวจจากกองบังคับการสายตรวจและปฏิบัติการพิเศษ 191 (บก.สปพ.) 2 นาย, ชุดสืบสวน สน.พญาไท 5 นาย และชุดสืบสวน สน.ดินแดง 5 นาย จึงได้แสดงตัวและขอตรวจสอบดูบัตรประจําตัวประชาชนของทัต ซึ่งพบว่าเป็นบุคคลตามหมายจับดังกล่าวจริง ตำรวจจึงได้แสดงหมายจับให้ทัตดู โดยทัตยอมรับว่าเป็นบุคคลเดียวกันกับหมายจับจริง และยังไม่เคยถูกจับกุมตัวตามหมายจับดังกล่าวมาก่อน จากนั้นตำรวจจึงควบคุมตัวทัตนําส่งพนักงานสอบสวน สน.พญาไท 21.20 น. หลังทนายได้รับแจ้งว่ามีผู้ถูกจับกุมอยู่ที่ สน.พญาไท ทนายได้เดินทางไปพบผู้ถูกจับกุม โดยพบว่าเจ้าหน้าที่ตำรวจได้จัดทำบันทึกจับกุมไปแล้วตั้งแต่ 15.30 น. โดยไม่ได้มีทนายความเข้าร่วม มีเพียงพ่อลงชื่อเป็นผู้ไว้วางใจในบันทึกการจับกุม จากนั้นทนายได้เข้าร่วมสอบคำให้การ ทั้งนี้ ในคดีแรก พนักสอบสวนแจ้งพฤติการณ์ในคดีโดยสรุปว่า เมื่อวันที่ 29 ก.ย. 64 เวลาประมาณ 02.00 น. ได้มีกลุ่มคน รวมทั้งผู้ต้องหานี้ ขับขี่รถจักรยานยนต์จากสามเหลี่ยมดินแดงไปตามถนนราชวิถี เมื่อถึงบริเวณอนุสาวรีย์ชัยสมรภูมิ ฝั่งเกาะพญาไท ซึ่งรถสายตรวจจอดปฏิบัติหน้าที่อยู่ ได้ใช้ของแข็งขว้างปา บางคนได้ลงไปใช้ของแข็งทุบรถจนได้รับความเสียหาย จากนั้นได้ขับจักรยานยนต์ติดตามรถของเจ้าหน้าที่ตำรวจที่ขับออกจากที่เกิดเหตุ และได้ร่วมกัน จุดไฟวางเพลิงเผารถยกของ สน.พญาไท ราคาประมาณ 1,399,000 บาท ซึ่งจอดอยู่ใต้สะพานข้ามแยกพญาไท จากการสืบสวนสอบสวนของเจ้าหน้าที่พบว่ามีผู้ร่วมก่อเหตุรวม 3 คน ส่วน ในคดีที่2 พนักสอบสวนแจ้งพฤติการณ์ในคดีโดยสรุปว่า เมื่อวันที่ 1 ต.ค. 64 เวลาประมาณ 02.20 น. ได้มีกลุ่มคนขับจักรยานยนต์ร่วมกันก่อเหตุขว้างปาระเบิด ระเบิดเพลิง สิ่งของต่างๆ เข้าใส่อาคาร สน.พญาไท จากนั้นไป วางเพลิงตู้ควบคุมสัญญาณไฟจราจรแยกพญาไท จนเกิดเพลิงไหม้ได้รับความเสียหาย มูลค่าประมาณ 60,000 บาท จากการสืบสวนสอบสวน ทราบตัวผู้กระทำผิดจำนวน 5 คน โดยแบ่งหน้าที่กันทำ และพบว่าทัตเป็นคนปาระเบิดเพลิงไปที่บริเวณหน้า สน.พญาไท จากนั้นซ้อนท้ายจักรยานยนต์ไปทางแยกพญาไท ก่อนแจ้งข้อกล่าวหาตามหมายจับ โดยทั้งสองคดี ทัตให้การปฏิเสธตลอดข้อกล่าวหา และจะยื่นคำให้การเพิ่มเติมเป็นหนังสือ ภายในวันที่ 15 พ.ย. 64 ศูนย์ทนายฯ รายงานเหตุการณ์การเบิกตัวผู้ต้องหาสอบกลางดึก โดยไม่มีทนายความเข้าร่วม ไว้ดังนี้ เบิกตัวผู้ต้องหาสอบกลางดึก ไร้ทนายเข้าร่วม 23.20 น. หลังพนักงานงานสอบสวนสอบปากคำผู้ต้องหาเสร็จสิ้น ทนายและพ่อของทัตจึงได้เดินทางกลับ แต่เมื่อพ่อถึงบ้านแล้วกลับได้รับการแจ้งจากตำรวจว่า ในคืนนี้จะนำตัวทัตไปคุมขังต่อที่กองบัญชาการตำรวจปราบปรามยาเสพติด (บช.ปส.) โดยอ้างเหตุผลว่า ห้องขังมีผู้ต้องหาอยู่แออัดแล้ว แต่แล้วในเวลากลางดึกตำรวจได้มาเบิกตัวผู้ต้องหาที่ บช.ปส. กลับไปสอบปากคำที่ สน.พญาไท อีกครั้ง โดยไม่มีทนายความเข้าร่วม โดยตำรวจได้โทรมาแจ้งพ่อของทัตว่าให้เดินทางกลับมายัง สน.พญาไท ทั้งยังส่งรถจักรยานยนต์ไปรับพ่อของทัตถึงบ้านพัก พ่อของทัตเล่าว่า ตนไปเฝ้าลูกชายที่ สน.พญาไท ตั้งแต่กลางดึกจนถึงเวลาเช้าประมาณ 07.00 น. ทัตจึงถูกปล่อยตัวออกมาจากห้องสืบสวนของ สน.พญาไท ในช่วงสาย ตำรวจก็ได้เริ่มสอบปากคำทัตอีกเป็นครั้งที่ 3 โดยในครั้งนี้ได้มีพนักงานอัยการ สำนักงานอัยการพิเศษฝ่ายคดีเยาวชนและครอบครัวเข้าร่วมด้วย 14.05 น. พนักงานสอบสวน สน.พญาไท คุมตัวทัตไปตรวจสอบการจับกุมที่ศาลเยาวชนและครอบครัวกลาง โดยหลังตรวจสอบการจับแล้ว ศาลมีคำสั่งให้ควบคุมตัวทัตไว้ระหว่างสอบสวน ก่อนอนุญาตให้ปล่อยตัวชั่วคราวตามที่ทนายความยื่นคำร้อง โดยให้วางหลักประกันเป็นเงินสดคดีละ 20,000 บาท รวมเป็นเงิน 40,000 บาท โดยใช้เงินจากกองทุนราษฎรประสงค์ 30,000 บาท และจากผู้ปกครองของทัต 10,000 บาท วางเป็นหลักประกัน ศาลนัดไปที่ศูนย์ให้คำปรึกษาในวันที่ 19 ต.ค. 64 และนัดรายงานตัวในวันที่ 30 พ.ย. 64 อย่างไรก็ตาม หลังทัตได้รับการปล่อยตัวกลับบ้านพร้อมพ่อ พบว่า บริเวณต้นคอ หลังหูด้านซ้าย และแผ่นหลัง มีรอยแดงและรอยขีดข่วนหลายจุด โดยยังไม่ทราบที่มาของรอยดังกล่าว ทั้งนี้ ในคดีปาระเบิดเพลิงใส่ สน.พญาไท และป้อมจราจรแยกพญาไท หลังเที่ยงคืนวันที่ 30 ก.ย. 64 ล่วงเข้าวันที่ 1 ต.ค. 64 ก่อนหน้านี้ เมื่อวันที่ 8 ต.ค. ที่ผ่านมา ชุดสืบสวน สน.พญาไท ได้เข้าจับกุมขจรศักดิ์และคเชนทร์ อายุ 18 และ 19 ปี ตามหมายจับของศาลอาญา ใน 7 ข้อหาเช่นเดียวกันนี้ ก่อนที่วันต่อมา ศาลอาญาจะไม่อนุญาตให้ประกันตัวในระหว่างสอบสวน ปัจจุบันทั้งสองยังคงถูกขังอยู่ที่เรือนจำพิเศษกรุงเทพฯ เป็นเวลา 8 วันแล้ว ข่าวการเมืองสิทธิมนุษยชนศูนย์ทนายความเพื่อสิทธิมนุษยชนทนายความเยาวชนดินแดงทะลุแก๊สติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/5--8NuuxRQM/95521,2021_10_18
สภาองค์กรของผู้บริโภค จี้ธนาคารคืนเงินทันที - เพิ่มมาตรการยืนยันตัวตน ปมผู้บริโภคถูกหักเงินโดยไม่ทราบสาเหตุ,"Submitted on Mon, 2021-10-18 13:51สภาองค์กรของผู้บริโภค จี้ ธนาคารคืนเงินทันที - เพิ่มมาตรการยืนยันตัวตน พร้อมรับผิดชอบชดใช้ค่าสินไหมให้ผู้บริโภค หลังผู้บริโภคหลายรายถูกหักเงินจากบัญชีโดยไม่ทราบสาเหตุ 18 ต.ค.2564 ข่าวสภาองค์กรของผู้บริโภครายงานว่า จากกรณีที่มีผู้บริโภคจำนวนมากถูกหักเงินหรือถูกเรียกเก็บเงินจากบัญชีธนาคาร เนื่องจากบัตรเครดิตหรือบัตรเดบิตถูกลักลอบใช้โดยไม่ทราบสาเหตุในช่วงที่ผ่านมา หลังจากนั้นธนาคารแห่งประเทศไทย (ธปท.) และสมาคมธนาคารไทยได้ออกมาชี้แจงและปฏิเสธเมื่อ 17 ต.ค.ที่ผ่านมา ว่ากรณีดังกล่าวไม่ได้เกิดจากการรั่วไหลของข้อมูลจากธนาคาร ขณะนี้อยู่ระหว่างตรวจสอบร้านค้าที่มีธุรกรรมที่ผิดปกติและจะเร่งคืนเงินให้กับลูกค้าที่ได้รับความเสียหายตามขั้นตอนของธนาคารนั้น ล่าสุด วันนี้ (18 ต.ค.64) โสภณ หนูรัตน์ หัวหน้าฝ่ายคุ้มครองและพิทักษ์สิทธิผู้บริโภค สภาองค์กรของผู้บริโภค (สอบ.) กล่าวว่า บริการบัตรเครดิตหรือบัตรเดบิต ถือเป็นธุรกิจที่ควบคุมสัญญาโดยคณะกรรมการคุ้มครองผู้บริโภค ตามข้อกฎหมายที่เกี่ยวข้อง ตามประกาศคณะกรรมการว่าด้วยสัญญา เรื่อง ให้ธุรกิจบัตรเครดิตเป็นธุรกิจที่ควบคุมสัญญา พ.ศ. 2542 ที่ระบุว่า ธนาคารหรือสถาบันการเงินที่ออกบัตรเครดิตหรือบัตรเดบิตให้กับผู้บริโภคไม่มีสิทธิเรียกเก็บเงินจากบัญชีธนาคารของผู้บริโภค หรือกรณีที่ผู้บริโภคถูกหักเงินจากบัญชีธนาคาร จะต้องคืนเงินให้กับผู้บริโภคทันที รวมทั้งกรณีที่ผู้บริโภคทักท้วงว่าไม่ได้เป็นผู้สั่งซื้อสินค้าหรือแจ้งว่าบริการที่ถูกหักเงินไปเกิดจากการลักลอบใช้บัตรเครดิตหรือบัตรเดบิต ทั้งในออนไลน์หรือออฟไลน์อีกด้วย “ธนาคารไม่ควรอ้างเหตุผลการตรวจสอบโดยประวิงเวลาในการคืนเงินให้กับผู้บริโภคที่ได้รับความเสียหายจากการถูกหักเงินจากบัญชี และต้องรับผิดชอบคืนเงินผู้บริโภคเต็มจำนวนทันทีตามสัญญาฝากทรัพย์ เนื่องจากเป็นหน้าที่ของธนาคารในการดูแลรักษาเงินในฐานะผู้มีวิชาชีพฝากเงิน นอกจากธนาคารจะพิสูจน์ได้ว่าภาระหนี้ที่เกิดขึ้นเป็นการกระทำของผู้บริโภคเองและใช้สิทธิเรียกคืนจากผู้บริโภคในภายหลังได้” โสภณ กล่าว โสภณ กล่าวอีกว่า โดยปกติการทำธุรกรรมทางการเงินจะต้องมีการยืนยันตัวตนก่อนทุกครั้ง แต่ปัจจุบันธุรกรรมที่เกิดจากการสั่งซื้อสินค้าออนไลน์จำนวนมากไม่มีการแจ้งยืนยันตัวตนก่อนการสั่งจ่าย จึงอาจเป็นช่องว่างให้เกิดกรณีดังกล่าวขึ้นได้ จึงต้องการให้ ธปท. และสมาคมธนาคารฯ เพิ่มมาตรการยืนยันตัวตนในการโอนเงินทุกครั้ง เพื่อป้องกันความเสียหายที่อาจจะเกิดขึ้นอีกในอนาคต ส่วนกรณีผู้เสียหายที่ได้รับผลกระทบจากการที่เงินหายไปจากบัญชีจนหมดนั้นอาจจะกระทบกับชีวิตประจำวันของผู้บริโภค จนสร้างความเสียหายให้กับผู้บริโภค ธนาคารผู้รับฝากเงินของผู้เสียหายควรต้องชดใช้ค่าสินไหมทดแทนเพิ่มเติมต่อความเสียหายที่เกิดขึ้น เพื่อประโยชน์และสร้างความเชื่อมั่นให้กับผู้บริโภคในการแสดงความรับผิดชอบของธนาคารผู้รับฝากเงินเอง ทั้งนี้ สอบ. มีข้อแนะนำสำหรับผู้บริโภคที่ใช้บัตรเครดิตหรือเดบิตแทนเงินสด ให้หมั่นตรวจสอบรายการเรียกเก็บเงินในใบแจ้งหนี้หรือบัญชีธนาคารว่ามีรายการธุรกรรมที่ผู้บริโภคไม่ได้เป็นผู้ใช้หรือไม่ หากมีการเรียกเก็บเงินในรายการที่แปลกไปให้ผู้บริโภคดำเนินการ ดังต่อไปนี้ 1. รีบแจ้งอายัดบัตรเครดิตทันทีกับคอลเซนเตอร์ของธนาคารเมื่อรู้ตัวว่าบัตรหายหรือถูกขโมยใช้2. ไปแจ้งความลงบันทึกประจำวันที่สถานีตำรวจ เพื่อเป็นหลักฐานยืนยันว่าบัตรเครดิตหายหรือถูกขโมยใช้ โดยมีรายการธุรกรรมที่ผู้บริโภคไม่ได้ใช้ตามที่ตรวจสอบได้ หากต้องการดำเนินคดีกับมิจฉาฉีพก็ให้แจ้งความเพื่อดำเนินคดีกับมิจฉาชีพโดยให้ตำรวจสืบหาผู้กระทำผิดมาดำเนินคดี3. ทำหนังสือปฏิเสธรายการเรียกเก็บเงินที่ผู้บริโภคไม่ได้ใช้ และแนบสำเนาใบลงบันทึกประจำวันของสถานีตำรวจ พร้อมใส่ข้อเรียกร้องให้ธนาคารหรือสถาบันการเงินยุติการเรียกเก็บเงินหรือคืนเงิน (กรณีที่ถูกหักเงินไปแล้ว) ตามรายการที่ทักท้วงโดยทันที ส่งไปยังธนาคารหรือสถาบันการเงินเจ้าของบัตร ณ สำนักงานใหญ่ โดยส่งไปรษณีย์ลงทะเบียนตอบรับ ถึง ประธานกรรมการผู้จัดการใหญ่ หรือ ตำแหน่งอื่น ๆ ที่เทียบเท่า4. เก็บเอกสารทั้งหมดไว้เป็นหลักฐาน ได้แก่ สำเนาหนังสือปฏิเสธรายการใช้บัตรเครดิต หรือ หนังสือทักท้วงการใช้บัตรเครดิต, สำเนาภาพถ่ายบัตรเครดิตใบที่เกิดปัญหา (ถ้ามี), ใบแจ้งหนี้บัตรเครดิตหรือรายการบัญชีธนาคารหน้าที่มีปัญหา, ใบไปรษณีย์ตอบรับ, เอกสารที่ลงบันทึกประจำวันไว้เป็นหลักฐาน ข่าวเศรษฐกิจไอซีทีสภาองค์กรของผู้บริโภคธนาคารบัตรเดบิตติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/7tZHeiHO608/95522,2021_10_18
นศ.วิจิตรศิลป์ มช. ฟ้องศาลปกครองขอคุ้มครองชั่วครองคำสั่งปฏิเสธการใช้พื้นที่หอศิลป์แสดงผลงานศิลปะ,"Submitted on Mon, 2021-10-18 17:10วรรณา แต้มทอง : ภาพ/รายงาน นักศึกษาวิจิตรศิลป์ มหาวิทยาลัยเชียงใหม่ รวมตัวยื่นฟ้องศาลปกครองขอคุ้มครองชั่วครองคำสั่งปฏิเสธการใช้พื้นที่หอศิลป์แสดงผลงานศิลปะที่เกี่ยวข้องกับการเมืองของผู้บริหารคณะและมหาวิทยาลัย 18 ต.ค. 2564 เมื่อเวลา 10.00 น. ที่ผ่านมา นักศึกษาสาขาวิชา Media Art and Design คณะวิจิตรศิลป์ มหาวิทยาลัยเชียงใหม่ (มช.) ประมาณ 15 คน พร้อมด้วยทัศนัย เศรษฐเสรี และปฐมพงศ์ มานะกิจสมบูรณ์ อาจารย์ประจำสาขาวิชา Media Art and Design รวมตัวกันไปยื่นฟ้องต่อศาลปกครองจังหวัดเชียงใหม่เพื่อขอคุ้มครองชั่วคราวต่อคำสั่งของคณะวิจิตรศิลป์และมหาวิทยาลัยเชียงใหม่ที่ปฏิเสธการใช้พื้นที่หอศิลปวัฒนธรรมในการแสดงผลงานศิลปะที่เกี่ยวข้องกับการเมืองของนักศึกษาชั้นปีที่ 4 ในสาขาวิชา Media Art and Design ซึ่งจะต้องจัดแสดงนิทรรศการในธีสิสจบการศึกษา ทัศนัย กล่าวว่า เบื้องต้นขอให้ศาลมีคำสั่งคุ้มครองชั่วครองคำสั่งของคณะวิจิตรศิลป์และมหาวิทยาลัยเชียงใหม่ที่ปฏิเสธการใช้พื้นที่หอศิลป์ เพราะว่ามีความเร่งด่วนที่นักศึกษาจะต้องจบการศึกษาและอาจารย์จะต้องตัดเกรด ซึ่งจะต้องเสร็จสิ้นภายในเทอมนี้ มิฉะนั้นจะมีผลที่ตามมาอีกมากที่อาจารย์ออกเกรดไม่ได้หรือนักศึกษาจะต้องติด F ติดรอ เราก็มาขอให้ศาลใช้ดุลพินิจในการคุ้มครองคำสั่งนี้เพื่อที่นักศึกษาจะได้ส่งงานได้ นศ.วิจิตรศิลป์ มช. บุกยึดพื้นที่จัดแสดงงานคืนจากผู้บริหาร นอกจากนี้ ทัศนัยยังกล่าวเสริมอีกว่า ทางผู้บริหารคณะวิจิตรศิลป์ได้มีการไปแจ้งความดำเนินคดีข้อหาบุกรุกและทำลายทรัพย์สินต่อนักศึกษาและผู้ที่เกี่ยวข้องในการบุกยึดพื้นที่หอศิลป์เมื่อวันที่ 16 ต.ค. 64 ที่ผ่านมา “ในความเป็นจริงผมได้ข่าวมาแล้วว่า มีผู้บริหารไปแจ้งความข้อหาบุกรุกและทำลายทรัพย์สิน ก็ต้องสู้กันในเรื่องนั้น วันที่เราเปิดประตูเข้าไปใช้พื้นที่หอศิลป์ซึ่งเป็นพื้นที่ทางการศึกษาที่นักศึกษาและอาจารย์ต้องเข้าไปทำงานตลอดเวลาอยู่แล้ว การล็อคประตูต่างหากที่เป็นการทำลายทรัพย์สิน ยิ่งไปกว่านั้นคืนกว่าที่เราจะเข้าไปมีนักศึกษาที่ถูกล็อคอยู่นั้นทั้งคืน ไม่มีน้ำ ไม่มีไฟใช้ เรื่องนี้ก็ต้องถกเถียงกันต่อไป” ประจำสาขาวิชา Media Art and Design มช. กล่าว สุดท้ายทัศนัยอยากสื่อสารให้ผู้บริหารคณะและผู้บริหารมหาวิทยาลัยเห็นถึงอนาคตของนักศึกษาในปัจจุบันและนักศึกษาที่จะเข้ามาเรียนใหม่ให้เขามีความหวังต่ออุดมศึกษาไทย และอย่ามองนักศึกษาเป็นศัตรู มีเรื่องอะไรควรมาหารือกันมิใช่วิ่งหนีนักศึกษาเช่นนี้ ข่าวการเมืองวัฒนธรรมการศึกษาสิทธิมนุษยชนคณะวิจิตรศิลป์มหาวิทยาลัยเชียงใหม่ทัศนัย เศรษฐเสรีศาลปกครองติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/0QNcgbV47ok/95523,2021_10_18
เปิดเอกสารข้อห่วงใยของ สธ.ต่อเตรียมการเข้า CPTPP - เพื่อไทยเตือนไม่รอบคอบ ระวังซ้ำรอยเหมืองทองอัคราฯ,"Submitted on Mon, 2021-10-18 18:03 เปิดเอกสารข้อห่วงใยของกระทรวงสาธารณสุขต่อการเตรียมการเข้า CPTPP ชี้แผนรองรับบางเรื่องขอเวลาปรับตัว 5 ปี, 10 ปี แต่ต้องมีกำลังคนมีงบฯ ขณะที่ผลกระทบต่อการออกมาตรการควบคุมยาสูบและเครื่องดื่มแอลกอฮอล์ ก็ยังไม่ยอมทำกรอบเจรจา ส่วน ปธ.อนุฯ นโยบายด้านการพาณิชย์และการค้าระหว่างประเทศของพรรคเพื่อไทย เตือนเข้า CPTPP ไม่รอบคอบ ระวังซ้ำรอยเหมืองทองอัคราฯ 18 ต.ค. 2564 ต่อกรณีเมื่อสัปดาห์ก่อนกลุ่มศึกษาข้อตกลงเขตการค้าเสรีภาคประชาชน(FTA Watch) ซึ่งประกอบด้วยภาควิชาการและภาคประชาสังคมที่ได้ติดตามนโยบายการเจรจาการค้าระหว่างประเทศและผลกระทบที่เกิดขึ้นมาตลอดสองทศวรรษ ออกคำแถลง 4 เหตุผล คัดค้าน พล.อ.ประยุทธ์ จันทร์โอชา นายกฯ เดินหน้าเข้าร่วมความตกลงหุ้นส่วนเศรษฐกิจภาคพื้นแปซิฟิก (CPTPP) สัปดาห์นี้ โดยข้อกังวลเช่นจะส่งผลกระทบต่อการพัฒนาที่ยั่งยืน รวมทั้งการผูกขาดพันธุ์พืช การเข้าถึงยา การคุ้มครองผู้บริโภคนั้น FTA Watch แถลง 4 เหตุผล คัดค้านประยุทธ์เดินหน้าเข้าร่วม CPTPP สัปดาห์หน้า วันนี้ (18 ต.ค.64) ประชาไทได้รับเอกสารของทางกระทรวงสาธารณสุขต่อ การเตรียมการ CPTPP เมื่อวันที่ 19 เม.ย.ที่ผ่านมา ซึ่งชี้ให้เห็นประเด็นข้อห่วงใยหลักๆ แล้วชี้แผนรองรับบางเรื่องขอเวลาปรับตัว 5 ปี, 10 ปี แต่ต้องมีกำลังคนมีงบประมาณ ซึ่งคณะกรรมการนโยบายเศรษฐกิจระหว่างประเทศ หรือ กนศ. ไม่รับปากอะไร แหล่งข่าวระบุว่าข้อใหญ่สุด คือเรื่อง ผลกระทบต่อการออกมาตรการควบคุมยาสูบและเครื่องดื่มแอลกอฮอล์ (การออก/แก้ไขมาตรการ เพื่อให้สอดคล้องกับข้อกำหนดของ CPTPP) ที่ระบุอย่างชัดเจนว่า ไม่สามารถดำเนินตามข้อเรียกร้องของ CPTPP ได้ ต้องเจรจาขอยกเว้นกำหนดเป็นข้อสงวนการใช้กลไกเอกชนฟ้องรัฐในการออกมาตรการด้านสาธารณสุข (ยาสูบ เครื่องดื่มแอลกอฮอล์ และการใช้ CL) ให้ได้ จนถึงขณะนี้ กนศ. ไม่ยอมทำกรอบเจรจาที่ระบุประเด็นอ่อนไหว เพื่อเป็นสัญญาประชาคมที่รัฐจะมีต่อสังคมไทยว่า หากเจรจาไม่ได้ตามที่ระบุไว้ ก็ไม่ควรเข้าร่วมเป็นภาคีความตกลง ตามข้อเสนอของคณะกรรมาธิการวิสามัญ ขณะที่วันนี้ เฟซบุ๊กเพจ พรรคเพื่อไทย รายงานว่า จิราพร สินธุไพร ส.ส.ร้อยเอ็ด และประธานคณะอนุกรรมการนโยบายด้านการพาณิชย์และการค้าระหว่างประเทศของพรรคเพื่อไทย เตือนไปยังรัฐบาลประยุทธ์ อีกครั้งหลังปรากฎกระแสคณะรัฐมนตรีอาจมีการพิจารณาเข้าร่วม CPTPP ในช่วงสัปดาห์ที่จะถึงนี้ “การพิจารณาเรื่องการเข้าร่วมความตกลงที่ครอบคลุมและก้าวหน้าสำหรับหุ้นส่วนทางเศรษฐกิจภาคพื้นแปซิฟิก (CPTPP) ได้เปลี่ยนไปแล้ว เพราะมีอังกฤษ จีน และจีนไทเป แจ้งเข้าร่วมเพิ่ม รัฐบาลจึงต้องศึกษาอย่างรอบคอบ อย่าเร่งรัดดำเนินการด้วยการอาศัยเพียงข้อมูลการศึกษาเก่า ไม่เช่นนั้นไทยจะได้ไม่คุ้มเสีย” จิราพร กล่าว จิราพร กล่าวว่า เกือบ 1 ปีที่ผ่านมารัฐบาลยังคลุมเครือ ไม่สามารถหาจุดร่วมที่ทุกฝ่ายเห็นพ้องไปในทิศทางเดียวกันได้ และไร้ความชัดเจนว่าจะดำเนินการตามคำแนะนำจากรายงานผลการศึกษา CPTPP ของสภาผู้แทนราษฎร ซึ่งถือเป็นเงื่อนไขให้รัฐบาลต้องแก้ไขจุดอ่อนในด้านต่างๆ ของไทยก่อนตัดสินใจจะเข้าร่วม CPTPP หรือไม่ โดยเฉพาะการสร้างความเข้มแข็งของเศรษฐกิจฐานรากและพี่น้องเกษตรกรให้พร้อมต่อผลกระทบที่จะเกิดขึ้น อีกทั้งยังมีกระแสข่าวว่ารัฐบาลกำลังเร่งส่งหนังสือเข้าร่วม CPTPP โดยใช้ข้อมูลเก่าอ้างอิง ขาดการศึกษากรณีการเข้าร่วม CPTPP ของอังกฤษ จีน และจีนไทเป ไม่ได้หารือกับทุกฝ่ายที่เกี่ยวข้องเพื่อหาข้อสรุปร่วมโดยเฉพาะกับองค์กรผู้บริโภคและเกษตรกร จึงชี้ให้เห็นว่า การบ้านเก่าที่เคยได้รับโจทย์จากสภาผู้แทนราษฎรไป รัฐบาลก็ยังไม่ได้ส่ง การบ้านใหม่ก็ยังไม่ได้ทำ แต่ไปทำในสิ่งที่ยังไม่ควรทำ คือ การเร่งรีบจะเข้าร่วมความตกลง CPTPP จึงไม่ต่างอะไรกับกรณีการเร่งรัดปิดเหมืองทองอัครา จนทำให้ไทยถูกเอกชนฟ้องศาลอนุญาโตตุลาการ “ขอให้พลเอกประยุทธ์ ชี้แจงให้ชัดเจนว่าการเข้าร่วม CPTPP ของไทย ได้คุ้มเสียหรือไม่ มีการเตรียมความพร้อมประเทศอย่างไร เพื่อให้สามารถแข่งขันกับนานาประเทศได้ และต้องอธิบายผลการศึกษากรณีอังกฤษ จีน และจีนไทเป เข้าร่วมความตกลง CPTPP หากยังไม่มีความชัดเจน ก็ไม่ต่างอะไรกับการที่พลเอกประยุทธ์ยึดการลงทุนเหมืองทองโดยขาดความรอบคอบ ทำให้ไทยถูกเอกชนฟ้องให้ชดใช้ค่าเสียหายนับหมื่นล้าน เหมือนเอาประชาชนและประเทศชาติเป็นจำเลย” ส.ส.ส.ร้อยเอ็ด พรรคเพื่อไทยกล่าว ข่าวเศรษฐกิจคุณภาพชีวิตจิราพร สินธุไพรพรรคเพื่อไทยCPTPPกระทรวงสาธารณสุขติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/XvWrBAxOsLc/95524,2021_10_18
"กองทัพพม่าปล่อยตัวผู้ถูกคุมขังกว่า 5,600 คน คาดเพราะอาเซียนไม่เชิญร่วมประชุม","Submitted on Mon, 2021-10-18 20:09ภาพปก : พล.อ.อาวุโส มินอ่องหล่าย ผู้บัญชาการสูงสุดแห่งกองทัพพม่า กองทัพพม่าปล่อยตัวผู้ถูกจับกุมจากกรณีเข้าร่วมประท้วง และทำกิจกรรมต่อต้านเผด็จการ จากเรือนจำวันนี้ มากกว่า 5,600 ราย คาดเนื่องจากอาเซียนไม่เชิญผู้นำทัพพม่าเข้าร่วมประชุม ด้านนักศึกษา ป.โท ม.มหิดล ชาวพม่าเชื้อสายกะเหรี่ยง ซึ่งถูกกองทัพพม่าจับกุมที่เมืองพะอัน ประเทศพม่า ตั้งแต่ มี.ค. 64 อาจไม่ได้ถูกปล่อยตัวรอบนี้ พล.อ.อาวุโส มินอ่องหล่าย ผู้บัญชาการสูงสุดแห่งกองทัพพม่า 18 ต.ค. 64 สำนักข่าว ‘อิระวดี’ รายงานวันนี้ (18 ต.ค.) กองทัพพม่าปล่อยตัวผู้ถูกจับกุมราว 5,600 รายจากเรือนจำ โดยในจำนวนนี้มีผู้ที่ถูกดำเนินคดีจากการเข้าร่วมประท้วงราว 1,300 ราย และผู้ที่ถูกดำเนินคดีจากการกระทำกิจกรรมต่อต้านกองทัพพม่าอีกกว่า 4,300 ราย การนิรโทษกรรมนักโทษการเมืองเกิดขึ้น หลังเมื่อวันที่ 16 ต.ค.ที่ผ่านมา พล.อ.อาวุโส มินอ่องหล่าย ผู้บัญชาการทหารสูงสุดแห่งกองทัพพม่า และเป็นผู้นำคณะรัฐประหาร ไม่ได้รับเชิญให้เข้าร่วมการประชุมสุดยอดผู้นำสมาคมประชาชาติแห่งเอเชียตะวันออกเฉียงใต้ หรืออาเซียน ที่จะจัดขึ้นในวันที่ 26-28 ต.ค. 64 เหตุผลสำคัญที่ทำให้ พล.อ.อาวุโส มินอ่องหล่าย ไม่ได้รับเชิญเข้าร่วมประชุมสุดยอดผู้นำอาเซียนครั้งนี้ มาจากการไม่ยอมปฏิบัติตามฉันทามติ 5 ข้อ ที่มีการตกลงร่วมกับผู้นำชาติสมาชิกอาเซียนคนอื่นๆ เมื่อวันที่ 24 เม.ย. 64 ซึ่งประกอบด้วย 1) หยุดยั้งการใช้ความรุนแรงในประเทศพม่าโดยทันที และขอเรียกร้องทุกฝ่ายให้ใช้ความยับยั้งชั่งใจขั้นสูงสุด 2) ขอให้ทุกฝ่ายที่เกี่ยวข้องใช้กระบวนการเจรจาอย่างสร้างสรรค์ ในการแก้ปัญหาวิกฤติพม่าอย่างสันติ เพื่อประโยชน์ของประชาชน 3) ผู้แทนพิเศษของประธานอาเซียนจะทำหน้าที่เป็นคนกลางประสานงานการเจรจา โดยมีผู้ช่วยเลขาธิการอาเซียนให้ความช่วยเหลือ 4) อาเซียนจะให้ความช่วยเหลือด้านมนุษยธรรม ผ่านศูนย์ประสานงานเพื่อการช่วยเหลือด้านมนุษยธรรมเกี่ยวกับการจัดการภัยพิบัติ หรือ AHA 5) ผู้แทนพิเศษ และคณะผู้แทนของอาเซียน จะเดินทางเยือนประเทศพม่า เพื่อพบปะกับทุกฝ่ายที่เกี่ยวข้องในวิกฤตการณ์ครั้งนี้ ข่าวที่เกี่ยวข้อง ที่ประชุมอาเซียนเสนอมติ 5 ข้อเรียกร้องยุติความรุนแรงในพม่า รายงานระบุเพิ่มว่า ในจำนวนผู้ที่ได้รับการนิรโทษกรรมครั้งนี้ มีศิลปินราว 24 คน และคนวงการบันเทิงอีก 10 คน หลังทั้งหมดถูกดำเนินคดีจากกบทบาทการออกมาต่อต้านกองทัพพม่า ขณะที่ผู้ที่กระทำการวางระเบิดและทำลายทรัพย์สินสาธารณะ จะไม่ได้รับการนิรโทษกรรมในครั้งนี้ อย่างไรก็ตาม อิระวดี ไม่ได้รายงานว่ามีศิลปิน และดาราคนไหนที่ได้รับการปล่อยตัวบ้าง ขณะที่กองทัพพม่าเตือนว่า ประชาชนทั้งหมด 5,600 คนที่ได้รับการปล่อยตัวในวันนี้ หากถูกจับกุมอีกครั้ง พวกเขาจะต้องรับโทษตามเดิมที่ยังเหลือ และบวกเพิ่มกับโทษใหม่เข้าไปด้วย “ถ้าพวกเขาก่อคดีอีกครั้ง พวกเขาจะได้รับโทษที่เหลือ” ข้อความบางส่วนจากแถลงการณ์ปล่ยตัวนักโทษของรัฐบาลกองทัพพม่า นี่ไม่ใช่ครั้งแรกที่กองทัพพม่าปล่อยตัวนักโทษการเมือง ย้อนไปเมื่อวันที่ 30 มิ.ย. 64 ระบอบเผด็จการเคยปล่อยตัวผู้ถูกจับกุมมากกว่า 2,200 ราย โดยผู้ถูกปล่อยตัวส่วนใหญ่ถูกดำเนินคดีข้อหาเชิญชวนให้ประชาชนเข้าร่วมการประท้วงต่อต้านรัฐประหาร ต่อมา ในสัปดาห์แรกของ ส.ค.ที่ผ่านมา กองทัพพม่ามีการปล่อยตัวเจ้าหน้าที่รัฐ อาทิ แพทย์ ที่เข้าร่วมขบวนการอารยขัดขืน หรือที่ชาวพม่าเรียกชื่อเล่นว่า CDM มาแล้ว อย่างไรก็ตาม ยังมีเจ้าหน้าที่รัฐอีกหลายร้อยคน และบุคลากรทางการแพทย์ที่ยังถูกคุมขังอยู่ทั่วประเทศ รายงานจากสมาคมช่วยเหลือนักโทษการเมืองพม่า หรือ AAPP เปิดเผยว่า เมื่อวันที่ 16 ต.ค. 64 มีประชาชนราว 9,028 ราย รวมถึงประธานาธิบดี วินมยิ้ด และ อองซานซูจี ที่ปรึกษาแห่งรัฐ และหัวหน้าพรรคสันนิตบาตแห่งชาติเพื่อประชาธิปไตย ยังคงถูกคุมขังตั้งแต่รัฐประหารเมื่อ 1 ก.พ. 64 จนถึงปัจจุบัน ขณะที่รายงานของ AAPP เผยด้วยว่านับตั้งแต่รัฐประหาร มีประชาชนถูกสังหาร 1,178 ราย จากการสลายการชุมนุมด้วยความรุนแรง บุกโจมตี ระหว่างการจับกุม การสืบสวน และการกราดยิงโดยไม่เลือกเป้าหมายของกองกำลังความมั่นคงของกองทัพพม่า ทั้งนี้ สืบเนื่องจากการรายงานข่าวของประชาไท เมื่อวันที่ 19 เม.ย. 64 ต่อกรณี ‘ซอลินเต็ด’ นักศึกษาปริญญาโท ชาวพม่าเชื้อสายกะเหรี่ยง ในสถาบันสิทธิมนุษยชนและสันติศึกษา มหาวิทยาลัยมหิดล ซึ่งเดินทางกลับไปทำงานวิจัยทีสิสปริญญาโท ที่บ้านเกิดเมืองพะอัน เมืองหลวงรัฐกะเหรี่ยง ก่อนจะเข้าร่วมการประท้วงต้านรัฐประหาร และถูกเจ้าหน้าที่ความมั่นคงจับกุมเมื่อวันที่ 23 มี.ค. 64 ใบหน้าของซอลินเต็ด นักศึกษาปริญญาโท ชาวพม่าเชื้อสายกะเหรี่ยง (ที่มา กลุ่มเฟซบุ๊ก Free Saw Lin) ผู้สื่อข่าวประชาไท ได้รับแจ้งวันนี้ (18 ต.ค. 64) จาก เบญจรัตน์ แซ่ฉั่ว อาจารย์ประจำสถาบันสิทธิมนุษยชนและสันติศึกษา มหาวิทยาลัยมหิดล ต่อกรณีความคืบหน้าซอลินเต็ด นักศึกษาในสถาบันฯ โดยเบญรัตน์ ระบุว่า ตัวของซอลินเต็ด อาจจะไม่ได้รับการปล่อยตัวครั้งนี้ ข่าวที่เกี่ยวข้อง นศ.พม่า ม.มหิดล ร่วมชุมนุมต้าน รปห. ถูกจับไม่ทราบชะตากรรม แปลและเรียบเรียงจาก Myanmar Junta Releases Over 5,600 Anti-Coup Protesters ข่าวต่างประเทศกองทัพพม่าพม่าซอลินเต็ดสมาคมช่วยเหลือนักโทษการเมืองAAPPนักโทษการเมืองพม่ารัฐประหารพม่าCDMอาเซียนติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/sEekJgByXZ4/95527,2021_10_18
'กทม.-เชียงใหม่' ยืนหยุดขัง ร้องสิทธิประกันตัวนักโทษการเมืองต่อเนื่อง นักวิชาการนัดร่วมพรุ่งนี้,"Submitted on Mon, 2021-10-18 20:19'กทม.-เชียงใหม่' ยืนหยุดขัง ร้องสิทธิประกันตัวนักโทษการเมืองต่อเนื่อง เครือข่ายนักวิชาการเพื่อสิทธิพลเมืองนัดร่วมพรุ่งนี้ ในชื่อ ""จากธรรมศาสตร์ สู่ศาลฎีกา เดินหาความยุติธรรม"" 18 ต.ค.2564 ช่วงเย็นวันนี้ ที่หน้าศาลฎีกา หรือ ลานอากง พลเมืองโต้กลับ Resistant Citizen จัดกิจกรรม #ยืนหยุดขังllday63 เป็นวันที่ 63 เป็นเวลา 1 ชั่วโมง 12 นาที เพื่อเรียกร้องให้ปล่อยตัวผู้ต้องขังทางการเมืองทุกคน We, The People รายงานด้วยว่า ที่ข่วงประตูท่าแพ จ.เชียงใหม่ #ยืนหยุดทรราชday60 ด้วยเช่นกัน เครือข่ายนักวิชาการเพื่อสิทธิพลเมือง - คนส. นัดจัดกิจกรรมวันพรุ่งนี้ (19 ต.ค.64) เชิญอาจารย์ นักวิชาการ และประชาชน ร่วมกิจกรรม ""จากธรรมศาสตร์ สู่ศาลฎีกา เดินหาความยุติธรรม"" เพื่อเรียกร้องสิทธิในการประกันตัวให้เยาวชนผู้ถูกคุมขังในคดีทางการเมือง โดยจะมีการรวมตัวที่ประตูมหาวิทยาลัยธรรมศาสตร์และเดินรณรงค์ผ่านท้องสนามหลวงมายังหน้าศาลฎีกา เพื่อร่วมการ ""ยืน หยุด ขัง"" โดยวางกำหนดการ ว่า เวลา 17.00 น. รวมตัวที่ประตูธรรมศาสตร์ฝั่งสนามหลวง จากนั้นเวลา 17.15 น. ออกเดินหาความยุติธรรม ก่อนที่จะ ร่วม ""ยืน หยุด ขัง"" กับกลุ่มพลเมืองโต้กลับ 1.12 ชั่วโมง ที่หน้าศาลฎีกาในเวลา 17.30 น. ทั้งนี้ ศูนย์ทนายความเพื่อสิทธิมนุษยชน รายงานด้วยว่า มีผู้ที่ไม่ได้รับสิทธิประกันตัวขณะนี้ 20 คน รายละเอียดดังนี้ ข่าวการเมืองสิทธิมนุษยชนยืนหยุดขังเครือข่ายนักวิชาการเพื่อสิทธิพลเมืองนักโทษการเมืองติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/VjRTYLENSwY/95528,2021_10_18
'สาวขอนแก่นฮักในหลวง' ชุมนุม หน้า มข. ทวงคืนพระบรมฉายาลักษณ์,"Submitted on Mon, 2021-10-18 22:56กลุ่มสาวขอนแก่นฮักในหลวง ชุมนุม ชูรูปกษัตริย์หน้ามหาวิทยาลัยขอนแก่น ทวงคืนพระบรมฉายาลักษณ์ 18 ต.ค.2564 ผู้สื่อข่าวรายงานว่าวานนี้ (17 ต.ค.64) ผู้ใช้เฟซบุ๊กชื่อ 'วรพรรณ เบญจวรกุล' โพสต์ ภาพ และคลิปวิดีโอระบุว่า สาวขอนแก่นฮักในหลวง ทวงคืนพระบรมฉายาลักษณ์ ในหลวงรัชกาลที่ 10 หลังเดินทางไปที่บริเวณด้านหน้ามหาวิทยาลัยขอนแก่น ขณะนี้เป็นเวลากว่าสองเดือนแล้วที่ปลดพระบรมฉาลักษณ์ออกไปซ่อม จึงอยากของร้องให้ผู้บริหารมหาวิทยาลัยขอนแก่นนำมาติดตั้งโดยเร็ว แถลงการณ์กลุ่มสาวขอนแก่นฮักในหลวง สำหรับสถานการณ์นำพระบรมฉายาลักษณ์ออกตามพื้นที่ต่างๆ นั้น พบมีจำนวนมากขึ้น ซึ่งมีพร้อมกับสถานการณ์ที่มีกลุ่มเรียกร้องปฏิรูปสถาบันกษัตริย์ปฏิบัติการเชิงสัญลักษณ์กับพระบรมฉายาลักษณ์และซุ่มเฉลิมพระเกียรติ และยังมาพร้อมกับคดีที่เกี่ยวข้องด้วย ส่องงบฯ 7.3 พันโครงการจัดซื้อจัดจ้างทำ 'ซุ้มเฉลิมพระเกียรติ' 1.6 พันล้าน ถ.อักษะ ปี 63 กทม.จ้างปรับปรุงเสาหงส์ 28 ล้าน - ปี 61 เทศบาล ต.ศาลายา จัดซุ้มเฉลิมฯ 5 แสน 4 เดือนปี 64 พบ กทม. อัดงบฯ 27.13 ล้าน ทำซุ้มเฉลิมพระเกียรติ 3 โครงการ ข่าวการเมืองสาวขอนแก่นฮักในหลวงพระบรมฉายาลักษณ์สถาบันกษัตริย์ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/FeqJW7Jqaoo/95529,2021_10_18
