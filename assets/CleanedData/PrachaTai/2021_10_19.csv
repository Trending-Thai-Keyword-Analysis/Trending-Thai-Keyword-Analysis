title,summary,link,published
ทหารพม่าปล้นเรือสินค้าชาวบ้านสาละวิน ทหารไทยแจงเป็นแค่การเข้าใจผิด,"Submitted on Tue, 2021-10-19 01:43ภาพปก : ภาพแม่น้ำสาละวิน ถ่ายโดยธีระชัย ศาลเจริญกิจถาวร ถ่ายเมื่อวันที่ 7 เม.ย. 2564 ทหารพม่า 12 นาย ประจำฐานจ๊อกหยะ ใช้ปืนยิงขู่และปล้นเรือชาวบ้านบรรทุกสินค้าริมแม่น้ำสาละวิน เนื่องด้วยขาดแคลนอาหารจากการถูกกองกำลัง KNLA ปิดล้อมเส้นทางส่งเสบียง ด้านเพจทหารพรานที่ 36 ออกหน้าชี้แจงเป็นเรื่องเข้าใจผิด แม่น้ำสาละวิน ถ่ายโดยธีระชัย ศาลเจริญกิจถาวร ถ่ายเมื่อวันที่ 7 เม.ย. 2564 19 ต.ค. 64 สำนักข่าวชายขอบ ได้รับรายงานเมื่อวันที่ 14 ต.ค. 64 จากชาวบ้านริมแม่น้ำสาละวิน จังหวัดแม่ฮ่องสอน ว่าเรือบรรทุกสินค้าลำหนึ่งที่บรรทุกเครื่องอุปโภคบริโภค เพื่อไปส่งยังบ้านแม่นึท่า ฝั่งรัฐกะเหรี่ยง ถูกทหารพม่าซึ่งประจำฐานจ๊อกหยะ ปล้นก่อนถึงบ้านแม่นึท่า โดยทหารพม่าจำนวน 12 นาย ใช้ปืนยิงข่มขู่ขณะที่เรือแล่นเลียบฝั่งรัฐกะเหรี่ยง เนื่องจากบริเวณดังกล่าวเป็นโค้งน้ำ ซึ่งขณะนี้ปริมาณน้ำลดลง และริมน้ำฝั่งไทยเต็มไปด้วยโขดหิน ทำให้เรือต้องแล่นเลียบฝั่งรัฐกะเหรี่ยง ชาวบ้านสาละวินเล่าให้สำนักข่าวชายขอบว่า เหตุการณ์ดังกล่าวเกิดขึ้นในช่วงบ่ายของวันที่ 12 ต.ค. 64 โดยทหารพม่าได้ยิงปืนขู่หลายนัด เพื่อให้เรือขนสินค้าลำดังกล่าวจอดเทียบชายฝั่ง จากนั้น ทหารพม่าช่วยกันขนข้าวของทั้งบะหมี่กึ่งสำเร็จรูปจำนวน 6 กล่อง ไก่ 20 ตัว ปลากระป๋อง รวมทั้งหอมแดงและมันอาลูอีกจำนวนหนึ่ง “ตอนนี้ทหารพม่ากำลังลำบากเนื่องจากถูกปิดกั้นเส้นทางลำเลียงเสบียงโดยทหาร KNU (กองกำลังปลดปล่อยแห่งชาติกะเหรี่ยง หรือ KNLA) เพื่อกดดันให้ฐานทหารพม่าย้ายออกจากพื้นที่ริมแม่น้ำสาละวิน จริงๆ แล้วทหารพม่าต้องการข้าวสาร แต่เรือลำนี้ไม่ได้บรรทุกข้าวสารไป” ชาวบ้าน กล่าว และว่าหลังจากขนถ่ายสินค้าขึ้นไปยังฐานปฏิบัติการแล้ว ทหารพม่าได้ทำการสอบสวนคนขับเรือ และปล่อยตัวรวมทั้งเรือในเวลาต่อมา ข่าวแจ้งว่า ฐานทหารพม่าจ๊อก หยะ ตั้งอยู่บนดอยสูงและต้องใช้เวลานับชั่วโมงกว่าจะเดินเท้าลงมาถึงริมแม่น้ำสาละวิน แต่เนื่องจากความขาดแคลนเสบียงอย่างหนัก ทำให้ทหารพม่าบางส่วนลงมาดักซุ่มอยู่ริมแม่น้ำ และได้ยิงปืนข่มขู่เรือบรรทุกสินค้าที่ผ่านเส้นทางเพื่อขอเสบียง โดยที่ผ่านมาคนขับเรือพยายามเลี่ยงแล่นเรือออกห่างจากฝั่ง แต่เนื่องจากขณะนี้ปริมาณน้ำในแม่น้ำสาละวินเริ่มลดลงตามฤดูกาลทำให้จำเป็นต้องใช้ร่องน้ำที่อยู่ติดกับฝั่งรัฐกะเหรี่ยง ต่อมา เมื่อวันที่ 16 ต.ค. 64 เพจเฟซบุ๊ก “กรมทหารพรานที่ 36” เผยแพร่ข้อมูลกรณีทหารพมท่าที่ประจำฐานจ๊อกหยะ ปล้นเรือสินค้าชาวบ้านสาละวิน บริเวณพรมแดนไทย-พม่า ตรงข้าม อ.แม่สะเรียง จ.แม่ฮ่องสอน โดยความว่า “ขอเรียนชี้แจง กรณีปรากฏข่าวสารทางสื่อสังคมออนไลน์ ว่า ทหารเมียนมาได้ทำการปล้นเรือของประชาชนตามลำน้ำสาละวิน และนำสินค้าเครื่องอุปโภคบริโภคไปนั้น จากการตรวจสอบของหน่วยงานความมั่นคง พบว่าเป็นการเข้าใจผิด เนื่องจากทางทหารเมียนมาทำการติดต่อซื้อขายสินค้ากับประชาชนในพื้นที่ตามปกติ แต่เข้าใจผิดกันในการชำระเงิน ทำให้ทหารเมียนมาร์ได้นำสินค้า กลับไปยังฐานปฏิบัติการของตนก่อน ซึ่งทางหน่วยงานความมั่นคงจะได้ติดตามความชัดเจนในเหตุการณ์ที่เกิดขึ้นดังกล่าวให้ทราบต่อไป” ผู้สื่อข่าวรายงานว่า เพจเฟซบุ๊ก สวท.แม่สะเรียง ได้นำคำชี้แจงของเพจ กรมทหารพรานที่ 36 ออกมาเผยแพร่ โดยมีผู้แชร์และแสดงความคิดเห็นอย่างกว้างขวางมากกว่า 190 ความเห็น โดยวิพากษ์วิจารณ์อย่างเผ็ดร้อน ซึ่งส่วนใหญ่ไม่เชื่อในข้อความที่กรมทหารพราน 36 นำมาเผยแพร่และหลายคนแสดงความเห็นในลักษณะว่าทหารไทยชี้แจงแทนทหารพม่า ข่าวต่างประเทศสาละวินพม่าปล้นเรือชาวบ้านสาละวินกองทัพพม่าทหารพรานที่ 36สวท.แม่สะเรียงรัฐกะเหรี่ยงKNLAติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/Iw03b0jocew/95530,2021_10_19
งานวิจัยระบุคนจนในสหรัฐฯ มีบทบาทในการโหวตล้ม 'ทรัมป์',"Submitted on Tue, 2021-10-19 02:50ก่อนหน้านี้เคยมีวาทกรรมจากสื่อว่า ""คนขาวที่รายได้น้อยมักจะเป็นฐานเสียงพรรครีพับลิกัน"" หรือเป็นผู้นิยมอดีตผู้นำโดนัลด์ ทรัมป์ แต่ว่าจากงานวิจัยล่าสุดพบว่าคนรายได้น้อยในสหรัฐฯ จำนวนมากลงคะแนนเลือก ""โจ ไบเดน"" จนสามารถล้มทรัมป์ได้ โดนัลด์ ทรัมป์ และ โจ ไบเดน ที่มา: Wikipeida จากคำถามเรื่องคนรายได้น้อยในสหรัฐฯ ที่มีบทบาทต่อการเมืองการเลือกตั้งทำให้องค์กรด้านความเป็นธรรมทางสังคมหลายกลุ่มที่ร่วมทำงานวิจัย นำเสนอผลการวิจัยเมื่อวันที่ 15 ต.ค. ที่ผ่านมาระบุว่าในหมู่ผู้ใช้สิทธิเลือกตั้งชาวอเมริกัน 168 ล้านรายในเดือน พ.ย. 2563 มีจำนวน 59 ล้านราย คิดเป็นร้อยละ 35 ที่มาจากครัวเรือนที่ยากจนหรือมีรายได้น้อย ซึ่งเป็นกลุ่มคนที่มีบทบาทสำคัญในการทำให้โจ ไบเดน จากพรรคเดโมแครตได้รับชัยชนะเหนือ โดนัลด์ ทรัมป์ งานวิจัยดังกล่าวนี้เผยแพร่โดยกลุ่มองค์กรพัวพีเพิลแคมเปญ, ศูนย์ไครอสเพื่อศาสนา สิทธิ และความเป็นธรรมในสังคม, และกลุ่มรีแพร์เรอร์ออฟเดอะบรีช รายงานของพวกเขามีชื่อว่า ""ปลุกยักษ์ที่หลับใหลให้ตื่น : กลุ่มคนรายได้น้อยผู้ลงคะแนนเสียงและการเลือกตั้งปี 2563"" ซึ่งกลุ่มคนรายได้น้อยเหล่านี้เป็นกลุ่มคนที่พัวพีเพิลทำแคมเปญเข้าหาในช่วงปี 2563 จาก 16 รัฐทั่วสหรัฐฯ องค์กรพัวพีเพิ่ลแคมเปญได้เข้าหากลุ่มคนจนประมาณ 2.1 ล้านรายเพื่อพูดถึงประเด็นเกี่ยวกับค่าแรงขั้นต่ำ, สวัสดิการสุขภาพ, โครงการต่อต้านความยากจนที่หนักแน่น, สิทธิในการเลือกตั้ง และนโยบายต่างๆ ที่จะเป็นการแก้ไขปัญหาการเหยียดเชื้อชาติสีผิวเชิงโครงสร้างระบบ, ปัญหาความยากจน, ปัญหาการทำลายระบบนิเวศ และปัญหาเศรษฐศาสตร์การสงคราม พัวพีเพิลแคมเปญค้นพบว่า ""สาเหตุที่คนจนและคนายได้น้อยมีอัตราการลงคะแนนเสียงเลือกตั้งในสหรัฐฯ น้อยกว่าไม่ใช่เพราะพวกเขาไม่สนใจการเมือง แต่เป็นเพราะการเมืองไม่เคยสนใจใยดีพวกเขาต่างหาก"" ผู้แทนฯ ไม่เคยรับฟังความต้องการของพวกเขาหรือทำให้พวกเขารู้สึกว่าคะแนนเสียงของพวกเขามีคุณค่า นอกจากนี้พัวพีเพิลแคมเปญยังได้ระบุถึงปัญหาเกี่ยวกับการเลือกตั้งในสหรัฐฯ อีกเรื่องหนึ่งคือการที่คนจนและคนชายขอบเข้าไม่ถึงการเลือกตั้งด้วยหลายสาเหตุ เช่น ไม่สามารถลงคะแนนได้เพราะความเจ็บป่วย, ความพิการ หรือปัญหาเรื่องการเดินทางคมนาคม นอกจากนี้ในหลายรัฐก็มีกฎหมายการปิดกั้นกีดกันคนชายขอบจากการเลือกตั้ง ทำให้มองได้ว่าที่คนจนและคนชายขอบมีส่วนร่วมในการเลือกตั้งน้อยก่อนหน้านี้เป็นเพราะอุปสรรคกีดกันเชิงโครงสร้างระบบมากกว่าจะเป็นความล้มเหลวจากตัวปัจเจกบุคคล มีการตั้งข้อสังเกตว่ากลุ่มคนรายได้น้อยในสหรัฐฯ ออกมาเลือกตั้งกันมากขึ้นโดยเฉพาะในพื้นที่ที่ไบเดนมีโอกาสชนะแค่มากว่าหรือน้อยกว่าร้อยละ 3 เช่น แอริโซนา, จอร์เจีย, มิชิแกน, เนวาดา และวิสคอนซิน โดยที่ในรัฐจอร์เจียนั้นนับเป็นครั้งแรกที่พรรคเดโมแครตชนะในรัฐนี้นับตั้งแต่ปี 2535 เป็นต้นมา ในแง่ของสถิติด้านเชื้อชาติสีผิวนั้นในรัฐจอร์เจียมีคนรายได้น้อยทั้งคนขาวและคนดำในอัตราส่วนเกือบเท่ากันที่ไปลงคะแนนเสียง ขณะที่ในรัฐอื่นๆ อย่างมิชิแกนหรือเพนซิลเวเนีย มีคนจนที่เป็นคนขาวที่ออกไปลงคะแนนเสียงจำนวนมากกว่า ผู้อำนวยการด้านนโยบายของศูนย์ไครอส ชายลีย์ กุปตา บาร์เนส กล่าวว่าสถิติจากการวิจัยในครั้งนี้เป็นการท้าทาย ""วาทกรรมเรื่องเล่าจากสื่อที่ออกมาในช่วงปี 2559 และก่อนหน้านี้ เช่น วาทกรรมที่ว่าคนขาวรายได้น้อยเป็นฐานเสียงของพรรครีพับลิกันในเชิงพฤตินัยและทำให้โดนัลด์ ทรัมป์ ได้รับชัยชนะเป็นประธานาธิบดีในสมัยนั้น"" แต่ข้อมูลที่เกิดขึ้นเป็นไปในทางตรงกันข้ามคือการที่แม้แต่คนขาวรายได้น้อยก็โหวตให้พรรคเดโมแครตในการเลือกตั้งปี 2563 จากข้อมูลนี้ทำให้บาร์เนสมองว่ามันเป็นไปได้ที่จะสร้างแนวร่วมกับกลุ่มคนรายได้น้อยในสหรัฐฯ ไม่ว่ากับเชื้อชาติสีผิวใดก็ตาม ขณะเดียวกันรายงานการวิจัยของกลุ่มความเป็นธรรมในสังคมเหล่านี้ก็ระบุว่าควรจะมีการปรับโครงสร้างการเลือกตั้งให้เอื้อต่อการที่คนรายได้น้อยและคนชายขอบจะเข้าถึงการเลือกตั้งได้มากกว่านี้และส่งเวริสให้พวกเขาลงคะแนนเสียง เช่น ทำให้การแบ่งเขตการเลือกตั้งโดยมีผู้กำหนดเป็นพรรคการเมืองเดียว (partisan gerrymandering) กลายเป็นเรื่องผิดกฎหมาย, การขยายเวลาการลงคะแนนเสียงล่วงหน้า และการเสริมความเข้มแข็งให้กับระบบการเลือกตั้งของประเทศ นอกจากนี้ยังเรียกร้องให้พรรคเดโมแครตผ่านร่างวาระต่างๆ ที่ส่งเสริมคนรายได้น้อยมากกว่านี้ เช่นเรื่องค่าแรง, เงินเยียวยาทางเศรษฐกิจ, การลางานแบบยังได้รับค่าจ้าง, เรื่องบ้านและที่อยู่อาศัย รวมถึงประเด็นสวัสดิการสุขภาพ มีการนำเสนอสถิติผลเอ็กซ์ซิตโพลในรายงานว่า ชาวอเมริกันร้อยละ 72 บอกว่าพวกเขาต้องการสวัสดิการสุขภาพที่ดำเนินการโดยรัฐบาล มีมากกว่าร้อยละ 70 ที่ต้องการให้มีการขึ้นค่าแรงขั้นต่ำ ในจำนวนนี้มีคนที่สนับสนุนพรรครีพับลิกันร้อยละ 62 นอกจากนี้ในรัฐฟลอริดาก็มีผู้โหวตลงประชามติสนับสนุนค่าแรงขั้นต่ำ 15 ดอลลาร์ต่อชั่วโมง (ราว 500 บาทต่อชั่วโมง) ซึ่งได้รับคะแนนเสียงมากกว่าที่พวกเขาโหวตให้ผู้แทนชิงตำแหน่งประธานาธิบดีสองคนรวมกัน เรียบเรียงจาก New Study Reveals Poor, Low-Income Voters Were Crucial in Toppling Trump in 2020, Common Dreams, 15-10-2021 ข่าวต่างประเทศสหรัฐอเมริกาโจ ไบเดนโดนัลด์ ทรัมป์การเลือกตั้งการเลือกตั้งสหรัฐฯ 2563ความยากจนพัวพีเพิลแคมเปญศูนย์ไครอสรีแพร์เรอร์ออฟเดอะบรีชรัฐสวัสดิการติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/-QA6VawLGcU/95531,2021_10_19
เลขาฯ เพื่อไทย ย้ำพรรคเปิดชื่อแคนดิเดตนายกฯช่วงใกล้เลือกตั้ง,"Submitted on Tue, 2021-10-19 03:22เลขาธิการพรรคเพื่อไทยย้ำมีชื่อแคนดิเดตนายกฯของพรรคแล้ว รอเปิดช่วงใกล้เลือกตั้ง ยัน ‘เพรียวพันธ์-คุณหญิงพจมาน’ ไม่ยุ่งการเมือง มั่นใจคลิปงานเลี้ยงไม่มีเรื่องการครอบงำพรรค 'วิษณุ' มองปมคลิปไม่น่าจะถึงขั้นนำไปเป็นหลักฐานในการใช้ยื่นยุบพรรคเพื่อไทยได้ 18 ต.ค.2564 จากกรณีกระแสข่าวที่มีการเปิดเผยรายชื่อแคนดิเดตนายกรัฐมนตรีของพรรคเพื่อไทย นั้น ล่าสุดประเสริฐ จันทรรวงทอง ส.ส.นครราชสีมาและเลขาธิการพรรคเพื่อไทยกล่าวว่ารายชื่อแคนดิเดตนายกฯของพรรคที่ออกมาตามหน้าสื่อยังไม่มีรายชื่อแคนดิเดตนายกฯแท้จริงของพรรค ซึ่งรายชื่อที่ออกมาเป็นการคาดเดาเท่านั้น และก็เป็นคนเก่าๆ หน้าเดิมๆ ประเสริฐกล่าวว่า ยืนยันว่าขณะนี้พรรค พท.มีรายชื่อแคนดิเดตนายกฯแล้ว แต่ยังไม่สามารถเปิดเผยรายชื่อได้ เพราะเราอยากจะรอเปิดเผยรายชื่อในช่วงใกล้วันเลือกตั้งทีเดียว รับรองว่าเป็นคนหน้าใหม่ ถูกใจทั้งคนในพรรคและถูกใจประชาชนแน่นอน ต่อคำถามที่ว่าแคนดิเดตนายกฯจะเป็น พล.ต.อ.เพรียวพันธ์ ดามาพงศ์ อดีตผู้บัญชาการตำรวจแห่งชาติ (ผบ.ตร.) พี่ชายของคุณหญิงพจมาน ดามาพงศ์ อดีตภริยาทักษิณ ชินวัตร อดีตนายกรัฐมนตรี หรือไม่นั้น เลขาธิการพรรคเพื่อไทยกล่าวว่า มองว่า พล.ต.อ.เพรียวพันธ์ไม่ยุ่งกับการเมือง และคงไม่มาเป็นแคนดิเดตนายกฯของพรรค ต่อคำถามที่ว่า มีความเป็นไปได้หรือไม่ที่คุณหญิงพจมานจะมานั่งเป็นหัวหน้าพรรค พท.ตามที่แกนนำของพรรคภาคอีสานเรียกร้องนั้น ประเสริฐกล่าวว่า เรื่องนี้น่าจะเป็นความคิดของนายเกรียง กัลป์ตินันท์ รองหัวหน้าพรรค พท. ที่เสนอขึ้นมาเท่านั้น ซึ่งไม่ใช่ความเห็นของกรรมการบริหารพรรคทั้งหมด และไม่ใช่ความเห็นของพรรค พท. ทั้งนี้ เรื่องดังกล่าวคงเป็นไปได้ยาก เพราะคุณหญิงพจมานไม่มีตำแหน่งภายในพรรค และก็ไม่ประสงค์ที่จะรับตำแหน่งใดๆ ด้วย เมื่อถามถึงกรณีที่มีคนเตรียมยื่นร้องเอาผิดปมครอบงำพรรคที่สืบเนื่องจากคลิปงานเลี้ยง ส.ส.อีสานพรรค พท. เลขาธิการพรรคเพื่อไทย กล่าวว่า ความจริงแล้วคลิปที่เกิดขึ้นไม่ได้เป็นการครอบงำพรรคแต่อย่างใด และตัวทักษิณก็ไม่ได้กล่าวอะไรที่แสดงให้เห็นว่าเป็นการครอบงำพรรค เหมือนเป็นการพูดแซวเล่นกันเท่านั้น ทั้งนี้เหตุการณ์ดังกล่าว สิระ เจนจาคะ ส.ส.กทม. พรรคพลังประชารัฐ ในประธานคณะกรรมาธิการ (กมธ.) การกฎหมาย การยุติธรรมและสิทธิมนุษยชน สภาผู้แทนราษฎร ออกมากล่าวว่า มีประชาชนมายื่นเรื่องร้องเรียนกรณีคลิปดังกล่าวกับกรรมาธิการฯ โดยกรรมาธิการฯจะบรรจุเรื่องนี้เข้าสู่ระเบียบวาระ เพื่อขอมติเชิญผู้เกี่ยวข้อง อาทิ คณะกรรมการการเลือกตั้ง (กกต.) และบุคคลที่ปรากฏในคลิปมาชี้แจง โดย กกต.ต้องตอบว่านี่คือการครอบงำพรรคการเมืองจากบุคคลภายนอกหรือไม่ 'วิษณุ' มองปมคลิปไม่น่าจะถึงขั้นนำไปเป็นหลักฐานในการใช้ยื่นยุบพรรคเพื่อไทยได้ ขณะที่ วิษณุ เครืองาม รองนายกรัฐมนตรี ฝ่ายกฎหมาย กล่าวถึงคลิปนี้ด้วยว่า ไม่รู้ ยังไม่ได้เห็นคลิป และยังไม่ทราบและนิยามคำว่าครอบงำพรรคการเมือง เคยมีเกณฑ์คำวินิจฉัยของศาลรัฐธรรมนูญไว้แล้วว่า คือการเข้าไปใช้อิทธิพล โดยที่ตัวเองไม่มีส่วนได้เสีย ไม่ได้เป็นสมาชิกพรรค ไม่ได้เป็นกรรมการบริหารพรรค แต่เข้าไปชี้นำให้คนอื่นปฏิบัติตาม ก็มีอยู่แค่นี้ แต่คลิปดังกล่าวจะเข้าข่ายครอบงำหรือไม่นั้น ตนยังไม่ทราบ แต่การพูดคุยเช่นนี้เป็นการพูดคุยธรรมดาเข้าใจว่าเป็นการพูดคุยในลักษณะโยนหินถามทางหรือหยั่งเสียง ต่อคำถามที่ว่าการพูดลักษณะนี้ถือว่าเข้าข่ายการครอบงำใช่หรือไม่นั้น วิษณุ กล่าวว่า ถามว่าใครครอบงำ ทักษิณก็ออกมาปฏิเสธแล้วว่าคุณหญิงพจมาน ดามาพงศ์ พูดไม่เป็น หาเสียง เตรียมเชิญ กกต.และผู้เกี่ยวข้องเข้าชี้แจงต่อคณะกรรมาธิการการกฎหมายฯ เนื่องจากมีประชาชนร้องเรียนคลิปดังกล่าว วิษณุ กล่าวว่า เข้าใจว่าเป็นการพูดคุยสนทนากันธรรมดา โดยมีการเปิดเผยต่อสาธารณะซึ่ง ใคร ๆ ก็ฟังได้ และคิดว่าไม่น่าจะถึงขั้นนำไปเป็นหลักฐานในการใช้ยื่นยุบพรรคเพื่อไทยได้ ซึ่งในคลิปถือเป็นการออกความเห็น ถามมาแล้วตอบไป และสถานที่ที่พูดคุยกันอยู่ไม่ใช่ที่ทำการพรรค เป็นที่สาธารณะ แต่เมื่อไหร่ที่ดำเนินการในพรรคจึงจะถือว่าเข้าข่ายครอบงำพรรค 'ณัฐพงศ์ คุณากรวงศ์' ไม่ลงการเมือง ขณะที่อีกชื่อที่ถูกจับต่อว่าจะมาทำงานการเมืองในนามพรรคเพื่อไทยคือ ณัฐพงศ์ คุณากรวงศ์ ประธานเจ้าหน้าที่บริหาร บริษัท เอสซี แอสเสท คอร์ปอเรชัน จำกัด (มหาชน) หรือ SC อีกทั้งยังเป็นในฐานะเป็นลูกเขยคนโตของ พล.ต.ท.ทักษิณ ล่าสุด ณัฐพงศ์ ตอบคำถามว่าวันนี้ถ้าไม่ถามคำถามนี้จะแปลกใจมาก ต้องบอกว่าวันนี้ ตนไม่ได้เป็นแม้กระทั่งสมาชิกพรรคเพื่อไทยเลยนะครับ และวันนี้ตนเป็น CEO เอสซี แอสเสท คอร์ปอเรชันอยู่ ก็โฟกัสสิ่งที่ทำตอนนี้ให้ดีที่สุด เป็นการตอบที่ไม่รู้ตอบรึเปล่า ที่มา : ประชาชาติธุรกิจออนไลน์, มติชนออนไลน์, ข่าวสดออนไลน์และโพสต์ทูเดย์ ข่าวการเมืองณัฐพงศ์ คุณากรวงศ์แคนดิเดตนายกพรรคเพื่อไทยทักษิณ ชินวัตรติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/HzbtvzLsWSs/95532,2021_10_19
รัฐบาล NUG แสดงความยินดีต่อการตัดสินใจของอาเซียนที่ไม่เชิญ ‘มินอ่องหล่าย’ เข้าร่วมประชุม,"Submitted on Tue, 2021-10-19 13:53ภาพปก : พล.อ.อาวุโส มินอ่องหล่าย ผู้บัญชาการสูงสุดแห่งกองทัพพม่า ขณะกล่าวสุนทรพจน์ เมื่อ 18 ต.ค. 64 (ที่มา เว็บไซต์ Myanmar Radio and Television) รัฐบาล NUG ออกแถลงการณ์แสดงความยินดีต่อการตัดสินใจไม่เชิญ 'มินอ่องหล่าย' ร่วมการประชุมสุดยอดผู้นำอาเซียนที่จะจัดปลายเดือนนี้ ด้านกองทัพพม่าโทษฝ่ายต่อต้านพยายามขัดขวางการฟื้นคืนสันติภาพและความมั่นคงของประเทศพม่า พล.อ.อาวุโส มินอ่องหล่าย ผู้บัญชาการสูงสุดแห่งกองทัพพม่า ขณะกล่าวสุนทรพจน์ ถ่ายทอดสดผ่านช่องโทรทัศน์เมียวดี ของทางการพม่า เมื่อ 18 ต.ค. 64 (ที่มา เว็บไซต์ Myanmar Radio and Television) 19 ต.ค. 64 สำนักข่าว Myanmar Now รายงานเมื่อวันที่ 18 ต.ค. 64 ระบุว่า รัฐบาลเอกภาพแห่งชาติ (NUG) ออกแถลงการณ์เมื่อวานนี้ (18 ต.ค. 64) แสดงความยินดีต่อการตัดสินใจของสมาคมประชาชาติแห่งเอเชียตะวันออกเฉียงใต้ หรืออาเซียน ที่ไม่เชิญ พล.อ.อาวุโส มินอ่องหล่าย ผู้นำคณะรัฐประหาร เข้าร่วมการประชุมสุดยอดผู้นำอาเซียนที่จะมีขึ้นในปลายเดือนนี้ (24-26 ต.ค. 64) ในแถลงการณ์ของ NUG ระบุถึงการตัดสินใจของอาเซียนว่าเป็น “ก้าวย่างที่ดี และไม่เคยเกิดขึ้นมาก่อน” และเรียกร้องให้ชาติสมาชิกอาเซียนทำให้มั่นใจว่าไม่เพียงแค่สมาชิกรัฐบาลเผด็จการเท่านั้นที่จะไม่ได้เข้าร่วมประชุม แต่ยังรวมถึงบุคคลและองค์กรต่างๆ ที่มีส่วนเกี่ยวข้องกับกองทัพพม่าจะถูกห้ามไม่ให้เข้าร่วมประชุมด้วยเช่นกัน “อาเซียนต้องทำให้มั่นใจว่าคนที่จะมาเป็นตัวแทนของประเทศเมียนมานั้น จะสามารถเป็นตัวแทนผลประโยชน์ของเมียนมา และประชาชนชาวเมียนมาอย่างแท้จริง” ข้อความบางส่วนจากแถลงการณ์ของ NUG เรา (ผู้สื่อข่าว - รัฐบาล NUG) พร้อมแนะนำตัวแทนที่ไม่ได้มีส่วนเกี่ยวข้องกับทางการเมืองสำหรับการประเมินและพิจารณาของทางอาเซียน” แถลงการณ์ระบุเพิ่มเติม เพื่อตอบโต้กับประกาศของอาเซียน ซึ่งระบุว่าจะเชิญชวนตัวแทนประเทศเมียนมาคนอื่นเข้าร่วมประชุมสุดยอดผู้นำแทน เมื่อวันที่ 16 ต.ค.ที่ผ่านมา ประเทศบรูไน ซึ่งเป็นชาติประธานอาเซียนคนปัจจุบันประกาศว่า พล.อ.อาวุโส มินอ่องหล่าย ผู้บัญชาการสูงสุดแห่งกองทัพพม่า จะไม่ได้รับเชิญให้เข้าร่วมการประชุมสุดยอดผู้นำอาเซียนที่จะถึงนี้ เนื่องจากกองทัพพม่าล้มเหลวต่อการปฏิบัติตามฉันทามติทั้ง 5 ข้อจากการประชุมสมัยพิเศษระหว่างผู้นำทหารของพม่า และชาติอาเซียนอื่นๆ เมื่อปลายเดือน เม.ย.ที่ผ่านมา ด้านสำนักข่าว บีบีซี ภาษาพม่า รายงานว่า พล.ต. ซอมินทุน ซึ่งปัจจุบัน ดำรงตำแหน่งโฆษกแห่งกองทัพพม่า ระบุถึงการตัดสินใจของอาเซียนครั้งนี้ว่า “น่าผิดหวัง” พร้อมเน้นย้ำว่า วิถีอาเซียนที่จะไม่แทรกแซงกิจการภายในของประเทศสมาชิกกำลังถูกทำให้อ่อนแอลง เนื่องจาก “แรงกดดันจากภายนอก และเหตุผลอื่นๆ” ขณะที่รัฐบาล NUG มองว่า อย่างไรก็ตาม กองทัพพม่ากำลังใช้ประโยชน์จากหลักการวิถึอาเซียนข้อดังกล่าว เพื่อขัดขวางไม่ให้เกิดข้อตกลงที่มีความหมายต่อการแก้ไขวิกฤตการเมืองเมียนมาตอนนี้ ขณะที่กองทัพพม่ายังคงพยายามควบคุมประเทศเมียนมา โดยการ “ใช้กำลังและความรุนแรง” ต่อไป “เผด็จการทหารไม่ได้แค่ทรยศต่อประชาชนของประเทศตัวเองเท่านั้น แต่ยังรวมถึงผู้นำอาเซียนอีกด้วย” แถลงการณ์ของ NUG ระบุ ในการถ่ายทอดสด การกล่าวสุนทรพจน์ความยาว 13 นาทีของ พล.อ.อาวุโส มินอ่องหล่าย เมื่อ 18 ต.ค.ที่ผ่านมา มินอ่องหล่าย กล่าวหารัฐบาลเอกภาพแห่งชาติ (NUG) คณะกรรมการผู้แทนสมัชชาแห่งสหภาพ (CRPH) และกองกำลังติดอาวุธชาติพันธุ์บางกลุ่ม ว่าเป็นตัวการยุยงปลุกปั่นให้เกิดความรุนแรงและบ่อนทำลายความพยายามของกองทัพพม่าต่อการฟื้นคืนสันติภาพและความมั่นคง นับตั้งแต่บรรลุฉันทามติในที่ประชุมอาเซียนเมื่อปลายเดือน เม.ย. 64 “เรายังต้องแก้ปัญหาจนถึงวันนี้” มินอ่องหล่าย กล่าว พร้อมตอบโต้ว่าฝ่ายต่อต้านกองทัพมีส่วนสำคัญในการรับผิดชอบต่อความรุนแรงที่กำลังดำเนินอยู่ในประเทศขณะนี้ “ไม่มีใครพยายามที่จะขัดขวางและหยุดยั้งความรุนแรงของพวกเขา (ผู้สื่อข่าว - ฝ่ายต่อต้านกองทัพพม่า) แต่พวกเขาเรียกร้องให้มีการแก้ไขปัญหา อาเซียนควรช่วยเรา (ผู้สื่อข่าว - กองทัพพม่า) จัดการกับเรื่องนี้” มินอ่องหล่าย กล่าว สำหรับการเลื่อนแผนการเดินทางเยือนเมียนมาของ เอรีวัน ยูซอฟ ผู้แทนพิเศษอาเซียน เมื่อสัปดาห์ที่แล้ว ผู้บัญชาการสูงสุดแห่งกองทัพพม่าระบุว่าต้องมีการเจรจาเพิ่มเติมระหว่างทั้ง 2 ฝ่าย ก่อนที่จะมีการเดินทางเยือนครั้งต่อไป แปลและเรียบเรียง NUG welcomes ASEAN’s decision to exclude Myanmar junta from summit ข่าวต่างประเทศNUGรัฐบาลเอกภาพแห่งชาติมินอ่องหล่ายอาเซียนการประชุมสุดยอดผู้นำอาเซียนรัฐประหารพม่าวิกฤตการเมืองพม่าติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/gih3vV7kGd4/95533,2021_10_19
แชร์โพสต์ร้องเรียนทุจริตจัดการโควิด-19 จ.อุดรธานี ตร.ตั้งข้อหาหมิ่นประมาท,"Submitted on Tue, 2021-10-19 14:1419 ต.ค. 2564 ตำรวจ สภ.เมืองอุดรธานี แจ้งข้อหาหมิ่นประมาท คดีที่อดีตหัวหน้าสำนักงานจังหวัดอุดรธานีแจ้งความเอาผิดประชาชนที่แชร์ภาพหนังสือร้องเรียนการทุจริตงบจัดการโควิด-19 ใน จ.อุดรธานีเมื่อปี 2563 กลุ่มอุดรพอกันทีจัดชุมนุมเทวดาให้กำลังผู้ต้องหา ชี้การตรวจสอบทุจริตถือเป็นการทำเพื่อประโยชน์สาธารณะ เวลา 10.30 น. ผู้ใช้เฟซบุ๊กจำนวน 6 คน เข้ารับทราบข้อหาหมิ่นประมาท นางรณิดา เหลืองฐิติสกุล รองผู้ว่าราชการจังหวัดหนองคาย อดีตหัวหน้าสำนักงานจังหวัดอุดรธานี จากการแชร์ข้อความและภาพหนังสือร้องเรียนว่ามีการทุจริตงบประมาณที่ใช้ในการแก้ปัญหาการแพร่ระบาดของเชื้อโควิด-19 เมื่อเดือน ก.ค. 2563 หนังสือตอบรับจากกระทรวงมหาดไทยและหนังสือคำสั่งให้มีการตรวจสอบการทุจริตตามข้อร้องเรียนของ จ.อุดรธานี ที่เฟซบุ๊กแฟนเพจข้าราชการปลดแอกโพสต์เมื่อวันที่ 26 พ.ค. 2564 เจ้าหน้าที่ศูนย์ทนายความเพื่อสิทธิมนุษยชนแจ้งว่าคดีนี้มีผู้ถูกแจ้งความดำเนินคดี 8 คน สำหรับในการเข้ารับทราบข้อกล่าวหาวันนี้มีผู้มารับทราบข้อกล่าวหาจำนวน 6 คน เข้า โดยมีผู้มารับทราบข้อหาก่อนหน้านี้แล้ว 1 คน และอีก 1 คน ไม่สามารถมารับทราบข้อกล่าวหาได้ เนื่องจากป่วยเป็นโรคหัวใจต้องเข้ารับการผ่าตัดฉุกเฉิน ขณะที่บริเวณหน้า สภ.เมืองอุดรธานี มีประชาชนจากกลุ่มอุดรพอกันทีมามอบช่อดอกไม้ให้กำลังใจ ติดตามกระบวนการ และจัดกิจกรรมชุมนุมเทวดา เพื่อแสดงจุดยืนปกป้องผู้ถูกกล่าวหา “กิจกรรมนี้ได้แจ้งต่อเจ้าหน้าที่ตำรวจตาม พ.ร.บ.ชุมนุมฯ ว่าจะมีการเชิญเทวดามาชุมนุม ถ้าการแชร์ข้อความตรวจสอบการทุจริตประพฤติมิชอบ ที่ถือเป็นผลประโยชน์ต่อสาธารณะซึ่งเป็นสิ่งที่ดี ถูกถือว่าเป็นความผิด การมารวมตัวเพื่อให้กำลังใจมีความผิด เทวดาก็น่าจะมีความผิดด้วย” ผู้จัดกิจกรรมกล่าว ภาพหนังสือร้องเรียน หนังสือตอบรับ และคำสั่งตรวจสอบจาก เฟซบุ๊กข้าราชการปลดแอก 11.20 น. ผู้ต้องหา 5 คน เข้ารับทราบข้อกล่าวหาเป็นที่เรียบร้อย พัฒนา ศรีใหญ่ ทนายความจากศูนย์ทนายความเพื่อสิทธิมนุษยชน กล่าวว่า ผู้ต้องหาทั้งหมดจะให้ปากคำเป็นเอกสารภายในเวลา 30 วัน ก่อนเจ้าหน้าที่ตำรวจจะสรุปสำนวนส่งอัยการต่อไป ส่วนอีก 1 คน ที่มาทีหลังกำลังเข้ารับทราบข้อกล่าวหาพร้อมทนาย ปาริชาติ ผลเพิ่ม ชาว จ.ลพบุรี 1 ใน 8 ผู้ต้องหากล่าวสั้นๆ ว่า สิ่งที่ทำ (แชร์ภาพหนังสือร้องเรียนและคำสั่งตั้งกรรมการตรวจสอบ) คิดว่าเป็นการช่วยรัฐ ประชาชนควรมีสิทธิที่จะได้เข้าถึงข้อมูลข่าวสาร ไม่น่าจะเป็นสิ่งที่เจ้าหน้าที่รัฐจะต้องมาแจ้งความเอาผิด ทั้งนี้ ข่าวสดออนไลน์รายงานเมื่อวันที่ 18 ต.ค. 2564 ว่า กลุ่มพยาบาล และ บุคลากรสาธารณสุขโรงพยาบาลอุดรธานี กว่า 50 คน รวมกันชูป้ายข้อความหน้าโรงพยาบาลอุดรธานี ระบุว่า “ทุกคนทำงานหนักและเหนื่อยเป็นทั้งด้านหน้าและด้านหลังเพื่อเฝ้าระวัง covid -19 เรามารวมกลุ่มเพื่อขอรับเงินเสี่ยงภัย covid-19 ขอความเป็นธรรมให้เราด้วยงานหนักไม่เคยเกี่ยงแต่เงินเสี่ยงยังไม่ได้ ” ก่อนเปล่งเสียง ” เงินเสี่ยงภัยอยู่ไหน ” จากนั้นเข้ายื่นหนังสือถึงสยาม ศิริมงคล ผู้ว่าราชการจังหวัดอุดรธานี ศูนย์ดำรงธรรม ป.ป.ช.จังหวัดอุดรธานี นายแพทย์สาธารณสุขจังหวัดอุดรธานี และสำนักงานเขตสุขภาพที่ 8 ข่าวการเมืองทุจริตโควิดCOVID-19รณิดา เหลืองฐิติสกุลอุดรธานีอุดรพอกันทีชุมนุมเทวดาหมิ่นประมาทติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/sd52GkUv2ew/95534,2021_10_19
คนขับเรือสาละวินเผยนาทีถูกทหารพม่าปล้นเรือสินค้า,"Submitted on Tue, 2021-10-19 15:37คนขับเรือสินค้าเล่าเหตุการณ์ขณะถูกทหารพม่าประจำฐานจ๊อกหยะ 12 นาย เอาปืนยิงขู่ให้จอด และปล้นเอาสินค้า มูลค่าราว 2 หมื่นบาท ระหว่างแล่นเรือสินค้าบนน่านน้ำสาละวิน ไปที่บ้านแม่นึท่า ฝั่งรัฐกะเหรี่ยง สืบเนื่องจากการรายงานข่าวของสำนักข่าวชายขอบเมื่อวันที่ 14 ต.ค. 64 กรณีที่ชาวบ้านสาละวินถูกทหารพม่าประจำฐานจ๊อกหยะ จำนวน 12 นาย ปล้นสินค้าบนเรือชาวบ้าน ขณะที่กำลังแล่นอยู่บนน่านน้ำสาละวิน 19 ต.ค. 64 สำนักข่าวชายขอบ รายงานวันนี้ (19 ต.ค.) เปิดเผยปากคำของชาวบ้านนาทีที่ถูกทหารพม่าปล้นเรือสินค้าที่แม่น้ำสาละวิน ข่าวที่เกี่ยวข้อง ทหารพม่าปล้นเรือสินค้าชาวบ้านสาละวิน เพจทหารไทยแจงเป็นแค่การเข้าใจผิด ชาวบ้านเล่าให้ฟังว่า เรือบรรทุกสินค้าเต็มลำแล่นบนแม่น้ำสาละวิน ออกจากท่าเรือหมู่บ้านแม่สามแลบ อำเภอสบเมย จังหวัดแม่ฮ่องสอน ตั้งแต่บ่ายโมงต้นๆ ของวันที่ 12 ต.ค. 64 มุ่งหน้าไปบ้านแม่นึท่าและสะกอท่า ฝั่งรัฐกะเหรี่ยง แผนที่พรมแดนไทย-พม่า แม่น้ำสาละวิน ด้านจังหวัดแม่ฮ่องสอน ประเทศไทย และเขตมือตรอ รัฐกะเหรี่ยง ประเทศพม่า เรือบรรทุกสินค้าหรือที่ชาวบ้านเรียกว่า เรือควาย เพราะบางครั้งก็บรรทุกควายไปขาย แล่นทวนน้ำสาละวินไปอย่างไม่รีบเร่งนัก บนเรือมีคนขับเรือ 1 คน และผู้ช่วยอีก 1 คน เวลาประมาณ 15.30 น. เรือแล่นมาถึงโค้งน้ำก่อนถึงฐานทหารพม่าจ๊อกหยะ พลันเสียงปืนก็ดังขึ้นพร้อมกับเสียงตะโกนของทหารพม่าบังคับให้คนขับเรือนำเรือเทียบฝั่ง “เขายิงปืนขู่เฉียดมาที่เราจนน้ำกระจาย ผมรู้สึกกลัวมาก จึงต้องรีบบังคับเรือเข้าไปจอดริมตลิ่ง” คนขับเรืออธิบายสถานการณ์ที่ถูกกดดันจนต้องยอมเทียบฝั่ง แม้รู้ถึงความไม่ปลอดภัย แต่จำเป็นต้องปฎิบัติตาม มิเช่นนั้นกระสุนนัดต่อๆ มาอาจพุ่งเป้ามาที่เขา และเรือได้ ชาวบ้านคนดังกล่าวมาทราบภายหลังว่า ก่อนหน้านี้เพียงราวๆ หนึ่งชั่วโมง มีเรือเล็กของชาวบ้านถูกยิงปืนข่มขู่เพื่อให้นำเรือไปจอดเทียบฝั่งเช่นกัน แต่เรือเล็กไม่ได้บรรทุกสินค้า ทำให้คนขับเร่งเครื่องหนีได้ทัน “ผมรู้สึกกลัวมาก” คนขับเรือย้ำให้รู้ถึงความรู้สึกตอนนั้น “เรือแล่นห่างฝั่งพม่าไม่ถึง 30 เมตร พอเรือจอด ทหารพม่า 8 คนขึ้นมาบนเรือ อีก 4 คนรออยู่บนฝั่ง แต่ละคนมีอาวุธครบมือ ตอนแรกเขาพูดทำนองว่าจะซื้อกับข้าว เพราะสั่งไว้ แต่ไม่มีของมาส่ง เพราะทหาร KNU ไม่ให้ไปส่ง ผมบอกว่าเราไม่มีข้าว และไม่สามารถขายสินค้าได้ เพราะผมเป็นเพียงคนขับเรือรับจ้างส่งสินค้า แต่ทหารพม่าก็จะเอา เขาบอกว่ากับข้าวกับแกงไม่มีมาส่งเดือนกว่าแล้ว” คนขับเรือเล่าต่อไปว่า “เมื่อเราบอกว่าขายไม่ได้ พวกเขาก็เอาของไปเลย ไม่ได้จ่ายเงิน เขาบอกว่ามีเงินพม่าอยู่บนฐานที่ยอดดอย ซึ่งต้องเดินไป 2.5 ชั่วโมง” ฐานทหารพม่าจ๊อกหยะ เป็นหนึ่งใน 14 ฐานที่กองทัพพม่าส่งกำลังเข้ามาในรัฐกะเหรี่ยง ติดแนวชายแดนไทยเมื่อไม่กี่ปีที่ผ่านมา ฐานแห่งนี้อยู่บนดอยสูงเพื่อประโยชน์ทางชัยภูมิ ฐานแห่งนี้ถือว่าเป็นฐานใหญ่แห่งหนึ่งของทหารพม่าริมแม่น้ำสาละวิน อย่างไรก็ตาม โดยปกติแล้วทหารพม่าจะไม่กล้าออกจากฐานลงมายังแม่น้ำสาละวิน เนื่องจากบริเวณป่าโดยรอบมีทหารกองกำลังปลดปล่อยแห่งชาติกะเหรี่ยง (KNLA) ดักซุ่มอยู่ นอกจากนี้ ยังมีการวางกับระเบิดไว้ในหลายๆ จุด ซึ่งบ่อยครั้งที่ทหารพม่าถูกพลปืนสไนเปอร์ซุ่มยิง และหลายครั้งถูกกับระเบิด “ทหารพม่าช่วยกันขนของ เขาเอามาม่าไป 6 กล่องใหญ่ ไก่ 40 ตัว ขนม 1 กระสอบ กระหล่ำปลี 3 ถุง มะเขือเทศ 1 ถุง โค้กขวด 5 แพก หมูยอ 1 กระสอบ รองเท้าแตะ 9 คู่ เปลนอน 10 หลัง” คนขับเรือได้แต่นิ่งเงียบเมื่อทหารพม่าช่วยกันขนข้าวของจากเรือไป เขาไม่สามารถทำอะไรได้มากกว่านั้น เพราะตลอดเวลามีทหารพม่าสองนายประกบเขาอยู่ “ยังดีที่เขาขนไปได้เท่านั้น เพราะในเรือยังมีสินค้าอีกหลายอย่าง แต่เขาขนไปไม่ไหวแล้ว” “ทหารพม่าไม่ได้สอบถามอะไรผมมาก เขาใช้เวลาราว 40 นาที ก็ปล่อยผมและเรือ” คนขับเรือผู้โชคร้ายรีบนำเรือออก และโทรแจ้งให้เจ้าของสินค้าทราบ ซึ่งบอกให้เขานำสินค้าที่เหลือไปส่งยังจุดหมายปลายทางต่อไป โดยเบ็ดเสร็จแล้วสินค้าที่ถูกปล้นไปมูลค่ากว่า 2 หมื่นบาท ข่าวเรือสินค้าของชาวบ้านสาละวินถูกทหารพม่าปล้นแพร่กระจายอย่างรวดเร็วตลอดลำน้ำสาละวินที่ลัดเลาะชายแดนไทย คนขับเรือต่างส่งข่าวถึงกันเพื่อป้องกันไม่ให้เพื่อนตกเป็นเหยื่ออีก ที่แปลกประหลาดคือข่าวทหารพม่าปล้นเรือชาวบ้านสาละวินถูกนำเสนอสู่สาธารณชนเมื่อวันที่ 14 ตุลาคม 2564 พอวันรุ่งขึ้น (15 ต.ค. 64) เพจเฟซบุ๊ก 'กรมทหารพรานที่ 36' โพสต์ข้อความว่า “การตรวจสอบของหน่วยงานด้านความมั่นคง พบว่าเป็นการเข้าใจผิด เนื่องจากทางทหารเมียนมาร์ได้ทำการติดต่อซื้อขายสินค้ากับประชาชนในพื้นที่ตามปกติ แต่เข้าใจผิดกันในการชำระเงิน ทำให้ทหารพม่าได้นำสินค้ากลับไปยังฐานปฎิบัติการของตนก่อน ซึ่งหน่วยงานความมั่นคงจะได้ติดตามความชัดเจนในเหตุการณ์ที่เกิดขึ้นดังกล่าวให้ทราบต่อไป” แต่โพสต์นี้ถูกลบออกจากเพจเฟซบุ๊ก 'ทหารพรานที่ 36' ในวันที่ 17 ตุลาคม หลังจากที่เพจ 'สวท.แม่สะเรียง' นำไปเผยแพร่ และถูกประชาชนวิพากษ์วิจารณ์อย่างเผ็ดร้อน อีกไม่นานฤดูฝนจะผ่านไป เชื่อกันว่าฤดูการสู้รบและเสียงปืนครั้งใหม่ริมแม่น้ำสาละวินกำลังจะเริ่มขึ้น ความสลับซับซ้อนของสถานการณ์ในพื้นที่ที่มีอำนาจซ้อนอำนาจ จนไม่รู้ว่าใครเป็นใคร คำถามคือประชาชนริมแม่น้ำสาละวินจะรู้สึกอุ่นใจได้อย่างไร ข่าวการเมืองความมั่นคงชายแดนรัฐกะเหรี่ยงทหารพม่าฐานจ๊อกหยะแม่น้ำสาละวินบ้านแม่นึท่าแม่ฮ่องสอนปล้นเรือสินค้าบ้านแม่สามแลบติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/jiw-P8GIC5E/95535,2021_10_19
'Car Mob' รถบรรทุกทั่วประเทศรวมพลังร้องรัฐบาลตรึงดีเซลเหลือ 25 บาท,"Submitted on Tue, 2021-10-19 17:01สหพันธ์การขนส่งทางบกแห่งประเทศไทย นัดรวมพลังผู้ประกอบการรถบรรทุก​ทั่วประเทศกว่า 1,100 คัน ร่วมกิจกรรม ‘Truck Power’ หวังรัฐบาลเห็นความเดือดร้อนของประชาชนตรึงราคาน้ำมันดีเซลเหลือ 25 บาท หลังราคาขึ้นอย่างต่อเนื่อง ด้าน รมว.พลังงาน ยันตรึงดีเซลไม่ให้เกินลิตรละ 30 บาท 19 ต.ค. 2564 ผู้สื่อข่าวรายงานว่า วันนี้ (19 ต.ค.64) เวลาประมาณ 9.00 น. เฟซบุ๊กแฟนเพจคนรักสิบล้อ ประกาศว่า กิจกรรม ‘Truck Power’ ในวันนี้จะมีการเคลื่อนขบวนรถบรรทุกจากขนส่งทั่วประเทศ เรียกร้องให้รัฐบาลตรึงราคาน้ำมันดีเซลที่ลิตรละ 25 บาทต่อลิตร ลดภาษีสรรพสามิตลง 5 บาทต่อลิตร และยกเลิกการเก็บเงินเข้ากองทุนพลังงาน เป็นระยะเวลา 1 ปี สืบเนื่องจากกรณีน้ำมันดีเซลได้ปรับราคาขึ้นสูงอย่างต่อเนื่อง ส่งผลให้ภาคการขนส่งและประชาชนได้รับความเดือดร้อน กิจกรรมในวันนี้ สหพันธ์การขนส่งทางบกแห่งประเทศไทยนัดหมายเริ่มต้นจากสถานีขนส่งพุทธมลทนสาย 5 และมุ่งหน้าเคลื่อนขบวนรถ รวม 6 เส้นทาง ได้แก่ เส้นทางที่ 1 ถนนพระรามสองเชื่อมต่อกาญจนาภิเษก (ไม่เข้าเขตกรุงเทพฯ), เส้นทางที่ 2 ถนนบรมราชชนนี ถนนกาญจนาภิเษก, เส้นทางที่ 3 ถนนสายเอเชียเชื่อมต่อบางปะอินจังหวัดพระนครศรีอยุธยา (ไม่เข้าเขตกรุงเทพฯ), เส้นทางที่ 4 ถนนบางนาตราด เชื่อมต่อกาญจนาภิเษกฝั่งตะวันตก (บางพลี) จ.สมุทรปราการ (ไม่เข้าเขตกรุงเทพฯ)เส้นทางที่ 5 ถนนสุขุมวิท อ.ศรีราชา จ.ชลบุรี เชื่อมต่อถนนหมายเลข 7 มอเตอร์เวย์ แหลมฉบัง (ไม่เข้าเขตกรุงเทพฯ) และเส้นทางที่ 6 ถนนรอบเมือง จ.อุบลราชธานี อภิชาติ ไพรรุ่งเรือง ประธานสหพันธ์การขนส่งทางบกแห่งประเทศไทย กล่าวว่า กิจกรรมในวันนี้ ตนออกมาแสดงออกเชิงสัญลักษณ์ให้กับพี่น้องประชาชนโดยจะใช้เวลาไม่เกิน 5-6 ชั่วโมง ซึ่งภายหลังจากการเสร็จกิจกรรมในวันนี้ จำเป็นต้องรอให้รัฐบาลพิจารณาต่อไป หากพิจารณาแล้วตกลงเข้ามาช่วยเหลือประชาชน ก็สามารถเดินหน้าไปด้วยกันได้คนละครึ่งทาง แต่หากข้อเรียกร้องไม่บรรลุตามที่ตั้งไว้ ตนกล่าวว่าจะยกระดับการเคลื่อนไหวต่อไป โดยตั้งไว้ที่ 4 ระดับ ซึ่งในระดับสุดท้ายคือการหยุดภาคการขนส่งทั่วประเทศ 40 เปอร์เซ็นต์ โดยก่อนหน้านี้ (18 ต.ค.64) อภิชาติ พร้อมคณะกรรมการบริหาร 10 สมาคมขนส่งฯ ทั่วประเทศ เข้าเจรจา กับ สุพัฒนพงษ์ พันธ์มีเชาว์ รัฐมนตรีว่าการกระทรวงพลังงาน หลังจากที่กลุ่มขนส่งทั่วประเทศกระกาศจะออกมาแสดงพลังเรียกร้อง เรื่องราคาน้ำมันที่ปรับขึ้นสูง ซึ่งวันนี้ (19 ต.ค.64) มติชนออนไลน์ รายงาน ว่า สุพัฒนพงษ์ กล่าวว่า ได้พูดคุยกันแล้ว และขอความร่วมมือจากทุกฝ่าย แต่ทางสหพันธ์เขาต้องการแสดงออกในเชิงสัญลักษณ์ แต่อยู่ภายใต้ของกรอบและกฎหมาย แต่คงไม่ได้นำรถบรรทุกเข้ามาในเมือง คาดว่าจะอยู่ในเขตปริมณฑลเท่านั้น อย่างไรก็ตาม ในส่วนของกระทรวงพลังงานเข้าใจปัญหาทั้งหมด ขณะนี้สิ่งที่ทำได้ตามนโยบายของคณะกรรมการพลังงานแห่งชาติ คือการตรึงราคาประมาณ 30 บาทต่อลิตร ตามแผนวิกฤตที่จะบริหารจัดการ แต่ผู้ประกอบการต้องการให้ลดลงมากกว่านั้น ซึ่งเราก็เข้าใจทุกฝ่าย “วันนี้ถ้าราคาน้ำมันอ่อนตัวลงเมื่อไหร่ ราคาก็ต้องลง กระทรวงพยายามเฝ้าติดตามอย่างใกล้ชิด ซึ่งปัจจุบันรัฐบาลไม่ได้ตรึงแค่ราคาน้ำมันเพียงอย่างเดียว แต่เรายังต้องตรึงราคาแก๊สหุ้งต้ม ซึ่งเป็นปัจจัยสำคัญ และเราตรึงไว้ที่ราคา 318 บาทต่อถัง 15 กิโลกรัม ซึ่งไม่ได้ขึ้นมาเป็นปีแล้ว และใช้เงินจำนวนมาก ด้วยเหตุผลว่าเป็นสิ่งที่ต้องใช้ในชีวิตประจำวัน รองลงมาเป็นเรื่องของค่าไฟฟ้าและก๊าซธรรมชาติ ซึ่งส่วนใหญ่เป็นสินค้านำเข้า เราพยายามตรึงราคาเพื่อไม่ให้กระทบกับประชาชนส่วนใหญ่” สุพัฒนพงษ์กล่าว สำหรับราคา ราคาน้ำมันดีเซลล่าสุด (19 ต.ค. 2564) ฐานเศรษฐกิจ รายงานว่า อยู่ที่ 29.24 – 34.26 บาท/ลิตร ประกอบด้วย ดีเซล B20 ราคา 29.24 บาท/ลิตร, ดีเซล 29.49 บาท/ลิตร, ดีเซล B7 29.49 บาท/ลิตร และดีเซลพรีเมียม B7 ราคา 34.26 บาท/ลิตร ซึ่งทุกชนิดมีส่วนต่างจากราคาน้ำมันดีเซลเดิม 0.60 บาท/ลิตร และจะมีผลบังคับใช้ตั้งแต่วันที่ 19 ต.ค. 2564 เป็นต้นไป ข่าวเศรษฐกิจสหพันธ์การขนส่งทางบกแห่งประเทศไทยรถบรรทุก​ราคาน้ำมันดีเซลสุพัฒนพงษ์ พันธ์มีเชาว์ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/ukqmNA44Egg/95536,2021_10_19
7 เดือนไม่คืบ ผู้เลี้ยงสุกร จ.น่าน ยื่น ผวจ.-ส.ส.พท. ทวงถามค่าชดเชยฝังทำลายสุกร,"Submitted on Tue, 2021-10-19 18:28ภาพจากพรรคเพื่อไทย เกษตรกรผู้เลี้ยงสุกร ต.นาปัง อ.ภูเวียง จ.น่าน ยื่นหนังสือผู้ว่าราชการจังหวัดน่าน-ส.ส.เพื่อไทย ทวงถามค่าชดเชยหลังปศุสัตว์จังหวัดน่านสั่งฝังทำลายสุกรเพื่อป้องกันโรคพีอาร์อาร์เอสตั้งแต่เดือน มี.ค. ชี้ผ่านไป 7 เดือนยังได้เงินไม่ครบ ปศุสัตว์จังหวัดแจงรอ ครม. อนุมัติงบ หัวหน้าสำนักงานจังหวัดน่านเร่งทำเรื่องเร่งรัด 19 ต.ค. 2564 มติชนออนไลน์รายงานว่า กลุ่มเกษตรกรผู้เลี้ยงสุกร ต.นาปัง อ.ภูเพียง จ.น่าน กว่า 50 คน นำโดยชาตรี หมอสุยะ เดินทางไปที่ศาลากลางจังหวัดน่านเพื่อยื่นหนังสือต่อผู้ว่าราชการจังหวัดน่าน ติดตามทวงถามความคืบหน้าเงินชดเชยจากจากรัฐบาล โดยวีรพงศ์ ฤทธิ์รอด หัวหน้าสำนักงานจังหวัด และอนุสรณ์ หอมขจร ปศุสัตว์จังหวัดน่าน รับเรื่องร้องเรียนและชี้แจงกับเกษตร จากกรณีการทำลายสุกรใน พื้นที่โรคระบาดผ่านไปกว่า 7 เดือน แต่เกษตรยังไม่ได้รับเงินครบทุกคน ทั้งจังหวัดกว่า 32 ล้านบาท มีข่าวเกษตรบางรายถูกเรียกเก็บเงินค่าดำเนินการแสนละ 1,000 บาทด้วย ชาตรี หมอสุยะ กล่าวว่า เกษตรกรผู้เลี้ยงสุกรเดือดร้อนหลังจากปศุสัตว์ทำลายสุกรไปเมื่อเดือน มี.ค. ที่ผ่านมา ต้องเป็นหนี้จนไม่มีเงินพอสำหรับเลี้ยงชีพ แถมยังมีเจ้าหน้าที่บางรายเรียกเงินเป็นค่าดำเนินการแสนละ 1,000 บาทอีกด้วย จึงขอให้ช่วยแก้ปัญหาดังกล่าวด้วย สืบเนื่องจากสำนักงานปศุสัตว์อำเภอภูเพียง ได้ประกาศกำหนดเขตโรคระบาดชั่วคราว ชนิดโรคพีอาร์อาร์เอส (PRRS) ในสุกร และได้ทำการฝังทำลายสุกรในพื้นที่ เมื่อวันที่ 8 มี.ค. 2564 เนื่องจากมีสุกรป่วยเป็นโรคพีอาร์อาร์เอส แต่เวลาล่วงเลยนานกว่า 7 เดือนแล้วยังไม่ได้รับเงินชดเชย พร้อมเจรจาขอผ่อนผันหนี้ให้กับเกษตรกรที่ทำไว้กับสถาบันการเงินและบริษัทนายทุนต่างๆ ด้วย อนุสรณ์ หอมขจร ปศุสัตว์จังหวัดน่าน ชี้แจงว่า จากการที่เกิดโรคระบาดดังกล่าวรวมทั้งจังหวัดมีสุกรของเกษตรกรที่ต้องถูกทำลายถึงกว่า 400 ราย รวมเป็นเงินชดเชยที่จะต้องจ่ายให้เกษตรกรจำนวนกว่า 32 ล้านบาท ซึ่งทางกรมปศุสัตว์ได้นำเรื่องเข้าคณะรัฐมนตรี เพื่อจ่ายจากเงินงบกลางครั้งแรกเมื่อช่วง เม.ย. 2564 ปศุสัตว์จังหวัดน่าน กล่าวว่า คณะรัฐมนตรีมีมติจ่ายส่วนของจังหวัดน่าน 62 ราย แต่เป็นเกษตรกร อ.ท่าวังผา ครั้งที่ 2 คณะรัฐมนตรีมีมติจ่ายจากงบกลางให้อีก แต่มีส่วนของจังหวัดน่านเพียง 3 ราย เป็นเกษตรกร ต.นาปังอ.ภูเพียง รวมที่จ่ายไป 65 ราย เป็นเงินที่จ่าย 3 ล้าน 3 แสนบาท ยังเหลือที่ยังไม่ได้จ่ายให้เกษตรกร 394 ราย เกือบ 30 ล้านบาท ทางปศุสัตว์จังหวัดไม่ได้นิ่งนอนใจ มีการสำรวจรายชื่อพร้อมเอกสารหลักฐานส่งไปยังปศุสัตว์เขต เพื่อนำส่งกรมปศุสัตว์ “ต้องรอคณะรัฐมนตรีอนุมัติในรอบถัดไป นอกจากนั้น ปศุสัตว์จังหวัดจะประสานไปยังสถาบันการเงินและร้านค้าอาหารสัตว์เพื่อชี้แจงปัญหาให้แก่ผู้ประกอบการร้านค้าเพื่อช่วยผ่อนผัน ภาระหนี้สินค่าอาหารสัตว์ซึ่งจะมีเงินมาจ่ายชดเชยให้กับเกษตรกรผู้เลี้ยงสุกรอย่างแน่นอน โดยอัตราการชดเชยนั้น เกษตรกรจะได้รับชดเชยร้อยละ 75” อนุสรณ์กล่าว ด้านหัวหน้าสำนักงานจังหวัดน่านกล่าวว่าจะทำหนังสือส่งไปยังกรมปศุสัตว์ เพื่อเร่งรัดเรื่องดังกล่าว เพื่อแก้ปัญหาให้กับเกษตรกร และจะทำหนังสือส่งไปยังสถาบันการเงินที่เป็นเจ้าหนี้ของเกษตรกรเพื่อขอความอนุเคราะห์ผ่อนผัน ภาระหนี้สิน ให้กับเกษตรกรกลุ่มนี้ จนกว่าจะได้รับเงินชดเชยต่อไป ขณะที่ทีมข่าวพรรคเพื่อไทยรายงานว่า ชมรมผู้เลี้ยงสุกรรายย่อย ต.นาปัง อ.ภูเพียง จ.น่าน ยื่นหนังสือต่อสิรินทร รามสูต ส.ส.น่าน พรรคเพื่อไทย ทวงถามค่าชดเชยการทำลายสุกรตามคำสั่งปศุสัตว์จังหวัดน่าน เพื่อป้องกันการระบาดโรคพีอาร์อาร์เอส (PRRS) ในสุกร ตั้งแต่วันที่ 4 มี.ค. 2564 ปัจจุบันล่วงเลยกว่า 7 เดือนแล้วแต่ยังไม่ได้รับค่าชดเชยว่า ขณะนี้เกษตรกรผู้เลี้ยงสุกรได้รับความเดือดร้อน แบกรับต้นทุน เงินต้นและดอกเบี้ยจำนวนมาก เมื่อยื่นเรื่องทวงถามกลับยังไม่มีความคืบหน้า และได้รับคำชี้แจงเพียงส่วนกลางยังไม่อนุมัติ สิรินทร กล่าวว่า เมื่อพบการแพร่ระบาดโรคพีอาร์อาร์เอสเมื่อช่วงต้นเดือนมีนาคม มี.ค. ที่ผ่านมา ประชาชนให้ความร่วมมืออย่างดีกับปศุสัตว์ อ.ภูเพียง และเจ้าหน้าที่ปศุสัตว์ จ.น่าน ฝังทำลายสุกรทั้งหมด โดยที่ไม่รู้ว่าติดเชื้อหรือไม่ เพื่อหยุดวงจรการแพร่ระบาดไม่ให้ลุกลามเป็นวงกว้าง โดยได้รับคำมั่นสัญญาจากปศุสัตว์ว่าจะมีการจ่ายเงินชดเชยค่าสุกรให้ภายหลัง แต่จนบัดนี้เวลาผ่านล่วงเลยไปกว่าครึ่งปี เมื่อยื่นเรื่องสอบถามไปยังช่องทางต่างๆ กลับไม่มีความคืบหน้า “ชาวบ้านเข้ามายื่นหนังสือร้องเรียนครั้งนี้อีกรอบ เนื่องจากทราบมาว่าจังหวัดอื่นๆ เช่น พะเยา ได้มีการจ่ายเงินชดเชยการทำลายสุกรตามคำสั่งปศุสัตว์จังหวัดแล้ว แต่ทำไม ต.นาปัง อ.ภูเวียง จ.น่าน กลับยังไม่ได้รับค่าชดเชย ทั้งที่เป็นเรื่องเดียวกัน เรื่องนี้สร้างความเดือดร้อนให้พี่น้องเกษตรกรผู้เลี้ยงสุกรเป็นอย่างมาก หลายคนกู้ยืมเงินจาก ธกส. มาลงทุน ก็ยังต้องใช้ต้นใช้ดอก ไม่มีการลดหย่อนช่วยเหลือแต่อย่างใด จึงขอเป็นตัวแทนกลุ่มผู้เลี้ยงสุกร สอบถามรัฐมนตรีว่าการกระทรวงเกษตรและสหกรณ์ช่วยติดตามเรื่องนี้ด้วย” สิรินทร กล่าว ข่าวคุณภาพชีวิตเงินชดเชยเกษตรกรผู้เลี้ยงสุกรเลี้ยงหมูโรคพีอาร์อาร์เอสปศุสัตว์จังหวัดน่านงบกลางติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/IIvnBfnFcVA/95537,2021_10_19
รมว.แรงงาน โยนพรรคการเมืองอยู่เบื้องหลังม็อบคนงานทวงค่าชดเชย ก่อนเนียนลบโพสต์,"Submitted on Tue, 2021-10-19 20:04สุชาติ ชมกลิ่น รมว.แรงงานโยนพรรคการเมืองอยู่เบื้องหลังม็อบคนงานบริลเลียนท์ฯ ทวงค่าชดเชยและเลิกจ้างไม่บอกกล่าวล่วงหน้า ก่อนที่ต่อมาไม่พบโพสต์ของ รมว.แรงงานแล้ว 19 ต.ค.2564 ช่วงสายวันนี้ (19 ต.ค.64)ที่หน้าทำเนียบรัฐบาล สหภาพแรงงานไทรอัมพ์อินเตอร์เนชั่นแนลแห่งประเทศไทยและเครือข่ายแรงงาน เดินทางมาติดตามข้อเรียกร้องหลังลูกจ้างบริษัทตัดเย็บชุดชั้นในสตรีส่งออก ""บริลเลียนท์ฯ"" เลิกจ้างคนงาน 1,388 คน โดยไม่บอกกล่าวล่วงหน้าและไม่จ่ายค่าชดเชย ผ่านมากว่า 200 วันแล้ว ยังไม่มีความคืบหน้า เครือข่ายแรงงานเพื่อสิทธิประชาชน รายงานความคืบหน้าภายหลังเจรจา เวลา 12.50 น. สุชาติ ชมกลิ่น รมว.แรงงาน มาที่รถปราศัย ตำรวจอารักขาวุ่น โดยแจ้งว่า กำลังเร่งตำรวจดำเนินคดี ยึดทรัพย์ จะขึ้นศาลเดือนหน้า พร้อมยืนยัน งบกลางมันมีระเบียบการใช้ แรงงานต้องเคารพกฎหมายบ้าง อาจต้องตั้งคณะพิจารณาว่าใช้ได้ไหม กระทบอย่างไร สุชาติ ระบุว่าเราเคารพกฎหมายและหลักสากล กฎหมายเหมือนกันทั่วโลก ขอแรงงานกลับบ้านปลอดภัยพร้อมชวนแรงานคุยก่อนวันที่ 28 ต.ค. นี้ อย่างไรก็ตามเมื่อคนงานถามกลับ ""ถ้ากฎหมายเหมือนแล้วทำไมเยียวยาไม่เหมือนกัน"" รมว.แรงงานกลับไม่มีคำตอบ ก่อนเดินออกไปในเวลา 12.57 น. อย่างไรก็ตามภายหลัง The Momentum รายงานว่า สุชาติ โพสต์ในเฟซบุ๊กส่วนตัวต่อกรณีดังกล่าวว่า แกนนำควรคิดแล้วเอาความจริงมาคุยกัน ถ้าจะเอาแต่ใจทุกอย่างคงไม่ได้ ถ้าที่ผ่านมากระทรวงฯ ไม่ช่วยเหลือในส่วนเงินกองทุนว่างงานและกองทุนสงเคราะห์ลูกจ้างจึงค่อยมาว่ากัน อยากฝากถึงพี่น้องแรงงานที่โดนพวกแกนนำพามา อยากจะบอกว่าเขาพาพวกท่านมาแล้วถ่ายรูป จากนั้นก็เอาภาพไปเก็บเงินจากพรรคการเมืองหนึ่ง ดังนั้นพี่น้องผู้ใช้แรงงานจะเป็นเครื่องมือให้คนกลุ่มนี้ถ่ายรูปเบิกเงินเข้ากระเป๋าตัวเองอีกหรือ ไม่สามารถเข้าถึงโพสต์ดังกล่าวได้แล้ว อย่างไรก็ตามต่อมาโพสต์ดังกล่าวไม่ปรากฏในเพจของ สุชาติ แล้ว สหภาพแรงงานไทรอัมพ์ฯ เปิดลำดับเหตุการณ์ก่อน บ.ปิดงานไม่บอกกล่าวล่วงหน้าทำ 1,300 คนงานตกงานกะทันหัน สำหรับข้อเรียกร้องของคนงานกลุ่มนี้นั้น เป็นการขอความเป็นธรรมและขอให้รัฐบาลอนุมัติงบกลางจำนวน 242,689,862.71 บาท มาจ่ายค่าจ้างแทนการบอกล่วงหน้าและค่าชดเชยต่างๆ หลังจากถูกบริษัทข้ามชาติเลิกจ้างคนงานอย่างกะทันหันกว่า 1,388 คน เมื่อต้นปี 2564 ที่ผ่านมา และปฏิเสธการจ่ายเงินชดเชยตามกฎหมายแรงงาน เมื่อถึงกระทรวงแรงงาน สุชาติ ชมกลิ่น ผู้ดำรงตำแหน่งรัฐมนตรีกระทรวงแรงงาน ไม่สามารถบังคับให้นายจ้างจ่ายเงินชดเชยแก่แรงงานที่ถูกเลิกจ้างอย่างไม่เป็นธรรมได้ และกระทรวงแรงงานกลับเพิกเฉย ปล่อยปละละเลยต่อการคุ้มครองแรงงานและการบังคับใช้กฎหมายแรงงานเป็นเวลากว่า 8 เดือนด้วยกัน ทางแรงงานจึงมีข้อเรียกร้องดังนี้ 1. ขอให้ พลเอก ประยุทธ์ จันทร์โอชา นายกรัฐมนตรี ดำเนินการและช่วยนำเงินจำนวน 242,689,562.71 (สองร้อยสี่สิบสองล้านหกแสนแปดหมื่นเก้าพันแปดร้อยหกสิบสองบาทเจ็บสิบเอ็ดสตางค์) มาจ่ายค่าจ้างแทนการบอกกล่าวล่วงหน้า ค่าชดเชย ค่าจ้างสำหรับวันหยุดพักผ่อนประจำปี โบนัส และเบี้ยขยัน ให้กับลูกจ้างที่ถูกเลิกจ้างเพื่อบรรเทาความเดือดร้อน 2. ขอให้นายกรัฐมนตรีดำเนินการและช่วยติดตามนายจ้างมารับผิดชอบ นำเงินจำนวนดังกล่าวมาคืนรัฐบาล เพราะเป็นเงินภาษีประชาชนทุกคน 3. ขอให้นายกรัฐมนตรีดำเนินการตามกฎหมายอาญาอย่างเด็ดขาด ไม่ให้เป็นเยี่ยงอย่างกับนายจ้างรายอื่น 4. ขอให้นายกรัฐมนตรีหามาตรการป้องกันไม่ให้นักลงทุนต่างชาติมาลงทุนแล้วหอบกระเป๋า หอบเงิน หนีปล่อยลอยแพลูกจ้างเช่นนายจ้างรายนี้ ทั้งนี้การเลิกจ้างไม่บอกกล่าวล่วงหน้าของบริษัท บริลเลียนท์อัลไลแอนซ์ไทย โกลบอล จำกัด เกิดขึ้นเมื่อวันที่ 11 มี.ค.ที่ผ่านมา ทำให้ลูกจ้างจำนวน 1,388 คนตกงานทันที โดยไม่มีโอกาสทราบล่วงหน้า โดยไม่จ่ายเงินค่าชดเชย ค่าจ้างแทนการบอกกล่าวล่วงหน้า วันหยุดพักผ่อนประจำปีและเงินอื่นๆ ที่ลูกจ้างมีสิทธิ์ได้รับตามกฎหมาย เมื่อถูกนายจา้งปิดกิจการลูกจ้างได้ไปเขียนคำร้อง คร. 7 พนักงานตรวจแรงงานสำนักงานสวัสดิการและคุ้มครองแรงงาน จ.สมุทรปราการ ได้สอบสวนข้อเท็จจริงตลอดจนพยานหลักฐานเอกสารที่เกี่ยวข้องและออกคำสั่ง ที่ 119/2564 เรื่อง ค่าจ้าง ค่าล่วงเวลาในวันทำงาน ค่าจ้างแทนการบอกกล่าวล่วงหน้า ค่าชดเชย ค่าจ้างสำหรับวันหยุดพักผ่อนประจำปี โบนัสและเบี้ยขยันโดยให้นายจ้างบริษัท บริลเลียนท์ฯ จ่ายเงินต่างๆ ที่ลูกจ้างมีสิทธิ์ได้รับรวมเป็นเงินทั้งสิ้น 242,689,862.71 บาท พร้อมดอกเบี้ยในระหว่างเวลาผิดนัดร้อยละสิบห้าบาทต่อปีจนกว่าจะชำระเสร็จสิ้น ขณะนี้นายจ้างยังไม่ได้จ่ายเงินค่าจ้างแทนการบอกกล่าวล่วงหน้า ค่าชดเชย ค่าจ้างสำหรับวันหยุดพักผ่อนประจำปีโบนัสและเบี้ยขยันให้กับลูกจ้าง ข่าวการเมืองแรงงานสหภาพแรงงานไทรอัมพ์อินเตอร์เนชั่นแนลแห่งประเทศไทยบริลเลียนท์สุชาติ ชมกลิ่นไม่บอกกล่าวล่วงหน้าติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/bpcb3MSxHvA/95538,2021_10_19
พท.กังวล อนุญาโตชี้ขาด ม.44 ปิดเหมืองทอง 31 ต.ค. ชี้อาจต้องใช้ทรัพย์สินชาติชดใช้,"Submitted on Tue, 2021-10-19 21:01พรรคเพื่อไทยกังวลคณะอนุญาโตตุลาการระหว่างประเทศชี้ขาดวันที่ 31 ต.ค. 2564 กรณี พล.อ.ประยุทธ์ ใช้มาตรา 44 ปิดเหมืองทอง หลังคิงส์เกตฯ แถลงต่อตลาดหลักทรัพย์มีความก้าวหน้าในการเจรจากับรัฐบาลไทย ชี้อาจเสียหายถึงขั้นต้องนำทรัพย์ชาติไปชดใช้ความผิด 19 ต.ค. 2564 พรรคเพื่อไทยรายงานว่า สมพงษ์ อมรวิวัฒน์ ส.ส.เชียงใหม่ และหัวหน้าพรรคเพื่อไทย พร้อมด้วย นพ.ชลน่าน ศรีแก้ว ส.ส.น่าน, จิราพร สินธุไพร ส.ส.ร้อยเอ็ด, และอรุณี กาสยานนท์ โฆษกพรรคเพื่อไทย แถลงความเคลื่อนไหวกรณีที่คณะอนุญาโตตุลาการระหว่างประเทศ จะมีคำชี้ขาดข้อพิพาทระหว่างบริษัทคิงส์เกต คอนโซลิเดท จํากัด ประเทศออสเตรเลีย ผู้ถือหุ้นใหญ่บริษัท อัครา รีซอร์สเซส จำกัด กับราชอาณาจักรไทย จากการที่ พล.อ.ประยุทธ์ จันทร์โอชา นายกรัฐมนตรีในฐานะหัวหน้า คสช. ใช้อำนาจตามมาตรา 44 ออกคำสั่งที่ 72/2559 ระงับการทำเหมืองทองคำและประกอบโลหกรรมแร่ทองคำ สมพงษ์ อมรวิวัฒน์ สมพงษ์กล่าวว่า คำตัดสินชี้ขาดของคณะอนุญาโตตุลาการ จะออกมาในวันที่ 31 ต.ค. 2564 แต่ล่าสุดทราบมาว่า บริษัท คิงส์เกตฯ แถลงต่อตลาดหลักทรัพย์ ในลักษณะของการเชื่อมั่นว่าแนวโน้มการเจรจากับฝ่ายรัฐบาลไทยจะได้ข้อยุติที่เป็นประโยชน์กับฝ่ายบริษัท คิงส์เกตฯ ซึ่งทำให้พรรคเพื่อไทยกังวลว่าอาจเป็นความเสียหายแก่ประเทศและประชาชนไทย ซึ่งเป็นผลจากการใช้อำนาจ มาตรา 44 ของ พล.อ.ประยุทธ์ จันทร์โอชา และอาจเสียหายไปถึงขั้นที่จะมีการนำทรัพย์สินชาติไปแลกชดใช้ความผิดพลาดดังกล่าว นพ.ชลน่าน ศรีแก้ว ส.ส.น่าน กล่าวว่า พล.อ.ประยุทธ์ ได้ใช้อำนาจตามมาตรา 44 ออกคำสั่งระงับการทำเหมืองทองคำและประกอบโลหกรรมแร่ทองคำ เป็นเหตุให้ บริษัทคิงเกตส์ฯ ตัดสินใจเข้าสู่กระบวนการระงับข้อพิพาทโดยอนุญาโตตุลาการระหว่างประเทศ โดยในช่วงเดือน ก.พ. 2560 ได้เริ่มการไต่สวนคู่กรณีรอบแรกที่ประเทศสิงคโปร์ ซึ่งระหว่างนั้นฝ่ายรัฐบาลโดยกระทรวงอุตสาหกรรมได้ออกมาชี้แจงถึงหนทางการระงับข้อพิพาทเป็นระยะ กระทั่งล่าสุดเมื่อ 23 ก.ย.2564 บริษัทคิงส์เกตฯ ได้ทำหนังสือแจ้งต่อตลาดหลักทรัพย์ถึงความก้าวหน้าการเจรจากับฝ่ายรัฐบาลไทยซึ่งกำลังจะได้ข้อยุติ ขณะเดียวกันก็แจ้งไปยังคณะอนุญาโตตุลาการขอให้ยืดเวลาการเปิดคำตัดสินชี้ขาดไปเป็นวันที่ 31 ต.ค. 2564 เพื่อให้มีการนำข้อสรุปการเจรจาบรรจุในเนื้อหาคำชี้ขาด นพ.ชลน่าน ศรีแก้ว นพ.ชลน่าน กล่าวว่า ด้วยเหตุนี้ทำให้พรรคเพื่อไทยนิ่งเฉยต่อไปไม่ได้ เพราะสิ่งที่ได้ตรวจสอบพบจากถ้อยแถลงของบริษัท คิงส์เกตฯ ต่อตลาดหลักทรัพย์นั้นอาจนำมาสู่ความเสียหายกับประชาชนและอาจเกิดความสูญเสียทรัพย์สมบัติของชาติที่จะต้องนำมาแลกชดใช้ความผิดพลาดของ พล.อ.ประยุทธ์ โดยสาระของถ้อยแถลงดังกล่าว มีใจความสำคัญชี้ให้เห็นแนวโน้มข้อยุติในลักษณะที่ว่า ข้อเสนอต่างๆ ของบริษัทคิงส์เกตฯ จะได้รับการตอบสนองจากรัฐบาลไทยทุกข้อโดยไม่มีข้อจำกัด อาทิ การได้รับอนุญาตให้ดำเนินการเหมืองใหม่ทั้งหมด การสามารถได้รับการอนุญาตให้ทำเหมืองในพื้นที่ใหม่ นอกเหนือจากเหมืองทองชาตรีเดิมที่มีอยู่แล้ว ซึ่งบริษัทคิงส์เกตฯ มีความมั่นใจว่าจะได้รับการสนับสนุนในการลงทุนและระดมทุนในตลาดหลักทรัพย์ และที่สำคัญ คือ ในการทำเหมืองใหม่จะได้รับการดูแลค่าภาคหลวงและภาษีต่างๆ รวมไปถึงกระบวนการอนุมัติอย่างรวดเร็ว ซึ่งสภาพบังคับนี้อาจทำให้เกิดการข้ามขั้นตอน ซึ่งอาจไม่ชอบด้วยวิธีปฏิบัติตามกฎหมายไทย นพ.ชลน่าน กล่าวว่า หากรัฐบาลไทยยินยอมตามที่บริษัทคิงส์เกตฯ แจ้งแนวโน้มข้อยุติดังกล่าวและคำชี้ขาดของคณะอนุญาโตตุลาการออกมาในวันที่ 31 ต.ค. 2564 เป็นไปดังนั้น ประเทศไทยจะเสียหายมหาศาล แม้จะเป็นการประนีประนอมแต่ก็จะเท่ากับการเอาสมบัติชาติและประชาชนไปแลก ชดใช้ความผิดพลาดของ พล.อ.ประยุทธ์ และ คสช. หรือแม้แต่ถ้าอนุญาโตตุลาการชี้ขาดว่า ทางการไทยเป็นฝ่ายพ่ายแพ้และจะต้องปฏิบัติตามคำชี้ขาด ประเทศและประชาชนไทยจะต้องเป็นผู้ร่วมกันชดใช้ ซึ่งก็ไม่ใช่ พล.อ.ประยุทธ์ ที่จะต้องเป็นผู้ชดใช้ “พรรคเพื่อไทย ไม่ต้องการให้เหตุการณ์เหล่านี้เกิดขึ้น และหากเกิดขึ้น คนที่ต้องรับผิดชอบจะต้องเป็น พล.อ.ประยุทธ์ เพราะเป็นผู้ที่ใช้อำนาจและใช้กฎหมายมิชอบ ทรัพย์สมบัติชาติและทรัพย์สมบัติของประชาชน ไม่ใช่ทรัพย์สมบัติของพลเอกประยุทธ์ จะเอาไปแลกชดใช้กับความผิดพลาดของตัวเองไม่ได้” นพ.ชลน่าน กล่าว จิราพร สินธุไพร ส.ส.ร้อยเอ็ด กล่าวว่า กรณีเหมืองทองอัครา รัฐบาลซึ่งเป็นผู้รับผิดชอบโดยตรงแต่กลับไม่เคยอธิบายเรื่องนี้แก่ประชาชน วันนี้ตกอยู่ในสถานการณ์ที่จะแพ้คดีก็เสียหาย จะเจรจาก็เสียเปรียบ เพราะนอกจากที่อาจจะต้องจ่ายค่าโง่มูลค่ามหาศาลแล้ว ตลอดเวลาในกระบวนการเจรจา ยังพบว่า มีการอนุมัติอาชญาบัตรสำรวจแร่ให้กับบริษัทคิงส์เกตฯ คู่พิพาทกับรัฐบาลไทย เข้าสำรวจเหมืองแร่อย่างเงียบๆ ซึ่งนี่คือการเจรจาที่เอาทรัพยากรประเทศไปแลกเปลี่ยนกับความผิดพลาดของ พล.อ.ประยุทธ์ การเจรจาประนีประนอมใดๆ เท่ากับยอมรับในความผิดพลาดเสียหาย ลุแก่อำนาจ จนต้องสังเวยสมบัติชาติเฉียดล้านไร่ สังเวยค่าโง่ในการใช้อำนาจ ตามมาตรา 44 จิราพร สินธุไพร “วันนี้แม้ต้องรอคำวินิจฉัยสิ้นเดือน ต.ค. แต่ความเสียหายเกิดขึ้นแล้วเพราะ 1.ทันทีที่ปิดเหมืองทอง ย่อมส่งผลกระทบให้พี่น้องชาวเหมืองตกงาน ข้ออ้างเรื่องปัญหาสิ่งแวดล้อมก็ไม่ได้รับการแก้ไข 2.ส่งผลกระทบเศรษฐกิจทำลายความน่าเชื่อถือประเทศ 3.ใบเสร็จความเสียหายอย่างน้อยที่สุด ค่าใช้จ่ายหลายร้อยล้านบาทในการต่อสู้คดีที่เกิดขึ้นก็มาจากงบประมาณแผ่นดิน ไม่ใช่เงินส่วนตัวของ พล.อ.ประยุทธ์ สุดท้าย ค่าโง่จากเรื่องนี้จึงเป็นมรดกบาปของเผด็จการ ที่ชี้ให้เห็นผลกระทบจากการรัฐประหาร จึงขอเชิญชวนให้พี่น้องประชาชนคนไทยทั้งประเทศร่วมกับพรรคเพื่อไทยปกป้องทรัพย์สินชาติ ด้วยการร่วมกันลงชื่อคัดค้านการนำสมบัติชาติไปแลกชดใช้ความผิดพลาดของพลเอกประยุทธ์ โดยพรรคเพื่อไทยจะแจ้งช่องทางการลงชื่อให้ทราบต่อไป” ส.ส.ร้อยเอ็ด พรรคเพื่อไทย กล่าว ข่าวการเมืองเศรษฐกิจสิ่งแวดล้อมพรรคเพื่อไทยมาตรา 44อนุญาโตตุลาการระหว่างประเทศปิดเหมืองทองเหมืองทองคิงส์เกตติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/7oQtqRiIyTc/95539,2021_10_19
เครือข่ายนักวิชาการเพื่อสิทธิพลเมือง ร่วมยืนหยุดขังเรียกร้องสิทธิประกันตัวนักโทษการเมือง,"Submitted on Tue, 2021-10-19 23:24 19 ต.ค.2564 ช่วงเย็นวันนี้ ที่หน้าศาลฎีกา หรือ ลานอากง พลเมืองโต้กลับ Resistant Citizen จัดกิจกรรม #ยืนหยุดขังllday64 เป็นวันที่ 64 เป็นเวลา 1 ชั่วโมง 12 นาที เพื่อเรียกร้องให้ปล่อยตัวผู้ต้องขังทางการเมืองทุกคน โดยในวันนี้มีนักวิชาการจาก เครือข่ายนักวิชาการเพื่อสิทธิพลเมือง(คนส.) เข้าร่วมด้วย ในชื่อกิจกรรม ""จากธรรมศาสตร์ สู่ศาลฎีกา เดินหาความยุติธรรม"" เช่นเดียวกับที่ ข่วงประตูท่าแพ เชียงใหม่ We, The People จัดกิจกรรมยืนหยุดทรราชday61 เป็นวันที่ 61 แล้ว เพื่อเรียกร้องหยุดละเมิดสิทธิประกันตัวของประชาชน รวมทั้งยกเลิก ม.112 หรือ กฎหมายหมิ่นประมาทกษัตริย์ด้วยเช่นกัน ทั้งนี้ ศูนย์ทนายความเพื่อสิทธิมนุษยชน รายงานด้วยว่า ขณะนี้มีผู้ที่ไม่ได้รับสิทธิประกันตัวขณะนี้ 20 คน (อ่านรายละเอียด) ข่าวการเมืองสิทธิมนุษยชนเครือข่ายนักวิชาการเพื่อสิทธิพลเมืองพลเมืองโต้กลับยืนหยุดขังสิทธิประกันตัวนักโทษการเมืองติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/CDqZRkjebaw/95542,2021_10_19
อาจารย์ มช.-อบจ.แถลงสนับสนุน นศ.วิจิตรศิลป์ มช. หลังผู้บริหารไม่อนุญาตใช้หอศิลป์,"Submitted on Tue, 2021-10-19 23:20ภาพจากแฟ้ม คณาจารย์มหาวิทยาลัยเชียงใหม่-องค์การบริหารสโมสรนิสิตจุฬาลงกรณ์มหาวิทยาลัย ออกแถลงการณ์แสดงจุดยืนสนับสนุนนักศึกษาคณะวิจิตรศิลป์ มหาวิทยาลัยเชียงใหม่ หลังผู้บริหารปฏิเสธไม่ให้ใช้หอศิลป์ฯ แสดงงานเนื่องจากมีเนื้อหาเกี่ยวข้องกับการเมือง จากกรณีที่คณะวิจิตรศิลป์และมหาวิทยาลัยเชียงใหม่มีคำสั่งปฏิเสธการใช้พื้นที่หอศิลปวัฒนธรรมในการแสดงผลงานศิลปะที่เกี่ยวข้องกับการเมืองของนักศึกษาชั้นปีที่ 4 ในสาขาวิชา Media Art and Design มีแถลงการณ์ต่อเหตุการณ์ดังกล่าว ดังนี้ 19 ต.ค. 2564 เพจเฟจบุ๊กประชาคมมอชอ - Community of MorChor เผยแพร่แถลงการณ์หลักสูตรสาขาวิชาสหศาสตร์ศิลป์ ภาควิชาทัศนศิลป์ คณะวิจิตรศิลป์ มหาวิทยาลัยเชียงใหม่ เรื่องเสรีภาพของปัญญาชนกับการแสดงออกในพื้นที่ทางศิลปะ โดยคณาจารย์หลักสูตรสาขาวิชาสหศาสตร์ศิลป์แสดงจุดยืนว่า พื้นที่ทางศิลปะควรแสดงออกถึงความเท่าเทียมบนพื้นฐานแห่งสิทธิและเสรีภาพ เปิดโอกาสให้เกิดการแสดงออกที่มีความหลากหลาย สนับสนุนการมีส่วนร่วมของสาธารณะชน และสร้างกระบวนการเชื่อมต่อและประสานความเข้าใจ แถลงการณ์ หลักสูตรสาขาวิชาสหศาสตร์ศิลป์ ภาควิชาทัศนศิลป์ คณะวิจิตรศิลป์ มหาวิทยาลัยเชียงใหม่ เสรีภาพของปัญญาชนกับการแสดงออกในพื้นที่ทางศิลปะ คณาจารย์หลักสูตรสาขาวิชาสหศาสตร์ศิลป์ขอแสดงจุดยืนต่อความหมายและทิศทางของ พื้นที่ทางศิลปะในบริบทของสถาบันการศึกษาที่ควรจะเป็นในสังคมไทยที่สัมพันธ์ต่อบริบท ของสังคมโลกในสภาวะสังคมสมัยใหม่ พื้นที่ทางศิลปะ ควรแสดงออกถึงความเท่าเทียมบนพื้นฐานแห่งสิทธิและเสรีภาพอย่างชัดเจน ในการแสดงออกทางความคิด กระบวนทัศน์ และการวิเคราะห์ โดยไม่ถูกปิดกั้น ทั้งนี้การแสดง ออกนั้นควรเป็นไปโดยการใช้หลักของเหตุผล ใช้ดุลพินิจพิจารณาไตร่ตรองด้วยความรอบคอบ มีความคิดสร้างสรรค์ รวมทั้งไม่มีการแบ่งแยกในความเป็นมนุษย์ พื้นที่ทางศิลปะ ควรเปิดโอกาสให้เกิดการแสดงออกที่มีความหลากหลาย ทั้งในประเด็นทาง ความคิด รูปแบบการนำเสนอของผลงานศิลปะ รวมไปถึงประเด็นความคิดและผลงานวิชาการ จากแขนงสาขาอื่นๆ ที่เกี่ยวข้อง (Diversification Topics) ทั้งนี้ควรส่งเสริมและสนับสนุนให้ มีกระบวนการแลกเปลี่ยนทางทัศนคติ มีการถกประเด็นปัญหาต่างๆ (Discussion) ผลักดัน กระบวนการวิพากษ์และวิจารณ์ (Critical Thinking - Reflectivity Thinking) ให้ความสำคัญ ต่อกระบวนการใช้สติปัญญาและการรู้คิด เพื่อสร้างรากฐานของสังคมแห่งการเรียนรู้ พื้นที่ทางศิลปะ ควรให้การสนับสนุนและส่งเสริมกิจกรรมอันเกิดจากเจตนาที่เอื้อประโยชน์กับ การมีส่วนร่วมของสาธารณะชน ไม่ปิดกั้นประเด็นหรือเนื้อหาที่มีความเกี่ยวข้องกับภาคประชา สังคมการเมือง สร้างความยืดหยุ่นและขยายพื้นที่ทางความคิดควบคู่ไปกับการเปลี่ยนแปลง ของสถานการณ์ทางสังคมและปรากฏการณ์ทางวัฒนธรรม พื้นที่ทางศิลปะ ควรสร้างกระบวนการเชื่อมต่อและประสานความเข้าใจ รวมทั้งให้ความ สำคัญในการแสดงออก เคารพใน สิทธิ หน้าที่ อิสรภาพ และบทบาทของศิลปิน นักสร้างสรรค์ นักคิด นักปรัชญา นักสังคมศาสตร์ ปัญญาชน และประชาชน ผู้เข้ามาใช้ความเป็นสาธารณะ ของพื้นที่ทางศิลปะในการแสดงออกทางความคิด (Forum) ทั้งนี้ก็เพื่อให้เกิดการขับเคลื่อนใน เชิงสร้างสรรค์ทางวัฒนธรรม สร้างเสริมศักยภาพคนรุ่นใหม่กับทิศทางที่สอดคล้องกับความ เป็นพลเมืองโลกในสภาวะสังคมสมัยใหม่ คณาจารย์หลักสูตรสาขาวิชาสหศาสตร์ศิลป์ ยุพา มหามาตร | ศุภชัย ศาสตร์สาระ | โฆษิต จันทรทิพย์ | Hyun Mi Roh | Nicolas Kolonias | จุฬาภรณ์ บัวขาว วันจันทร์ ที่ 18 ตุลาคม 2564 ด้านมติชนออนไลน์ รายงานว่า คณาจารย์ภาควิชาประวัติศาสตร์ คณะมนุษยศาสตร์ มหาวิทยาลัยเชียงใหม่ ออกแถลงการณ์ระบุว่า การกระทำของคณบดีคณะวิจิตรศิลป์ เป็นการละเมิดหลักการทางวิชาการและสิทธิเสรีภาพของนักศึกษาคณะวิจิตรศิลป์ การกระทำดังกล่าวของผู้บริหารคณะขัดขวางกระบวนการเรียนรู้ของนักศึกษา กระทบต่อภาพลักษณ์ของมหาวิทยาลัยในฐานะ องค์กร ที่ต้องยึดหลักการทางกฎหมาย หลักจริยธรรมทางวิชาการ หลักสิทธิมนุษยชนและเสรีภาพทางิชาการ รวมถึงหลักสิทธิมนุษยชนสิทธิเสรีภาพของพลเมืองในระบอบประชาธิปไตย ขอเรียกร้องให้มหาวิทยาลัยทำการตรวจสอบและชี้แจงเรื่องดังกล่าวต่อสาธารณชนโดยด่วน แถลงการณ์คณาจารย์ภาควิชาประวัติศาสตร์ คณะมนุษยศาสตร์ มหาวิทยาลัยเชียงใหม่ กรณีการละเมิดหลักการทางวิชาการและสิทธิเสรีภาพของนักศึกษาคณะวิจิตรศิลป์ สืบเนื่องจากที่ผ่านมา คณบดีคณะวิจิตรศิลป์ ในฐานะผู้บริหารองค์กรทางวิชาการ ได้ดำเนินการลิดรอนและละเมิดสิทธิเสรีภาพทางวิชาการ อาทิ มีคำสั่งให้เก็บผลงาน ของนักศึกษาบริเวณอาคารเรียนโดยพลการ การแจ้งความดำเนินคดีอาจารย์และ นักศึกษา การเรียกตรวจผลงานของนักศึกษาชั้นปีที่ 4 ก่อนการนำเสนอผลงานทาง ศิลปะที่เป็นส่วนหนึ่งของการเสนอสำเร็จการศึกษา การสั่งให้ตัดน้ำและไฟฟ้าในหอ ศิลปวัฒนธรรม และอาคารเรียน การปิดกั้นพื้นที่มิให้นักศึกษาเข้าไปติดตั้งผลงาน เพื่อจัดแสดงผลงานทางศิลปะ ตลอดจนการสร้างบรรยากาศแห่งความขัดแย้งและ ความกลัวขึ้นในคณะวิจิตรศิลป์ การกระทำดังกล่าวเป็นการขัดขวางกระบวนการเรียนรู้ของนักศึกษาเพื่อจะมีศักยภาพ สูงทั้งในฐานะที่เป็นศิลปินและในฐานะของพลเมืองในระบอบประชาธิปไตย รวมทั้งการ เรียนรู้ในการใช้สติปัญญา และมโนธรรมในการสร้างสรรค์ทางสุนทรียศาสตร์เพื่อผลัก ดันตัวนักศึกษาเองและสังคมไทยให้พัฒนาไปในทิศทาง ที่เป็นผลดีต่อส่วนรวม และมี ความพร้อมที่จะเผชิญกับพลวัตอันซับซ้อนทั้งภายในประเทศ และในสังคมโลกในปัจจุบัน และอนาคต รวมถึงกระทบต่อภาพลักษณ์ของมหาวิทยาลัยเชียงใหม่ในฐานะองค์กรที่ พึงยึดหลักการทางกฎหมายหลักจริยธรรมทางวิชาการ หลักสิทธิมนุษยชนและหลักสิทธิ และเสรีภาพของพลเมืองในระบอบประชาธิปไตย คณาจารย์ภาควิชาประวัติศาสตร์ จึงใคร่ขอเรียกร้องให้มหาวิทยาลัยเชียงใหม่ดำเนิน การตรวจสอบและชี้แจงเรื่องดังกล่าวต่อสาธารณชนโดยด่วน เพราะกรณีที่เกิดขึ้น มิได้เป็นปัญหาการจัดการทั่วไประดับคณะ แต่เป็นปัญหาที่กระทบต่อความชอบธรรม ศักดิ์ศรี และภาพลักษณ์ของมหาวิทยาลัย อีกทั้งยังอาจเป็นการปฏิบัติหน้าที่หรือ ละเลยการปฏิบัติหน้าที่ของคณะและมหาวิทยาลัยในฐานะสถาบันการศึกษาระดับ อุดมศึกษาที่มีหน้าที่ส่งเสริมสนับสนุนให้เกิดความเจริญงอกงามทางสติปัญญาของ นักศึกษาทุกคนเต็มตามศักยภาพอีกด้วย คณาจารย์ภาควิชาประวัติศาสตร์ ดังมีรายชื่อดังนี้ 1. ผศ.ดร.วราภรณ์ เรืองศรี 2. ศ.ดร.อรรถจักร์ สัตยานุรักษ์ 3. ศ.เกียรติคุณสายชล สัตยานุรักษ์ 4. ผศ.ดร.สิงห์ สุวรรณกิจ 5. ดร.สิทธิเทพ เอกสิทธิพงษ์ 6. อาจารย์กิตติศักดิ์ สุจิตตารมย์ 7. อาจารย์กฤตภัค งามวาสีนนท์ 8. อาจารย์ขวัญชนก กิตติวาณิชย์ 9. ผศ.ดร.ธิกานต์ ศรีนารา 19 ตุลาคม 2554 ส่วนองค์การบริหารสโมสรนิสิตจุฬาลงกรณ์มหาวิทยาลัย ออกแถลงการณ์สนับสนุนนักศึกษามหาวิทยาลัยเชียงใหม่ในการเรียกร้องเสรีภาพทางศิลปะ โดยระบุว่า การกระทำดังกล่าวของคณะผู้บริหารคณะวิจิตรศิลป์และหอศิลป์เป็นการละเมิดเสรีภาพทางวิชาการ แถลงการณ์องค์การบริหารสโมสรนิสิตจุฬาลงกรณ์มหาวิทยาลัย เรื่อง ขอแสดงจุดยืนร่วมสนับสนุนนักศึกษามหาวิทยาลัยเชียงใหม่ในการเรียกร้องเสรีภาพทางศิลปะ ตามที่คณะผู้บริหารคณะวิจิตรศิลป์และหอศิลปวัฒนธรรมของมหาวิทยาลัยเชียงใหม่ (หอศิลป์ มช.) ไม่อนุญาตให้นักศึกษาสาขาสื่อศิลปะฯ คณะวิจิตรศิลป์ เข้าใช้พื้นที่ในหอศิลป์เพื่อจัดแสดงผลงานรายวิชาซึ่งถือเป็นส่วนหนึ่งในกระบวนการเรียนรู้ของวิชาดังกล่าวได้ โดยอ้างว่าเป็นเพราะผลงานของนักศึกษาเกี่ยวข้องกับการเมือง ทำให้ขัดกับระเบียบการขอใช้พื้นที่ของทางมหาวิทยาลัยเกี่ยวกับความสงบเรียบร้อยและศีลธรรมอันดีงาม อย่างไรก็ตาม นักศึกษาและคณาจารย์ได้พิจารณาระเบียบอย่างถี่ถ้วนแล้ว และไม่พบว่าขัดกับระเบียบข้อใดเลย นำไปสู่การชุมนุมเรียกร้องเสรีภาพในการแสดงออกทางศิลปะ รวมถึงมีการแสดงออกเชิงสัญลักษณ์ด้วยการเข้าไปใช้หvศิลป์ที่ถูกปิดเอาไว้ องค์การบริหารสโมสรนิสิตจุฬาลงกรณ์มหาวิทยาลัยได้พิจารณาแล้ว มีความเห็นว่าการกระทำดังกล่าวของคณะผู้บริหารคณะวิจิตรศิลป์และหอศิลป์นั้น เป็นความพยายามในการควบคุมผลงานศิลปะที่เกี่ยวข้องกับการเมือง โดpถือว่าเป็นการละเมิดเสรีภาพทางวิชาการ อันเป็นหลักที่สำคัญยิ่งในวงการวิชาการ โดยเฉพาะอย่างยิ่งในสถานศึกษาที่ควรเป็นสถานที่ปลอดภัยสำหรับการเรียนรู้และแสดงความคิดเห็น เป็นที่ประจักษ์ชัดแล้วว่าคณะผู้บริหารไม่เพียงแต่ไม่ตระหนักถึงบทบาทหน้าที่ของตนในการรักษาเสรีภาพทางวิชาการในสถานศึกษาเท่านั้น แต่ยังขัดขวางกระบวนการเรียนรู้ของนักศึกษา อันเป็นเป้าหมายหลักของมหาวิทยาลัยอีกด้วย จากที่กล่าวมาข้างต้น องค์การบริหารสโมสรนิสิตจุฬาลงกรณ์มหาวิทยาลัยจึงขอแสดงจุดยืนร่วมสนับสนุนนักศึกษามหาวิทยาลัยเชียงใหม่ในการเรียกร้องเสรีภาพทางวิชาการในมหาวิทยาลัย อันสมควรเป็นพื้นที่ปลอดภัยในการแสดงออก องค์การบริหารสโมสรนิสิตจุฬาลงกรณ์มหาวิทยาลัย 18 ตุลาคม 2564 ข่าววัฒนธรรมคณะวิจิตรศิลป์มหาวิทยาลัยเชียงใหม่มช.Media Art and Designองค์การบริหารสโมสรนิสิตจุฬาลงกรณ์มหาวิทยาลัยอบจ.ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/xEbDzueuJPo/95541,2021_10_19
อาจารย์ มช.-อบจ.แถลงสนับสนุน นศ.วิจิตรศิลป์ มช. หลังผู้บริหารไม่อนุญาตใช้หอศิลป์,"Submitted on Tue, 2021-10-19 23:13ภาพจากแฟ้ม คณาจารย์มหาวิทยาลัยเชียงใหม่-องค์การบริหารสโมสรนิสิตจุฬาลงกรณ์มหาวิทยาลัย ออกแถลงการณ์แสดงจุดยืนสนับสนุนนักศึกษาคณะวิจิตรศิลป์ มหาวิทยาลัยเชียงใหม่ หลังผู้บริหารปฏิเสธไม่ให้ใช้หอศิลป์ฯ แสดงงานเนื่องจากมีเนื้อหาเกี่ยวข้องกับการเมือง จากกรณีที่คณะวิจิตรศิลป์และมหาวิทยาลัยเชียงใหม่มีคำสั่งปฏิเสธการใช้พื้นที่หอศิลปวัฒนธรรมในการแสดงผลงานศิลปะที่เกี่ยวข้องกับการเมืองของนักศึกษาชั้นปีที่ 4 ในสาขาวิชา Media Art and Design มีแถลงการณ์ต่อเหตุการณ์ดังกล่าว ดังนี้ 19 ต.ค. 2564 เพจเฟจบุ๊กประชาคมมอชอ - Community of MorChor เผยแพร่แถลงการณ์หลักสูตรสาขาวิชาสหศาสตร์ศิลป์ ภาควิชาทัศนศิลป์ คณะวิจิตรศิลป์ มหาวิทยาลัยเชียงใหม่ เรื่องเสรีภาพของปัญญาชนกับการแสดงออกในพื้นที่ทางศิลปะ โดยคณาจารย์หลักสูตรสาขาวิชาสหศาสตร์ศิลป์แสดงจุดยืนว่า พื้นที่ทางศิลปะควรแสดงออกถึงความเท่าเทียมบนพื้นฐานแห่งสิทธิและเสรีภาพ เปิดโอกาสให้เกิดการแสดงออกที่มีความหลากหลาย สนับสนุนการมีส่วนร่วมของสาธารณะชน และสร้างกระบวนการเชื่อมต่อและประสานความเข้าใจ แถลงการณ์ หลักสูตรสาขาวิชาสหศาสตร์ศิลป์ ภาควิชาทัศนศิลป์ คณะวิจิตรศิลป์ มหาวิทยาลัยเชียงใหม่ เสรีภาพของปัญญาชนกับการแสดงออกในพื้นที่ทางศิลปะ คณาจารย์หลักสูตรสาขาวิชาสหศาสตร์ศิลป์ขอแสดงจุดยืนต่อความหมายและทิศทางของ พื้นที่ทางศิลปะในบริบทของสถาบันการศึกษาที่ควรจะเป็นในสังคมไทยที่สัมพันธ์ต่อบริบท ของสังคมโลกในสภาวะสังคมสมัยใหม่ พื้นที่ทางศิลปะ ควรแสดงออกถึงความเท่าเทียมบนพื้นฐานแห่งสิทธิและเสรีภาพอย่างชัดเจน ในการแสดงออกทางความคิด กระบวนทัศน์ และการวิเคราะห์ โดยไม่ถูกปิดกั้น ทั้งนี้การแสดง ออกนั้นควรเป็นไปโดยการใช้หลักของเหตุผล ใช้ดุลพินิจพิจารณาไตร่ตรองด้วยความรอบคอบ มีความคิดสร้างสรรค์ รวมทั้งไม่มีการแบ่งแยกในความเป็นมนุษย์ พื้นที่ทางศิลปะ ควรเปิดโอกาสให้เกิดการแสดงออกที่มีความหลากหลาย ทั้งในประเด็นทาง ความคิด รูปแบบการนำเสนอของผลงานศิลปะ รวมไปถึงประเด็นความคิดและผลงานวิชาการ จากแขนงสาขาอื่นๆ ที่เกี่ยวข้อง (Diversification Topics) ทั้งนี้ควรส่งเสริมและสนับสนุนให้ มีกระบวนการแลกเปลี่ยนทางทัศนคติ มีการถกประเด็นปัญหาต่างๆ (Discussion) ผลักดัน กระบวนการวิพากษ์และวิจารณ์ (Critical Thinking - Reflectivity Thinking) ให้ความสำคัญ ต่อกระบวนการใช้สติปัญญาและการรู้คิด เพื่อสร้างรากฐานของสังคมแห่งการเรียนรู้ พื้นที่ทางศิลปะ ควรให้การสนับสนุนและส่งเสริมกิจกรรมอันเกิดจากเจตนาที่เอื้อประโยชน์กับ การมีส่วนร่วมของสาธารณะชน ไม่ปิดกั้นประเด็นหรือเนื้อหาที่มีความเกี่ยวข้องกับภาคประชา สังคมการเมือง สร้างความยืดหยุ่นและขยายพื้นที่ทางความคิดควบคู่ไปกับการเปลี่ยนแปลง ของสถานการณ์ทางสังคมและปรากฏการณ์ทางวัฒนธรรม พื้นที่ทางศิลปะ ควรสร้างกระบวนการเชื่อมต่อและประสานความเข้าใจ รวมทั้งให้ความ สำคัญในการแสดงออก เคารพใน สิทธิ หน้าที่ อิสรภาพ และบทบาทของศิลปิน นักสร้างสรรค์ นักคิด นักปรัชญา นักสังคมศาสตร์ ปัญญาชน และประชาชน ผู้เข้ามาใช้ความเป็นสาธารณะ ของพื้นที่ทางศิลปะในการแสดงออกทางความคิด (Forum) ทั้งนี้ก็เพื่อให้เกิดการขับเคลื่อนใน เชิงสร้างสรรค์ทางวัฒนธรรม สร้างเสริมศักยภาพคนรุ่นใหม่กับทิศทางที่สอดคล้องกับความ เป็นพลเมืองโลกในสภาวะสังคมสมัยใหม่ คณาจารย์หลักสูตรสาขาวิชาสหศาสตร์ศิลป์ ยุพา มหามาตร | ศุภชัย ศาสตร์สาระ | โฆษิต จันทรทิพย์ | Hyun Mi Roh | Nicolas Kolonias | จุฬาภรณ์ บัวขาว วันจันทร์ ที่ 18 ตุลาคม 2564 ด้านมติชนออนไลน์ รายงานว่า คณาจารย์ภาควิชาประวัติศาสตร์ คณะมนุษยศาสตร์ มหาวิทยาลัยเชียงใหม่ ออกแถลงการณ์ระบุว่า การกระทำของคณบดีคณะวิจิตรศิลป์ เป็นการละเมิดหลักการทางวิชาการและสิทธิเสรีภาพของนักศึกษาคณะวิจิตรศิลป์ การกระทำดังกล่าวของผู้บริหารคณะขัดขวางกระบวนการเรียนรู้ของนักศึกษา กระทบต่อภาพลักษณ์ของมหาวิทยาลัยในฐานะ องค์กร ที่ต้องยึดหลักการทางกฎหมาย หลักจริยธรรมทางวิชาการ หลักสิทธิมนุษยชนและเสรีภาพทางิชาการ รวมถึงหลักสิทธิมนุษยชนสิทธิเสรีภาพของพลเมืองในระบอบประชาธิปไตย ขอเรียกร้องให้มหาวิทยาลัยทำการตรวจสอบและชี้แจงเรื่องดังกล่าวต่อสาธารณชนโดยด่วน แถลงการณ์คณาจารย์ภาควิชาประวัติศาสตร์ คณะมนุษยศาสตร์ มหาวิทยาลัยเชียงใหม่ กรณีการละเมิดหลักการทางวิชาการและสิทธิเสรีภาพของนักศึกษาคณะวิจิตรศิลป์ สืบเนื่องจากที่ผ่านมา คณบดีคณะวิจิตรศิลป์ ในฐานะผู้บริหารองค์กรทางวิชาการ ได้ดำเนินการลิดรอนและละเมิดสิทธิเสรีภาพทางวิชาการ อาทิ มีคำสั่งให้เก็บผลงาน ของนักศึกษาบริเวณอาคารเรียนโดยพลการ การแจ้งความดำเนินคดีอาจารย์และ นักศึกษา การเรียกตรวจผลงานของนักศึกษาชั้นปีที่ 4 ก่อนการนำเสนอผลงานทาง ศิลปะที่เป็นส่วนหนึ่งของการเสนอสำเร็จการศึกษา การสั่งให้ตัดน้ำและไฟฟ้าในหอ ศิลปวัฒนธรรม และอาคารเรียน การปิดกั้นพื้นที่มิให้นักศึกษาเข้าไปติดตั้งผลงาน เพื่อจัดแสดงผลงานทางศิลปะ ตลอดจนการสร้างบรรยากาศแห่งความขัดแย้งและ ความกลัวขึ้นในคณะวิจิตรศิลป์ การกระทำดังกล่าวเป็นการขัดขวางกระบวนการเรียนรู้ของนักศึกษาเพื่อจะมีศักยภาพ สูงทั้งในฐานะที่เป็นศิลปินและในฐานะของพลเมืองในระบอบประชาธิปไตย รวมทั้งการ เรียนรู้ในการใช้สติปัญญา และมโนธรรมในการสร้างสรรค์ทางสุนทรียศาสตร์เพื่อผลัก ดันตัวนักศึกษาเองและสังคมไทยให้พัฒนาไปในทิศทาง ที่เป็นผลดีต่อส่วนรวม และมี ความพร้อมที่จะเผชิญกับพลวัตอันซับซ้อนทั้งภายในประเทศ และในสังคมโลกในปัจจุบัน และอนาคต รวมถึงกระทบต่อภาพลักษณ์ของมหาวิทยาลัยเชียงใหม่ในฐานะองค์กรที่ พึงยึดหลักการทางกฎหมายหลักจริยธรรมทางวิชาการ หลักสิทธิมนุษยชนและหลักสิทธิ และเสรีภาพของพลเมืองในระบอบประชาธิปไตย คณาจารย์ภาควิชาประวัติศาสตร์ จึงใคร่ขอเรียกร้องให้มหาวิทยาลัยเชียงใหม่ดำเนิน การตรวจสอบและชี้แจงเรื่องดังกล่าวต่อสาธารณชนโดยด่วน เพราะกรณีที่เกิดขึ้น มิได้เป็นปัญหาการจัดการทั่วไประดับคณะ แต่เป็นปัญหาที่กระทบต่อความชอบธรรม ศักดิ์ศรี และภาพลักษณ์ของมหาวิทยาลัย อีกทั้งยังอาจเป็นการปฏิบัติหน้าที่หรือ ละเลยการปฏิบัติหน้าที่ของคณะและมหาวิทยาลัยในฐานะสถาบันการศึกษาระดับ อุดมศึกษาที่มีหน้าที่ส่งเสริมสนับสนุนให้เกิดความเจริญงอกงามทางสติปัญญาของ นักศึกษาทุกคนเต็มตามศักยภาพอีกด้วย คณาจารย์ภาควิชาประวัติศาสตร์ ดังมีรายชื่อดังนี้ 1. ผศ.ดร.วราภรณ์ เรืองศรี 2. ศ.ดร.อรรถจักร์ สัตยานุรักษ์ 3. ศ.เกียรติคุณสายชล สัตยานุรักษ์ 4. ผศ.ดร.สิงห์ สุวรรณกิจ 5. ดร.สิทธิเทพ เอกสิทธิพงษ์ 6. อาจารย์กิตติศักดิ์ สุจิตตารมย์ 7. อาจารย์กฤตภัค งามวาสีนนท์ 8. อาจารย์ขวัญชนก กิตติวาณิชย์ 9. ผศ.ดร.ธิกานต์ ศรีนารา 19 ตุลาคม 2554 ด้านองค์การบริหารสโมสรนิสิตจุฬาลงกรณ์มหาวิทยาลัย ออกแถลงการณ์สนับสนุนนักศึกษามหาวิทยาลัยเชียงใหม่ในการเรียกร้องเสรีภาพทางศิลปะ โดยระบุว่า การกระทำดังกล่าวของคณะผู้บริหารคณะวิจิตรศิลป์และหอศิลป์เป็นการละเมิดเสรีภาพทางวิชาการ แถลงการณ์องค์การบริหารสโมสรนิสิตจุฬาลงกรณ์มหาวิทยาลัย เรื่อง ขอแสดงจุดยืนร่วมสนับสนุนนักศึกษามหาวิทยาลัยเชียงใหม่ในการเรียกร้องเสรีภาพทางศิลปะ ตามที่คณะผู้บริหารคณะวิจิตรศิลป์และหอศิลปวัฒนธรรมของมหาวิทยาลัยเชียงใหม่ (หอศิลป์ มช.) ไม่อนุญาตให้นักศึกษาสาขาสื่อศิลปะฯ คณะวิจิตรศิลป์ เข้าใช้พื้นที่ในหอศิลป์เพื่อจัดแสดงผลงานรายวิชาซึ่งถือเป็นส่วนหนึ่งในกระบวนการเรียนรู้ของวิชาดังกล่าวได้ โดยอ้างว่าเป็นเพราะผลงานของนักศึกษาเกี่ยวข้องกับการเมือง ทำให้ขัดกับระเบียบการขอใช้พื้นที่ของทางมหาวิทยาลัยเกี่ยวกับความสงบเรียบร้อยและศีลธรรมอันดีงาม อย่างไรก็ตาม นักศึกษาและคณาจารย์ได้พิจารณาระเบียบอย่างถี่ถ้วนแล้ว และไม่พบว่าขัดกับระเบียบข้อใดเลย นำไปสู่การชุมนุมเรียกร้องเสรีภาพในการแสดงออกทางศิลปะ รวมถึงมีการแสดงออกเชิงสัญลักษณ์ด้วยการเข้าไปใช้หvศิลป์ที่ถูกปิดเอาไว้ องค์การบริหารสโมสรนิสิตจุฬาลงกรณ์มหาวิทยาลัยได้พิจารณาแล้ว มีความเห็นว่าการกระทำดังกล่าวของคณะผู้บริหารคณะวิจิตรศิลป์และหอศิลป์นั้น เป็นความพยายามในการควบคุมผลงานศิลปะที่เกี่ยวข้องกับการเมือง โดpถือว่าเป็นการละเมิดเสรีภาพทางวิชาการ อันเป็นหลักที่สำคัญยิ่งในวงการวิชาการ โดยเฉพาะอย่างยิ่งในสถานศึกษาที่ควรเป็นสถานที่ปลอดภัยสำหรับการเรียนรู้และแสดงความคิดเห็น เป็นที่ประจักษ์ชัดแล้วว่าคณะผู้บริหารไม่เพียงแต่ไม่ตระหนักถึงบทบาทหน้าที่ของตนในการรักษาเสรีภาพทางวิชาการในสถานศึกษาเท่านั้น แต่ยังขัดขวางกระบวนการเรียนรู้ของนักศึกษา อันเป็นเป้าหมายหลักของมหาวิทยาลัยอีกด้วย จากที่กล่าวมาข้างต้น องค์การบริหารสโมสรนิสิตจุฬาลงกรณ์มหาวิทยาลัยจึงขอแสดงจุดยืนร่วมสนับสนุนนักศึกษามหาวิทยาลัยเชียงใหม่ในการเรียกร้องเสรีภาพทางวิชาการในมหาวิทยาลัย อันสมควรเป็นพื้นที่ปลอดภัยในการแสดงออก องค์การบริหารสโมสรนิสิตจุฬาลงกรณ์มหาวิทยาลัย 18 ตุลาคม 2564 ข่าววัฒนธรรมคณะวิจิตรศิลป์มหาวิทยาลัยเชียงใหม่มช.Media Art and Designองค์การบริหารสโมสรนิสิตจุฬาลงกรณ์มหาวิทยาลัยอบจ.ติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/FRUwmarjsfI/95540,2021_10_19
ตร.เตรียมส่งอัยการ คดีพี่สาว 'วันเฉลิม' ปราศรัยเรื่องน้องถูกอุ้มหาย #ม็อบ5กันยา,"Submitted on Tue, 2021-10-19 23:48ภาพจากแฟ้ม สน.ทองหล่อ นัดส่งสำนวนคดี #ม็อบ5กันยา ให้อัยการวันที่ 20 ต.ค. 2564 พี่สาว 'วันเฉลิม' ถูกตั้งข้อหาฐานฝ่าฝืนข้อกำหนดตาม พ.ร.ก.ฉุกเฉินฯ หลังร่วมปราศรัยเรียกร้องความเป็นธรรมให้น้องชายที่ถูกอุ้มหายในกัมพูชา 19 ต.ค. 2564 มูลนิธิผสานวัฒนธรรมรายงานว่า พนักงานสอบสวน สน.ทองหล่อ นัดสั่งฟ้องสิตานัน สัตย์ศักดิ์สิทธิ์ พี่สาวของวันเฉลิม สัตย์ศักดิ์สิทธิ์ นักกิจกรรมที่ถูกบังคับสูญหายเมื่อปี 2563 ที่ประเทศกัมพูชา ต่ออัยการพิเศษฝ่ายคดีศาลแขวง 4 ยานนาวา ในวันที่ 20 ต.ค. 2564 เวลา 14.00 น. หลังจากยื่นคำให้การเพิ่มเติมเป็นหนังสือต่อพนักงานสอบสวน และขอให้สืบพยานบุคคลเพิ่มเติมจำนวน 2 คน เมื่อวันที่ 18 ต.ค. 2564 คดีนี้สืบเนื่องจากสิตานันถูกเชิญให้เข้าร่วมกิจกรรมบอกเล่าเรื่องราวการหายตัวไปของวันเฉลิม เมื่อวันที่ 5 ก.ย. 2564 จึงตกเป็นผู้ต้องหาในคดีอาญา หมายเลขคดี 515/2564 ในข้อหาว่า “ร่วมกันจัดกิจกรรมซึ่งมีการรวมกลุ่มกันของบุคคลที่มีจำนวนรวมกันมากกว่า 25 คน ที่มีความเสี่ยงต่อการแพร่โรค, ร่วมกันชุมนุมหรือทำกิจกรรมที่มีความเสี่ยงต่อการแพร่โรคในพื้นที่ที่มีประกาศหรือคำสั่งกำหนดเป็นพื้นที่ควบคุมสูงสุดและเข้มงวดโดยไม่ได้รับอนุญาต และไม่ปฎิบัติตามคำสั่งของเจ้าพนักงานซึ่งสั่งการตามอำนาจที่มีกฎหมายให้ไว้ ไม่ปฎิบัติตามคำสั่งนั้น โดยไม่มีเหตุหรือข้อแก้ตัวอันสมควร” ก่อนหน้านี้ เมื่อวันที่ 14 ต.ค. 2564 สิตานันเข้าไปรับทราบข้อกล่าวหาที่ สน.ทองหล่อ และให้การปฏิเสธตลอดข้อกล่าวหา เนื่องจากไม่ได้กระทำผิดตามข้อกล่าวหาดังกล่าว และเมื่อวันที่ 18 ต.ค. 2564 ได้ยื่นคำให้การเพิ่มเติมเป็นหนังสือ โดยได้ขอให้พนักงานสอบสวนสืบพยานบุคคลจำนวน 2 คน และสอบข้อเท็จจริงเพิ่มเติม เพื่อให้ได้ข้อมูลที่แท้จริงและเพื่อให้ความเป็นธรรมแก่ผู้ต้องหา แต่ปรากฎว่า พนักงานสอบสวนกลับเร่งส่งสำนวนคดีโดยมีความเห็นควรสั่งฟ้องส่งให้อัยการ “ตอนนี้ฉันรู้สึกถึงการถูกกดขี่และย่ำยีครอบครัวของฉัน ทำให้รู้สึกคับแค้นใจมากยิ่งขึ้นไปอีกจากการถูกดำเนินคดีอาญาในลักษณะนี้” สิตานัน กล่าว ด้านพรเพ็ญ คงขจรเกียรติ ผู้อำนวยการมูลนิธิผสานวัฒนธรรม กล่าวว่า คดีนี้ถือได้ว่าเป็นความตกต่ำของสิทธิเสรีภาพของประชาชนในการแสดงออกและการชุมนุม รวมทั้งสิทธิของญาติในการเรียกร้องขอความเป็นธรรม การพูดปราศรัยไม่ได้กล่าวพาดพิงถึงบุคคลใด และเป็นการใช้สิทธิเสรีภาพในการเรียกร้องให้มีกฎหมายที่ดีกว่ากฎหมายอาญาในปัจจุบัน เพื่อการค้นหาความจริงภายหลังเมื่อมีการกระทำให้สูญหายเกิดขึ้น เช่น กรณีของวันเฉลิม สัตย์ศักดิ์สิทธิ์ น้องชายของสิตานัน “การทำให้ผู้เสียหายเป็นผู้ต้องหาในคดีอาญา ถือเป็นความรุนแรงเชิงโครงสร้างที่รัฐไทยกดขี่ประชาชนและอยู่พร่ำเพื่อ โดยไม่มีการตรวจสอบถ่วงดุลที่เป็นผล ถือเป็นความล้มเหลวของรัฐไทย เราขอเรียกร้องให้รัฐบาลทั้งตำรวจ อัยการและศาลยุติการร่วมมือกันกระทำสิ่งนี้ทันที ทุกกรณี รวมทั้งกรณีของนางสาวสิตานัน” พรเพ็ญ กล่าวเสริม ข่าวสิทธิมนุษยชนสิตานัน สัตย์ศักดิ์สิทธิ์วันเฉลิม#ม็อบ5กันยาสน.ทองหล่อพ.ร.ก.ฉุกเฉินติดตามประชาไทอัพเดท ได้ที่เฟซบุ๊ก https://fb.me/prachatai : ทวิตเตอร์ https://twitter.com/prachatai : LINE ไอดี = @prachatai",http://feedproxy.google.com/~r/prachatai/~3/vn3QebBZ9Eo/95543,2021_10_19
