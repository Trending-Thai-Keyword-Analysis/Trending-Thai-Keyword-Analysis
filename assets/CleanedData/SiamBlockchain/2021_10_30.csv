title,summary,link,published
แพลทฟอร์มด้าน DeFi ตัวใหม่ AnubisDAO ถูกขโมยเงินกว่า 1.9 พันล้านบาท,"AnubisDAO ถูกโจมตีจากกลุ่มที่ไม่ทราบที่มา และถูกขโมยเงินออกไปในรูปแบบคริปโตเป็นมูลค่ากว่า 1.9 พันล้านบาทจาก auction pool เงินถูกดูดออกจาก AnubisDao ผ่านการ Rug pull AnubisDAO ซึ่งเป็นโครงการ crypto ที่เพิ่งเปิดตัวใหม่ ได้รับการโจมตีครั้งใหญ่เมื่อวานนี้ จากข้อมูลบนเครือข่ายเผยว่ามีคนดูดเหรียญ ETH มูลค่า 60 ล้านดอลลาร์จาก launch pool ของโครงการออกไป Anubis นั้นถูก Fork แยกออกมาจากโครงการ OlympusDAO ที่เปิดตัวบน Copper โดยเป็นแพลทฟอร์มด้านการระดมทุนผ่าน crowdfunding ที่สัญญาว่าจะสร้างโครงสร้างพื้นฐาน DeFi ที่ชุมชนเป็นเจ้าของ ทีมงานได้เริ่มต้นแจกจ่ายสภาพคล่องบน Balancer เป็นเหรียญโทเค็น ANKH ดั้งเดิมให้กับนักลงทุนเพื่อแลกกับ ETH โดย 20 ชั่วโมงก่อนการขายโทเค็น ก็ได้มีบุคคลไม่ทราบที่มาได้ทำการระบายเหรียญ Ethereum จำนวน 13,556.36 ETH ออกไปจากแพลทฟอร์ม คิดเป็นมูลค่าราว ๆ 1.9 พันล้านบาท Sisyphus ผู้สนับสนุนหลักของ AnubisDAO ยืนยันการโจมตีและกล่าวว่าบุคคลที่ดำเนินการคือ “สมาชิกในทีมหรือการโจมตีแบบฟิชชิ่งที่กำหนดเป้าหมายไปที่สมาชิกในทีม” ทวีตนี้ถูกลบไปแล้ว อย่างไรก็ตาม Sisyphus เสนอรางวัล 1,000 ETH (ประมาณ 4.4 ล้านเหรียญสหรัฐ) เพื่อระบุบุคคลที่อยู่เบื้องหลังกระเป๋าเงินที่เกี่ยวข้องกับการโจมตี Anubis ทีมอ้างว่ายังคงทำการสืบสวนที่มาของการโจมตีอยู่ ในขณะเดียวกัน ETH จากเหตุการณ์ rug pull นี้ได้ถูกโอนไปยังกระเป๋าเงินนี้ และภายหลังจากนั้นไม่นานราคาโทเค็น ANKH ก็ร่วงลงอย่างรุนแรง สมาชิกชุมชนบางคนกล่าวหาว่าเหตุการณ์นี้เป็นการ rug pull ซึ่งเป็นโครงการที่มีเจตนาจงใจขโมยเงินทุนของนักลงทุนที่ฝากไว้ในแหล่งรวมสภาพคล่อง มีการกล่าวหาสมาชิกในทีมที่ใช้นามแฝงว่า “Beerus” ที่เป็นผู้อยู่เบื้องหลังการโจมตีครั้งนี้ แต่อย่างไรก็ตาม ยังไม่มีใครสามารถอธิบายได้ นักวิจารณ์คนอื่น ๆ ได้ออกมากล่าวว่าโครงการนี้ไม่น่าไว้วางใจ เนื่องจากมันเปิดตัวโดยไม่มีเว็บไซต์หรือ whitepaper อย่างไรก็ตาม การขาดข้อมูลที่น่าเชื่อถือเกี่ยวกับทีมไม่ได้ขัดขวางให้ผู้คนกระโดดเข้ามาลงทุนในโปรเจคนี้แต่อย่างใด DeFi_Brain บุคคลที่มีชื่อเสียงด้านคริปโตรายหนึ่งเปิดเผยว่าสูญเสียเงินเกือบครึ่งล้านดอลลาร์ในเหตุการณ์นี้",https://siamblockchain.com/2021/10/30/60m-stolen-from-anubisdao-crypto-fundraise/,2021_10_30
NFT ของ CryptoPunk ตัวหนึ่งถูกขายไปในราคา 1.66 หมื่นล้านบาท ชุมชนสงสัย,NFT ของ CryptoPunk ตัวหนึ่งเพิ่งถูกขายไปในราคาที่มากกว่า 500 ล้านดอลลาร์ หรือราว ๆ 1.66 หมื่นล้านบาท ซึ่งถือเป็นการขาย NFT ที่มีมูลค่ามากที่สุดในประวัติศาสตร์เลยก็ว่าได้ แต่อย่างไรก็ตามนักวิเคราะห์ได้ออกมาตั้งคำถามเกี่ยวกับความถูกต้องของการขายดังกล่าว CryptoPunk 9998 ถูกขายได้กว่า $500 ล้าน ตามฟีดการขาย CryptoPunk เผยว่า NFT CryptoPunk #9998 ดังกล่าวขายได้ถูกขายไปในราคา 532 ล้านดอลลาร์ ซึ่งหมายความว่าเป็นการขายที่แพงที่สุดในประวัติศาสตร์ของ Cryptopunks แม้ว่าสิ่งนี้จะได้รับการเฉลิมฉลอง แต่ชุมชน crypto ได้พบกับธุรกรรมที่ผิดปกติด้วยความสงสัย โดยคาดการณ์ว่าอาจมีการซื้อขายกันภายในเพื่อปั่นราคากันเอง สมาชิกของชุมชนได้ชี้ให้เห็นว่าผู้ซื้อรายใหม่และผู้ถือก่อนหน้านี้อาจเป็นบุคคลเดียวกันเนื่องจาก CryptoPunk NFT ถูกขายกลับไปยังที่อยู่เดิมที่ถือไว้ก่อนหน้านี้ ในขณะที่คนอีกกลุ่มหนึ่งเชื่อว่าการซื้อดังกล่าวสามารถทำได้ผ่าน flash loan หากเป็นกรณีนี้ แสดงว่าการขาย NFT ดังกล่าวอาจเป็นเพียงแค่การ reverse เท่านั้น ชุมชน Crypto มีความเห็นที่แตกต่างกันไป ด้วยความตั้งใจของผู้ซื้อและผู้ถือครองไม่ชัดเจน บางคนคาดการณ์ว่านี่อาจเป็นแค่ใครสักคนที่ออกมาทำสิ่งนี้เพื่อความสนุกสนานเท่านั้น ผู้ใช้งานทวิตเตอร์รายหนึ่งนาม Buzz กำลังพยายามสืบหาต้นตอของการซื้อขาย NFT ดังกล่าว โดยระบุว่านี่เป็นการทำ flash loan โดยเขากล่าวว่า “บุคคลนี้ยืม 500M DAI และ ETH เป็นจำนวนมาก จากนั้นก็จ่ายคืนในขณะที่ซื้อ crypto punk พร้อมกัน” มุมมองของ Buzz ยังถูกแบ่งปันโดย @nanexcool ซึ่งอธิบายการขายว่าเป็น flash loan อย่างไรก็ตาม ผู้ใช้ Twitter ยอดนิยม David Lark มีความเห็นที่แตกต่างกันออกไป โดยกล่าวว่านี่เป็นเพียงการฟอกเงินเท่านั้น,https://siamblockchain.com/2021/10/30/cryptopunk-nft-sold-for-over-500-million-in-suspicious-sale/,2021_10_30
เหรียญ SHIB ที่ Vitalik Buterin เคยเผาทิ้งไปเมื่อพฤษภาคมจะมีมูลค่า 2.8 หมื่นล้านดอลลาร์ในวันนี้,"ในเดือนพฤษภาคม Vitalik Buterin ผู้ร่วมก่อตั้งของ Ethereum ได้ทำการเผาโทเค็น Shiba Inu จำนวน 410,24 ล้านล้าน SHIB ทิ้งไปจากระบบ ซึ่งตอนนี้จะเทียบเท่ากับ 2.78 หมื่นล้านดอลลาร์ นอกจากนี้ เขายังบริจาค SHIB มูลค่า 50 ล้านล้าน (3.4 หมื่นล้านดอลลาร์ที่คำนวณได้จากราคาปัจจุบัน) ให้กับอินเดียที่ต้องต่อสู้กับการติดเชื้อไวรัสโควิด-19 ในขณะนั้น 5 เดือนผ่านไป ความสำเร็จของ Dogecoin ตั้งแต่ต้นปี 2564 นำไปสู่การลอกเลียนแบบเหรียญใหม่จำนวนมากขึ้นมา โดยมีเป้าหมายที่จะขโมยจากความสนใจของสาธารณชน และเหรียญที่ได้รับความนิยมมากที่สุดคือ Shiba Inu (SHIB) ภายในกลางเดือนพฤษภาคมปีนี้ โปรแกรมเมอร์ชาวรัสเซีย-แคนาดา หรือที่รู้จักกันดีในฐานะหนึ่งในผู้ร่วมก่อตั้งของ Ethereum นาย Vitalik Buterin ได้ครอบครอง 50% ของอุปทานทั้งหมดของเหรียญ แต่ในไม่ช้าเขาก็ตัดสินใจว่าจะแจกโทเค็น SHIB จำนวน 50 ล้านล้านเหรียญให้กับกองทุนบรรเทาทุกข์ Covid ของอินเดีย ที่น่าสนใจคืออีกหนึ่งสัปดาห์ต่อมา เขาเผา 90% ของเหรียญ Shiba Inu ที่เหลืออยู่ (410.24 ล้านล้านโทเค็น) และให้คำมั่นว่าจะบริจาคส่วนที่เหลือให้กับองค์กรการกุศล เมื่อถึงเวลาเผา ธุรกรรมดังกล่าวมีมูลค่า 6.74 พันล้านดอลลาร์ อย่างไรก็ตาม ในช่วงไม่กี่สัปดาห์ที่ผ่านมาราคา SHIB ได้เพิ่มขึ้นอย่างมากเมื่อเทียบกับเงินดอลลาร์ และตอนนี้มูลค่าของมันได้กลายเป็น 2.78 หมื่นล้านดอลลาร์ ปัจจุบันจำนวนโทเค็น SHIB ที่หมุนเวียนในตลาดคือ 549,153,087,840,070 เหรียญ Shiba Inu กำลังโด่งดัง เหรียญดังกล่าวมีจุดเริ่มต้นเพื่อเป็นเหรียญมีม crypto โดยมีเป้าหมายที่จะเป็น ‘ผู้ฆ่า Dogecoin’ ราคาของมันนั้นได้เพิ่มขึ้นมากกว่า 100,000,000% หากนับตั้งแต่ต้นปีนี้ อาจเป็นเพราะความสัมพันธ์กับ DOGE และราคาที่ถูกของมัน สิ่งนี้ที่ทำให้ผู้คนที่ต้องการจะหาวิธีการรวยทางลัดแห่กันเข้ามาซื้อเหรียญดังกล่าวเพื่อเก็งกำไร เหรียญดังกล่าวได้รับความนิยมอย่างมากจนทำให้ Binance ลิสต์เหรียญ SHIB",https://siamblockchain.com/2021/10/30/the-shib-vitalik-buterin-burned-in-may-would-now-be-worth-almost-28-billion/,2021_10_30
เหรียญ Stablecoin บน Blockchain ของ Cardano นาม Ardana ระดมทุนได้อีก 10 ล้านดอลลาร์,"Ardana ซึ่งเป็นเหรียญ Stablecoin ที่สร้างขึ้นบนบล็อคเชนของ Cardano (ADA) ได้รับเงินลงทุนรอบ Seeding จำนวน 10 ล้านดอลลาร์จากกลุ่มนักลงทุนที่นำโดย Three Arrows Capital และ Ascensive Assets Ryan Matovu ซีอีโอและผู้ร่วมก่อตั้ง Ardana ออกแถลงการณ์เกี่ยวกับข้อตกลงดังต่อไปนี้: “ในฐานะที่เป็นระบบนิเวศน์ของ Stablecoin แบบ all-in-one แรกที่สร้างขึ้นบน Cardano แพลตฟอร์มของเราช่วยให้ผู้ใช้สามารถเข้าถึงสภาพคล่องได้อย่างสะดวก ซึ่งเป็นปัญหาที่เกิดขึ้นในโลก DeFi ที่มีการแข่งขันสูง นอกจากนี้เรายังสามารถใช้ประโยชน์จากความเร็ว, ความสามารถในการปรับขนาด และความปลอดภัยของ Cardano เพื่อนำเสนอโซลูชันทางการเงินแบบกระจายศูนย์ที่เหมาะกับทุกคน และในไม่ช้า เราจะอำนวยความสะดวกในการแลกเปลี่ยนเงินตราต่างประเทศแบบออนไลน์” ผู้ใช้สามารถส่ง รับ, จัดเก็บ, ยืม และให้ยืม Stablecoin หรือที่เรียกว่า dUSD ได้อย่างอิสระบนเครือข่าย จะมีอัตราแลกเปลี่ยน 1:1 กับดอลลาร์สหรัฐฯ และจะถูกค้ำประกันอย่างเต็มที่ด้วยสกุลเงินดิจิตอล เช่น Cardano (ADA) Ardana วางแผนที่จะเปิดขายเหรียญ DANA ในรอบ public sale เพื่อการกำกับดูแลโปรโตคอลตามที่ระบุไว้ในแผนงาน ผู้พัฒนาโครงการตั้งใจที่จะเปิดขายมันในปลายปีนี้ โดยจะขายจำนวน 35.625 ล้านจากทั้งหมดที่ 125 ล้านโทเค็นในราคา $0.30 ถึง 0.60 ดอลลาร์ต่อเหรียญ นอกจากนี้ทีมยังวางแผนที่จะเปิดตัวเว็บกระดานเทรดแบบกระจายอำนาจหรือ DEX ที่เรียกว่า Danaswap ภายในไตรมาสที่สองของปีหน้า ปัจจุบันเครือข่าย Cardano มีค่าธรรมเนียมการทำธุรกรรมต่ำกว่าเครือข่ายอื่น ๆ บน Ethereum ซึ่งอาจเป็นประโยชน์สำหรับการใช้งานเหรียญ Stablecoin ก็เป็นได้ จากข้อมูลของ Bitquery และ BitInfoCharts เผยว่าผู้ใช้จ่ายค่าธรรมเนียมเฉลี่ย 0.43 ดอลลาร์สำหรับการทำธุรกรรมของ Cardano แต่ละครั้ง เทียบกับ 47.23 ดอลลาร์สำหรับ Ethereum ในตอนนี้",https://siamblockchain.com/2021/10/30/cardano-stablecoin-protocol-ardana-raises-10m-in-latest-funding-round/,2021_10_30
Ubisoft ลงทุนใน Startup ด้าน Crypto มีระบบ Play-to-earn,บริษัทผู้พัฒนาเกมชื่อดังระดับโลก Ubisoft กำลังพูดคุยหารือแผนการสำหรับการก้าวเข้ามาในวงการคริปโตของพวกเขา ภายในการประชุมผลประกอบการในสัปดาห์นี้ Ubisoft ได้ลงทุนใน Animoca ในระหว่างการประชุมนั้น นาย Yves Guillemot ซีอีโอของ Ubisoft กล่าวว่าบริษัทของเขาได้ลงทุนใน Animoca Brands ซึ่งเป็นบริษัทที่รู้จักกันดีในชุมชน crypto ในฐานะนักพัฒนาเกม The Sandbox บน Ethereum Guillemot ยังยอมรับว่าหนึ่งในโครงการของ Animoca ที่มีชื่อว่า REVV Motosport ซึ่งรวมถึงเกมหลายเกมที่ใช้สกุลเงินดิจิทัล REVV เพื่อเป็นรางวัลในเกมแนว play-to-earn ของพวกเขา เมื่อวันที่ 20 ต.ค. ที่ผ่านมา Animoca ประกาศว่าได้ทำการระดมทุนมูลค่า 65 ล้านดอลลาร์จาก Ubisoft และนักลงทุนรายอื่น ทำให้กมูลค่าบริษัทของพวกเขานั้นโดดเป็น 2.2 พันล้านดอลลาร์ บริษัทด้านการลงทุนภายใต้ Ubisoft นามว่า Entrepreneur Lab ได้แสดงรายการบริษัทอื่นๆ ที่พวกเขาได้เข้าไปลงทุนก่อนหน้านี้ ซึ่งนั่นรวมถึงบริษัทด้านคลาวด์สำหรับ dapp อย่าง Aleph.im และบริษัทเกม Horizon Blockchain Games โมเดล Play-to-earn กำลังเริ่มได้รับความนิยม นอกจากการลงทุนในสตาร์ทอัพแล้ว Ubisoft ยังสามารถใช้สกุลเงินดิจิทัลดังกล่าวสำหรับการทำธุรกรรมในเกมได้อีกด้วย ด้านนาย Frédérick Duguet CFO ของ Ubisoft แนะนำว่าพวกเขาสามารถให้รางวัลผู้เล่นเกมเป็นเหรียญคริปโตสำหรับผู้เล่นเกมของ Ubisoft นอกจากนี้นาย Duguet กล่าวว่าเทคโนโลยีบล็อคเชนจะช่วยให้ผู้ใช้ “สามารถได้รับ content เป็นเจ้าของ content ได้” เขาเสริมว่าบริษัท “เริ่มมีความรู้ที่ดีขึ้นว่าสิ่งนี้จะส่งผลกระทบต่ออุตสาหกรรมอย่างไร” จากการเป็นพันธมิตรกับบริษัทบล็อคเชนขนาดเล็กก่อนหน้านี้ และกล่าวว่า Ubisoft “ต้องการเป็นหนึ่งในผู้เล่นหลักของวงการนี้” ก่อนหน้านี้ Ubisoft ได้ก้าวเข้ามาในวงการ blockchain ด้วยการเปิดตัว NFT สำหรับนักสะสม เช่น Rabbids และ One,https://siamblockchain.com/2021/10/30/ubisoft-invests-in-crypto-startup-has-play-to-earn-plans/,2021_10_30
Valkyrie ยอมแพ้ ไม่ขอยื่นเปิดตัว Bitcoin Futures ETF แล้ว,"บริษัทด้านการลงทุนยักษ์ใหญ่ Valkyrie Investments ได้ออกมาเผยว่าพวกเขาได้ขอถอนคำขอ Bitcoin Futures ETF จาก ก.ล.ต. สหรัฐฯ แล้ว อ้างอิงจาก Etic Balchunas หรือผู้เชี่ยวชาญจาก Bloomberg ภายหลังจากที่ Bitcoin Futures ETF ของ Proshares ถูกเปิดตัวเมื่อช่วงกลางเดือนนี้ ทาง Valkyrie ก็ได้ทำการยื่นขอเปิดตัว Bitcoin Futures ของพวกเขาบ้าง โดยมีฟีเจอร์ที่ให้ลูกค้าสามารถ leverage ได้ 1.25x อย่างไรก็ตาม ดูเหมือนว่าข้อเสนอดังกล่าวนั้นจะพังลง เมื่อ Wall Street Journal ออกมาเผยว่าทาง ก.ล.ต. สหรัฐฯ นั้นได้สั่งให้ Vakyrie ถอนคำขอของพวกเขาออก ก่อนหน้านี้ Proshares ได้เปิดตัว Bitcoin futures ETF ของพวกเขาเมื่อวันที่ 19 ตุลาคมที่ผ่านมา ส่งผลทำให้ราคาของ BTC พุ่งไปแตะ 67,276 ดอลลาร์อย่างรุนแรง ในขณะเดียวกัน Direxion ก็ได้ยื่นคำขอ ETF ที่ให้นักเทรดและนักลทุนสามารถ short Bitcoin ได้",https://siamblockchain.com/2021/10/30/valkyrie-gives-up-on-leveraged-bitcoin-futures-etf/,2021_10_30
ข้อมูลเผย เจ้ามือกำลังแห่ช้อนซื้อ Bitcoin กันอย่างบ้าคลั่ง,รายงานล่าสุดจากผู้ให้บริการด้านเว็บกระดานเทรดคริปโตชื่อดัง Kraken ได้ออกมาเผยว่านักลงทุนสถาบันนั้นกำลังแห่เข้ามาช้อนซื้อ Bitcoin ในตลาดกันอย่งคับคั่ง เจ้ามือเป็นผู้นำเทรนด์การช้อนซื้อ Kraken ตั้งข้อสังเกตว่าการขาดแคลนอุปทานในตลาดควบคู่ไปกับการสะสมเหรียญของวาฬได้ส่งผลทำให้เกิดแนวโน้มขาขึ้นที่แข็งแกร่งซึ่งเริ่มในต้นเดือนตุลาคม โดย address Bitcoin ที่มีเหรียญมากกว่า 100 BTC นั้นได้ทำการซื้อเหรียญเพิ่มขึ้นนถึง 0.25% ในช่วงต้นเดือนนี้ คิดเป็นราว ๆ 7.2 แสนล้านดอลลาร์ นอกจากนี้ วาฬจำนวนมากได้เข้ามาในเครือข่าย bitcoin ในช่วงเวลาดังกล่าว โดยมีจำนวนกระเป๋า wallet ที่ถือมากกว่า 100 เหรียญเพิ่มขึ้น 1.6% ในขณะที่พิจารณาว่าวาฬเหล่านี้ถือ BTC นับล้าน แรงกดดันในการซื้อนั้นมีเพิ่มขึ้นอย่างมากจนส่งผลกระทบต่อราคา การเพิ่มขึ้นของจำนวนวาฬ Bitcoin เป็นผลมาจากอารมณ์ของนักลงทุนในตลาดที่มองโลกในแง่ดีที่เพิ่มขึ้นอย่างรวดเร็ว โดยในขณะที่วาฬยังคงซื้อเพิ่มมากขึ้นผ่าน ราคา Bitcoin ก็เพิ่งจะสร้างสถิติสูงสุดใหม่ที่ระดับ 67K ดอลลาร์ และ Kraken เชื่อว่าตลาดสามารถปีนขึ้นไปได้อีก นอกจากจำนวนบิตคอยน์ที่อยู่ในกระเป๋าสตางค์แล้ว กระแสการแลกเปลี่ยนยังเป็นตัวชี้วัดที่ดีในการพิจารณาว่าตลาดมีแรงกดดันในการขายหรือไม่ ตัวอย่างเช่น ในช่วงการโกลาหลของตลาดในช่วงเดือนพฤษภาคมที่ผ่านมาจากฝีมือของ Elon Musk ส่งผลทำให้เกิดการเทขายกันอย่างรุนแรง และยอดเหรียญคริปโตที่ถูกโอนเข้ามาในเว็บกระดานเทรดก็เยอะขึ้นตาม แต่สำหรับตอนนี้ทุกอย่างก็เปลี่ยนไป เมื่อเจ้ามือนั้นเลือกที่จะโอนเหรียญออกจากเว็บกระดานเทรดเพื่อมาถือไว้ ข้อมูลพื้นฐานมาโครราคา Bitcoin ปี 2021 เป็นปีที่ดีสำหรับ bitcoin และตลาด crypto โดยรวม ProShares และ Valkyrie เพิ่งกลายเป็นบริษัทการลงทุนรายแรกในสหรัฐฯ ที่เปิดให้ซื้อขาย Bitcoin Futrues ETF wด้ สิ่งนี้เปิดเส้นทางสำหรับนักลงทุนสถาบันที่อยู่นอกวงการให้เข้ามาลงทุนใน Bitcoin ได้ นอกจากนี้ผู้เชี่ยวชาญยังคาดการณ์อีกด้วยว่าในอนาคตเราอาจได้เห็นการไหลเข้ามาของเม็ดเงินสู่ตลาดคริปโตมากกว่านี้,https://siamblockchain.com/2021/10/30/data-shows-bitcoin-price-is-being-propped-up-by-whales-buying-spree/,2021_10_30
"ราคาเหรียญ Squid Game พุ่งแรงกว่า 100,000% ผู้เชี่ยวชาญเตือนมีความเสี่ยงสูงมาก","ดูเหมือนว่าจะมีเหรียญตัวใหม่ที่มาท้าทายกระแสของ Shiba Inu (SHIB) ที่กำลังโด่งดังมากในตอนนี้เสียแล้ว นั่นก็คือเหรียญ Squid Game สกุลเงินดิจิทัลที่ได้รับแรงบันดาลใจจากซีรีย์บน Netflix โดยผู้สร้างนั้นได้ตั้งใจที่จะใช้ชื่อเดียวกับซีรีย์ดังกล่าวเลยนั่นเอง อย่างไรก็ตาม แม้ว่าราคาโทเค็นของ Squid Game จะพุ่งสูงขึ้นอย่างมาก แต่ก็มีการเตือนหลายครั้งเกี่ยวกับเหรียญดังกล่าว ที่แม้แต่เว็บไซต์ด้านข้อมูลคริปโตอย่าง CoinMarketCap ยังออกมาบอกให้นักลงทุน “ใช้ความระมัดระวัง” ในการลงทุน “เราได้รับรายงานหลายฉบับว่าผู้ใช้ไม่สามารถขายโทเค็นนี้ใน Pancakeswap” CoinMarketCap ประกาศ โดย Pancakeswap นั้นคือผู้ให้บริการเว็บเทรด crypto แบบ Decentralized “โปรดใช้ความระมัดระวังและระมัดระวังในขณะทำการซื้อขาย! โครงการนี้ได้รับแรงบันดาลใจจากซีรีย์ของ Netflix อย่างชัดเจน แต่ก็ไม่น่าจะมีส่วนเกี่ยวข้องกับพวกเขาอย่างเป็นทางการ” CoinMarketCap กล่าวเสริม Netflix บอกกับ CNBC ว่าไม่เกี่ยวข้องกับสกุลเงินดิจิทัลและไม่รับรองมันอีกด้วย ผู้เฝ้าดูตลาด crypto รายอื่น ๆ ได้ชี้ให้เห็นถึงความไม่ชัดเจนของโครงการที่มีข้อมูลสาธารณะเพียงเล็กน้อยและรวมถึงภาษาเขียนแบบสมัครเล่นที่ใช้ใน whitepaper “ทำไมผู้ก่อตั้งทั้งหมดไม่อยู่ใน LinkedIn” นักลงทุนคริปโตคนหนึ่งถามผ่าน Twitter “ระวังนะ มันเสี่ยงมาก” เว็บไซต์ของเหรียญ Squid Game นั้นเต็มไปด้วยลิงก์เสีย, ข้อผิดพลาดทางไวยากรณ์ และการออกแบบที่ยังไม่เสร็จ นอกจากนี้ยังมีการแอบอ้างความเกี่ยวข้องกับนาย Elon Musk อีกด้วย โทเค็น Squid Game นั้นดูเหมือนว่าจะเป็นไปตามรูปแบบของหนังซีรีย์บน Netflix โดยเล่นเกมจะต้องพยายามกำจัดผู้เล่นรายอื่น ๆ เพื่อรับรางวัล โดยเว็บไซต์อ้างว่าเกมกำลังจะมาใน “เร็ว ๆ นี้” แต่ก็ไม่ได้บอกว่าจะเริ่มเมื่อไร นอกจากนี้โทเค็นยังมีคุณลักษณะที่นักพัฒนาอธิบายว่าเป็น “กลไกป้องกันการถ่ายโอนข้อมูล” เพื่อกีดกันผู้ซื้อจากการเทขายโทเค็นของตนอีกด้วย การเพิ่มขึ้นของราคาเหรียญ Squid Game เกิดขึ้นในขณะที่ราคาเหรียญ Shiba Inu ยังคงทำให้ราคาเพิ่มขึ้นอย่างมาก ปัจจุบัน Shib มีราคาที่เพิ่มขึ้นประมาณ 1,000% จากเดือนที่แล้ว ซึ่งทำให้ราคาเพิ่มขึ้นมากยิ่งขึ้นนับตั้งแต่เปิดตัวในปี 2020",https://siamblockchain.com/2021/10/30/the-new-shiba-inu-serious-warning-issued-over-viral-cryptocurrency-thats-suddenly-soared-over-100000/,2021_10_30
