title,summary,link,published
จีนอพยพประชาชน-สั่งปิดเหมืองถ่านหินหลังฝนถล่มมณฑลซานซี,"จีนอพยพประชาชนกว่า 120,000 คน เนื่องจากฝนที่ตกลงมาอย่างหนักจนเกิดน้ำท่วมในมณฑลซานซีทางตอนเหนือเมื่อช่วงสุดสัปดาห์ที่ผ่านมา โดยมีการพยากรณ์ถึงปริมาณฝนที่จะเพิ่มขึ้นด้วย น้ำท่วมครั้งนี้เกิดขึ้นหลังอุทกภัยครั้งใหญ่ในมณฑลเหอหนานทางตอนกลางเมื่อเดือนก.ค.ที่ผ่านมา และก่อให้เกิดความกังวลในการจัดหาพลังงานก่อนเข้าสู่ฤดูหนาว ทั้งนี้ หลายพื้นที่ของมณฑลซานซีโดยทั่วไปมีสภาพอากาศที่แห้ง แต่กลับมีปริมาณฝนตกลงมาอย่างหนักจนทำลายสถิติในช่วงสัปดาห์ที่ผ่านมา ด้านรัฐบาลของมณฑลสั่งให้เหมืองถ่านหินใช้มาตรการป้องกันน้ำท่วมและจัดทำแผนรับมือสถานการณ์ฉุกเฉินที่พร้อมในทันทีหากเกิดเหตุร้ายแรง แถลงการณ์ของรัฐบาลท้องถิ่นระบุว่า เหมืองถ่านหินอย่างน้อย 60 แห่งในมณฑลซานซี ซึ่งเป็นหนึ่งในภูมิภาคที่ผลิตถ่านหินชั้นนำของจีน ได้ระงับการดำเนินงานเนื่องจากน้ำท่วม แม้ว่าจีนจะเผชิญวิกฤตด้านพลังงานอยู่ก็ตาม โดย สำนักข่าวอินโฟเควสท์ (11 ต.ค. 64) The post จีนอพยพประชาชน-สั่งปิดเหมืองถ่านหินหลังฝนถล่มมณฑลซานซี appeared first on สำนักข่าวอินโฟเควสท์.",https://www.infoquest.co.th/2021/134649,11_10_2021
