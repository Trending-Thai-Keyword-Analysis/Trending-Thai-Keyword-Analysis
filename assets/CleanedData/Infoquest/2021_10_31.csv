title,summary,link,published
ผู้นำ G20 ไฟเขียวข้อตกลงจัดเก็บภาษีครั้งประวัติศาสตร์ มีผลบังคับใช้ปี 2566,ที่ประชุมกลุ่มผู้นำประเทศมหาอำนาจ G20 ได้อนุมัติข้อตกลงครั้งสำคัญระดับโลก ด้วยการเห็นชอบข้อตกลงจัดเก็บภาษีกำไรของบริษัทที่มีขอบเขตในการทำธุรกิจขนาดใหญ่ด้วยการจัดเก็บภาษีในสัดส่วนอย่างน้อย 15% ซึ่งข้อตกลงดังกล่าว จะมีผลบังคับใช้ในปี พ.ศ.2566 โดยข้อตกลงเรื่องการจัดเก็บภาษีดังกล่าวเป็นข้อเสนอโดยสหรัฐอเมริกา นางเจเน็ต เยลเลน รัฐมนตรีกระทรวงคลังสหรัฐ กล่าวว่า ข้อตกลงครั้งนี้เกิดขึ้นในช่วงเวลาที่สำคัญอย่างยิ่งสำหรับเศรษฐกิจโลก และจะช่วยยุติการแข่งขันที่ก่อให้เกิดความเสียหายในเรื่องการจัดเก็บภาษี การประชุมกลุ่มผู้นำ G20 ครั้งนี้ จัดขึ้นที่กรุงโรม ประเทศอิตาลีเมื่อวันเสาร์ที่ผ่านมา โดยมีประธานาธิบดีสี จิ้นผิง ของจีน และประธานาธิบดีวลาดิเมียร์ ปูติน แห่งรัสเซีย เท่านั้นที่เข้าร่วมการประชุมออนไลน์ ขณะที่ผู้นำของกลุ่ม G20 และสหภาพยุโรปได้เข้าร่วมการประชุมที่กรุงโรมด้วยตนเอง ทั้งนี้ การเห็นชอบข้อตกลงดังกล่าวมีเป้าหมายที่จะแก้ปัญหาการยักย้ายถ่ายเทกำไรหรือการจ่ายภาษีของบริษัทข้ามชาติด้วยการใช้ประโยชน์จากประเทศที่มีอัตราการจัดเก็บภาษีในระดับต่ำ หัวข้อการประชุมเกี่ยวกับการเปลี่ยนแปลงของสภาพภูมิอากาศและโควิด-19 ก็เป็นวาระในการประชุมสุดยอดครั้งนี้ด้วยเช่นกัน โดย สำนักข่าวอินโฟเควสท์ (31 ต.ค. 64) The post ผู้นำ G20 ไฟเขียวข้อตกลงจัดเก็บภาษีครั้งประวัติศาสตร์ มีผลบังคับใช้ปี 2566 appeared first on สำนักข่าวอินโฟเควสท์.,https://www.infoquest.co.th/2021/140722,2021_10_31
"ศบค.พบผู้ติดเชื้อโควิดรายใหม่ 8,859 ราย ATK 3,285 ตาย 47 ราย","ศูนย์บริหารสถานการณ์โควิด-19 (ศบค.) รายงานสถานการณ์การแพร่ระบาดของไวรัสโควิด-19 ในประเทศวันนี้ว่า พบผู้ติดเชื้อรายใหม่ 8,859 ราย ประกอบด้วย ผู้ติดเชื้อในประเทศจากระบบเฝ้าระวังและระบบบริการ 8,247 ราย จากการค้นหาผู้ติดเชื้อเชิงรุกในชุมชน 269 ราย และจากเรือนจำ/ที่ต้องขัง 330 ราย ผู้ที่เดินทางมาจากต่างประเทศและเข้าสถานที่กักกันที่รัฐจัดให้ 13 ราย ส่วนผู้ติดเชื้อเข้าข่ายด้วยการตรวจ ATK 3,285 ราย เสียชีวิต 47 ราย สำหรับจำนวนผู้ป่วยยืนยันสะสมในประเทศตั้งแต่ต้นปี 63 จนถึงล่าสุดอยู่ที่ 1,912,024 ราย โดยมีผู้ป่วยรักษาหายแล้วเพิ่มขึ้น 8,253 ราย ยอดเสียชีวิตสะสมเพิ่มเป็น 19,205 ราย โดย สำนักข่าวอินโฟเควสท์ (31 ต.ค. 64) The post ศบค.พบผู้ติดเชื้อโควิดรายใหม่ 8,859 ราย ATK 3,285 ตาย 47 ราย appeared first on สำนักข่าวอินโฟเควสท์.",https://www.infoquest.co.th/2021/140725,2021_10_31
พาณิชย์ แนะผู้ประกอบการผลไม้ไทยใช้ช่องทาง FTA ขยายตลาดส่งออกไปต่างประเทศ,นางอรมน ทรัพย์ทวีธรรม อธิบดีกรมเจรจาการค้าระหว่างประเทศ กระทรวงพาณิชย์ เปิดเผยว่า กรมฯ ได้ดำเนินตามนโยบายของ รมว.พาณิชย์ ที่มอบหมายให้ทีมเซลล์แมนเร่งหาตลาดให้ผลไม้ไทยทั้งในและต่างประเทศ โดยกรมฯ ได้เร่งผลักดันให้เกษตรกร ผู้ประกอบการ และผู้ส่งออก ใช้ประโยชน์จากความตกลงการค้าเสรี (FTA) เพื่อขยายตลาดส่งออกผลไม้มาอย่างต่อเนื่อง โดยเฉพาะในประเทศคู่ FTA ของไทยที่ไม่เก็บภาษีนำเข้ากับผลไม้ส่วนใหญ่ที่ส่งออกจากไทยแล้ว ทั้งนี้ ไทยทำ FTA รวม 13 ฉบับกับ 18 ประเทศ โดยคู่ FTA 12 ประเทศ ได้แก่ จีน ออสเตรเลีย นิวซีแลนด์ ชิลี เปรู บรูไนฯ สิงคโปร์ ฟิลิปปินส์ อินโดนีเซีย มาเลเซีย เมียนมา และฮ่องกง ไม่เก็บภาษีนำเข้ากับผลไม้สด แช่แข็งและแห้ง ที่ส่งออกจากไทยทุกชนิดแล้ว ส่วนอีก 6 ประเทศ ได้แก่ ญี่ปุ่น เกาหลีใต้ อินเดีย สปป.ลาว […] The post พาณิชย์ แนะผู้ประกอบการผลไม้ไทยใช้ช่องทาง FTA ขยายตลาดส่งออกไปต่างประเทศ appeared first on สำนักข่าวอินโฟเควสท์.,https://www.infoquest.co.th/2021/140735,2021_10_31
จีนเผยดัชนี PMI ภาคการผลิตเดือนต.ค.ขยับลงแตะ 49.2,สำนักงานสถิติแห่งชาติจีนเปิดเผยว่า ดัชนี PMI ภาคการผลิตของจีนในเดือนตุลาคม ขยับลงมาอยู่ที่ 49.2 จากระดับเดือนกันยายนที่ 49.6 โดยสถิติที่อยู่สูงกว่า 50 นั้น บ่งชี้ถึงการขยายตัว ขณะที่สถิติที่ต่ำกว่า 50 บ่งชี้ถึงการหดตัวลง โดย สำนักข่าวอินโฟเควสท์ (31 ต.ค. 64) The post จีนเผยดัชนี PMI ภาคการผลิตเดือนต.ค.ขยับลงแตะ 49.2 appeared first on สำนักข่าวอินโฟเควสท์.,https://www.infoquest.co.th/2021/140732,2021_10_31
นายกฯ กำชับฝ่ายมั่นคงคุมเข้มสกัดแรงงานเถื่อนลักลอบเข้าเมืองช่วงเปิดประเทศ,"พล.อ.คงชีพ ตันตระวาณิชย์ โฆษกกระทรวงกลาโหม กล่าวว่า ฝ่ายความมั่นคงพร้อมสนับสนุนนโยบายเปิดประเทศในวันที่ 1 พ.ย.นี้ โดย พล.อ.ชัยชาญ ช้างมงคล รมช.กลาโหม ได้ย้ำถึงนโยบายของ พล.อ.ประยุทธ์ จันทร์โอชา นายกรัฐมนตรีและ รมว.กลาโหม ที่กำชับต่อทุกเหล่าทัพให้กองกำลังป้องกันชายแดนทั้งทางบกและทางน้ำยังคงตรึงกำลังเข้มเฝ้าระวังชายแดน สกัดกั้นการลักลอบเข้าเมือง ยาเสพติด อาวุธสงคราม และสินค้าผิดกฏหมายบริเวณพื้นที่ชายแดนรอบประเทศต่อเนื่องกันไป โดยเฉพาะชายแดนเมียนมาและกัมพูชาที่พบการลักลอบเข้าเมืองมากขึ้นตามลำดับ โดยให้ทุกเหล่าทัพประสานการทำงานร่วมกับฝ่ายปกครอง ตำรวจ และส่วนราชการที่เกี่ยวข้องสกัดกั้นและปราบปรามขบวนการลักลอบนำพาคนต่างด้าวเข้าเมืองในพื้นที่ชายแดนและพื้นที่ชั้นใน พร้อมทั้งให้การสนับสนุน แนะนำ และช่วยกำกับการปฏิบัติของประชาชนให้เป็นไปตามมาตรการควบคุมโรคที่กำหนด ทั้งนี้ขอให้เฝ้าระวังติดตามสถานการณ์ ไม่ประมาท และเตรียมให้การสนับสนุนมาตรการจำกัดควบคุมโรคเร่งด่วนเป็นพื้นที่ หากมีปัญหาการแพร่ระบาดเป็นกลุ่ม สำหรับพื้นที่จังหวัดชายแดนใต้ที่สถานการณ์การแพร่ระบาดเริ่มทรงตัวและมีแนวโน้มลดลง ขอให้ยังคงร่วมกันสร้างความเข้าใจกับประชาชนในพื้นที่ เพื่อรับวัคซีนและลดพฤติกรรมเสี่ยงที่อาจเป็นปัญหาต่อการควบคุมโรค โฆษกกระทรวงลกาโหม กล่าวว่า ฝ่ายความมั่นคงต้องขอความร่วมมือผู้ประกอบการหยุดจ้างแรงงานผิดกฎหมายเข้าทำงาน เนื่องจากไม่ผ่านการคัดกรองควบคุมโรค ซึ่งจะสร้างปัญหาการกลับมาแพร่ระบาดและความเสียหายต่อส่วนรวมระยะยาวในสถานการณ์และโอกาสที่เรากำลังเปิดประเทศและกลับมาใช้ชีวิตปกติในวิถีใหม่ร่วมกัน ในภาพรวมของการลักลอบเข้าเมืองผิดกฎหมายยังคงมีการทำเป็นขบวนการ โดยมีต้นทางจากผู้ประกอบการหรือเจ้าของกิจการที่เห็นแก่ได้ แจ้งความต้องการแรงงานเถื่อนไปยังตัวแทนหรือนายหน้าที่จัดตั้งแฝงในรูปบริษัทมีการส่งต่อไปยังผู้นำพาทั้งฝั่งไทยและประเทศเพื่อนบ้านนำพาเข้า มีผู้ให้ที่พักพิงหลบซ่อนและเคลื่อนย้ายนำส่งพื้นที่เป้าหมายชั้นใน บางขบวนการมีเจ้าหน้าที่เข้าไปเอื้อประโยชน์และรับส่วยรายหัว มีการกักขังหน่วงเหนี่ยว ซึ่งขณะนี้ฝ่ายข่าวกำลังติดตามและสืบจากผู้นำพาที่จับได้ถึงความเชื่อมโยงกับผู้เกี่ยวข้อง ทั้งนี้ตั้งแต่วันที่ 1 ม.ค.64 ถึงปัจจุบัน ฝ่ายความมั่นคงได้ร่วมกันสกัดกั้นและจับกุมคนต่างด้าวลักลอบเข้าเมืองผิดกฎหมายได้แล้ว 30,343 คน เป็นผู้นำพาและให้ที่พักกว่า […] The post นายกฯ กำชับฝ่ายมั่นคงคุมเข้มสกัดแรงงานเถื่อนลักลอบเข้าเมืองช่วงเปิดประเทศ appeared first on สำนักข่าวอินโฟเควสท์.",https://www.infoquest.co.th/2021/140729,2021_10_31
ญี่ปุ่นจัดเลือกตั้งส.ส.ครั้งแรกในรอบ 4 ปีวันนี้ คาดคะแนนเสียงพรรคแอลดีพีแผ่วลง,ญี่ปุ่นได้จัดการเลือกตั้งสมาชิกสภาผู้แทนราษฎรขึ้นในวันนี้ ในขณะที่นายฟูมิโอะ คิชิดะ นายกรัฐมนตรีคนใหม่ของญี่ปุ่นต้องการที่จะวัดเสียงจากประชาชนที่มีต่อนโยบายต่าง ๆ ของรัฐบาล เช่น นโยบายโควิด-19 เศรษฐกิจ และด้านความมั่นคง ในขณะที่นายกฯคนใหม่ได้ใช้ประสบการณ์จากการเป็นรัฐมนตรีกระทรวงต่างประเทศและหัวหน้าพรรคเสรีประชาธิปไตยหรือแอลดีพีในการบริหารประเทศ โดยการเลือกตั้งครั้งนี้เป็นการเลือกตั้งที่จัดขึ้นครั้งแรกในรอบ 4 ปี โดยมีจำนวนส.ส. 465 ราย ขณะที่พรรคแอลดีพีและพรรคร่วมรัฐบาลอย่างพรรคโคไมโตะตั้งเป้าที่จะรักษาคะแนนเสียงส่วนใหญ่ในสภาผู้แทนราษฎรไว้ให้ได้ หลังจากที่ผู้แทนจากพรรครัฐบาลและฝ่ายค้านต้องแข่งขันกันทำคะแนนและได้คะแนนเสียงแบบสูสีด้วยเป้าหมายที่จะขึ้นครองตำแหน่งรัฐบาลมาโดยตลอด นายคิชิดะได้ให้คำมั่นเรื่องการกระตุ้นการเติบโตของเศรษฐกิจญี่ปุ่น รวมทั้งการจัดหาและเพิ่มจำนวนเตียงรักษาผู้ป่วยโควิด-19 เพื่อเตรียมความพร้อมในการรับมือกับระบาดระลอกที่ 6 ตลอดจนรวบรวมมาตรการกระตุ้นในด้านต่าง ๆ เพื่อช่วยเหลือประชาชนและภาคธุรกิจที่ได้รับผลกระทบอย่างหนักจากโรคระบาด นอกจากการเลือกตั้งครั้งนี้จะเป็นบททดสอบของนายคิชิดะแล้ว การเลือกตั้งดังกล่าวยังถูกมองว่าเป็นการวัดประชามติของรัฐบาลภายใต้การนำของพรรคแอลดีพีด้วยเช่นกัน ทั้งนี้ มีการคาดการณ์โดยสื่อว่า พรรคร่วมรัฐบาลยังจะยังคงครองเสียงข้างมากไว้ได้ในการเลือกตั้งครั้งนี้ โดยอาจจะได้ที่นั่งอย่างน้อย 233 ที่นั่งในสภาผู้แทนฯ แต่พรรคแอลดีพีอาจจะได้ที่นั่งน้อยลง โดย สำนักข่าวอินโฟเควสท์ (31 ต.ค. 64) The post ญี่ปุ่นจัดเลือกตั้งส.ส.ครั้งแรกในรอบ 4 ปีวันนี้ คาดคะแนนเสียงพรรคแอลดีพีแผ่วลง appeared first on สำนักข่าวอินโฟเควสท์.,https://www.infoquest.co.th/2021/140739,2021_10_31
ตร.ติวเข้มผู้ประกอบการพื้นที่สีฟ้าใน กทม.ขายเครื่องดื่มแอลกอฮอล์ได้แค่สามทุ่ม,พล.ต.ต.ยิ่งยศ เทพจำนงค์ โฆษกสำนักงานตำรวจแห่งชาติ (โฆษก ตร.) เปิดเผยว่า พล.ต.อ.สุวัฒน์ แจ้งยอดสุข ผู้บัญชาการตำรวจแห่งชาติ (ผบ.ตร.) ได้กำชับทุกหน่วยงานในสังกัดที่เกี่ยวข้องเชิญผู้ประกอบการและผู้เกี่ยวข้องมาหารือทำความเข้าใจถึงข้อกำหนดตามประกาศคำสั่งต่างๆ ให้เป็นไปตามมาตรการป้องกันการแพร่ระบาดของโรคติดเชื้อไว้รัสโคโรนา 2019 (โควิด-19) อย่างเคร่งครัด และให้ผู้บังคับบัญชาคอยสอดส่องการปฏิบัติของตำรวจให้อยู่ในกรอบของกฎหมาย ส่วนกรณีพื้นที่กรุงเทพมหานครมีข้อกำหนดเปิดให้บริโภคเครื่องดื่มแอลกอฮอล์ได้ถึงเวลา 21.00 น.แต่สามารถรับประทานอาหารต่อได้นั้นให้ไปประชาสัมพันธ์ขอความร่วมมือผู้ประกอบการในพื้นที่ปฏิบัติตามมาตรการของที่ประชุมคณะกรรมการโรคติดต่อกรุงเทพมหานคร โดยให้ยึดหลักรัฐศาสตร์และนิติศาสตร์ควบคู่กันไป แต่สำหรับการมั่วสุมปาร์ตี้หรือกิจกรรมใดๆ ที่ฝ่าฝืนข้อกำหนดฯ เสี่ยงต่อการแพร่ระบาดเชื้อโรคให้เจ้าหน้าดำเนินการตามกฎหมายอย่างเด็ดขาดทุกกรณี ทั้งนี้ ที่ประชุมศูนย์บริหารสถานการณ์โควิด-19 (ศบค.) ได้เห็นชอบตามที่ศูนย์ปฏิบัติการฉุกเฉินด้านการแพทย์และสาธารณสุข กรณีโรคติดเชื้อโควิด-19 สธ.เสนอแผนการให้บริการวัคซีนโควิด-19 และเสนอการปรับระดับพื้นที่สถานการณ์ย่อยในพื้นที่ทั่วราชอาณาจักร โดยให้กรุงเทพมหานคร กระบี่ พังงา ภูเก็ต เป็นพื้นที่สีฟ้า (นำร่องการท่องเที่ยว) เตรียมเปิดให้มีการขายและดื่มเครื่องดื่มแอลกอฮอล์ในร้านอาหารได้ตั้งแต่วันที่ 1 พ.ย.64 เป็นต้นไป ขณะเดียวกันที่ประชุมคณะกรรมการโรคติดต่อกรุงเทพมหานคร ครั้งที่ 31 อนุญาตให้บริโภคเครื่องดื่มแอลกอฮอล์ได้เฉพาะร้านที่ผ่านมาตรฐาน SHA ของการท่องเที่ยวแห่งประเทศไทย (ททท.) และไม่เกินเวลา 21.00 น. โฆษกสำนักงานตำรวจแห่งชาติ กล่าวว่า หากประชาชนพบเบาะแสการมั่วสุมอันเสี่ยงต่อการแพร่ระบาดของโรคโควิด-19 สามารถแจ้งไปยังสายด่วนสำนักงานตำรวจแห่งชาติได้ที่หมายเลข 191 […] The post ตร.ติวเข้มผู้ประกอบการพื้นที่สีฟ้าใน กทม.ขายเครื่องดื่มแอลกอฮอล์ได้แค่สามทุ่ม appeared first on สำนักข่าวอินโฟเควสท์.,https://www.infoquest.co.th/2021/140742,2021_10_31
รัฐบาลหนุนผู้ประกอบการใช้นวัตกรรมฉายรังสีเพิ่มมูลค่าสินค้าอาหารพื้นถิ่น,น.ส.รัชดา ธนาดิเรก รองโฆษกประจำสำนักนายกรัฐมนตรี เผยว่า จากตัวเลขการส่งออกสินค้าเกษตรและอุตสาหกรรมเกษตรที่ขยายตัวต่อเนื่องนับตั้งแต่ต้นปี 64 ทำให้ พล.อ.ประยุทธ์ จันทร์โอชา นายกรัฐมนตรีและ รมว.กลาโหม มีความเชื่อมั่นว่าการส่งออกในปีหน้าจะยังคงขยายตัวต่อเนื่องแน่นอน ด้วยยุทธศาสตร์การตลาดนำการผลิตที่กระทรวงพาณิชย์และกระทรวงเกษตรและสหกรณ์เป็นกลไกหลักในการดำเนินการร่วมกับส่วนราชการอื่นที่เกี่ยวข้องควบคู่ไปกับการประสานงานอย่างใกล้ชิดกับภาคการผลิต นายกรัฐมนตรียังได้ติดตามการขับเคลื่อนการนำนวัตกรรมฉายรังสีเพื่อสร้างมูลค่าเพิ่มแก่ผลิตภัณฑ์เกษตร ซึ่งขณะนี้มีจำนวนผู้ประกอบการให้ความสนใจจำนวนมากขึ้นนำสินค้าผลไม้ อาหารแปรรูป อาหารแช่แข็ง สมุนไพร และอาหารสุนัขมารับการฉายรังสี เพราะนอกจากจะเป็นการสร้างความเชื่อมั่นในความปลอดภัย (ฆ่าเชื้อโรค พยาธิ แมลง) ในตัวสินค้าแล้ว ยังช่วยยืดเวลาในการเก็บรักษา เช่น ผลไม้บางอย่างจากปกติมีอายุ 3-6 วันก็เพิ่มเป็น 1 เดือน หรืออาหารแปรรูปก็เพิ่มได้อีก 1-2 ปี จึงเป็นประโยชน์ต่อการส่งออกอย่างมาก ซึ่งหลายประเทศทั่วโลกต่างก็ให้การยอมรับว่าอาหารฉายรังสีมีความปลอดภัยสำหรับการบริโภค น.ส.รัชดา กล่าวว่า รัฐบาลได้ขยายการส่งเสริมไปยังกลุ่มผู้ประกอบการอาหารพื้นถิ่น เพื่อให้สามารถผลิตสินค้าที่มีเอกลักษณ์ มีมาตรฐานความปลอดภัย และยืดอายุการเก็บรักษา เป็นการเพิ่มโอกาสการขยายตลาดทั้งในและต่างประเทศ ซึ่งสถาบันเทคโนโลยีนิวเคลียร์แห่งชาติ (สทน.) ได้ร่วมกับมหาวิทยาลัยราชภัฏในพื้นที่ภาคกลางจัดกิจกรรม Product Champion เพื่อถ่ายทอดเทคโนโลยีการฉายรังสีอาหารสร้างมูลค่าให้กับอาหารพื้นถิ่น อาทิ ปลาร้า ปลาเค็ม ปูเค็ม กบแดดเดียว กะปิ […] The post รัฐบาลหนุนผู้ประกอบการใช้นวัตกรรมฉายรังสีเพิ่มมูลค่าสินค้าอาหารพื้นถิ่น appeared first on สำนักข่าวอินโฟเควสท์.,https://www.infoquest.co.th/2021/140745,2021_10_31
ปภ.เผยขณะนี้ยังมีพื้นที่ถูกน้ำท่วมใน 17 จังหวัด ภาพรวมสถานการณ์เริ่มคลี่คลาย,กรมป้องกันและบรรเทาสาธารณภัย (ปภ.) ในฐานะกองอำนวยการป้องกันและบรรเทาสาธารณภัยกลาง (กอปภ.ก.) รายงานว่า อิทธิพลความกดอากาศสูงจากประเทศจีนที่แผ่ลงมาปกคลุมประเทศไทยตอนบนมีกำลังอ่อน ประกอบกับมีลมตะวันออกและลมตะวันออกเฉียงเหนือพัดปกคลุมประเทศไทยตอนบน ภาคใต้ และอ่าวไทย ตั้งแต่วันที่ 24-31 ต.ค.64 ทำให้เกิดน้ำป่าไหลหลาก 8 จังหวัด ได้แก่ เชียงใหม่ ลำพูน เพชรบูรณ์ ชุมพร สุราษฎร์ธานี ตรัง นครศรีธรรมราช และยะลา รวม 12 อำเภอ 16 ตำบล 22 หมู่บ้าน 189 ครัวเรือน ปัจจุบันยังคงมีน้ำท่วมอยู่ 2 จังหวัด ได้แก่ ลำพูน และสุราษฎร์ธานี รวม 3 อำเภอ 4 ตำบล 4 หมู่บ้าน 5 ครัวเรือน ภาพรวมสถานการณ์ระดับน้ำลดลง ส่วนสถานการณ์น้ำล้นตลิ่งจากการระบายน้ำจากอ่างเก็บขนาดใหญ่ลงสู่ลำน้ำสายหลัก ตั้งแต่วันที่ 20-29 ต.ค.64 ทำให้เกิดน้ำท่วมในพื้นที่ 5 […] The post ปภ.เผยขณะนี้ยังมีพื้นที่ถูกน้ำท่วมใน 17 จังหวัด ภาพรวมสถานการณ์เริ่มคลี่คลาย appeared first on สำนักข่าวอินโฟเควสท์.,https://www.infoquest.co.th/2021/140751,2021_10_31
จีนเผยดัชนี PMI นอกภาคการผลิตเดือนต.ค.อ่อนตัวลงแตะ 52.4,สำนักงานสถิติแห่งชาติจีนเปิดเผยว่า ดัชนี PMI นอกภาคการผลิตในเดือนตุลาคม 2564 อ่อนตัวลงมาอยู่ที่ระดับ 52.4 จากระดับ 53.2 ในเดือนกันยายน ทั้งนี้ สถิติที่อยู่สูงกว่า 50 นั้น บ่งชี้ถึงการขยายตัว ขณะที่สถิติที่ต่ำกว่า 50 บ่งชี้ถึงการหดตัวลง โดย สำนักข่าวอินโฟเควสท์ (31 ต.ค. 64) The post จีนเผยดัชนี PMI นอกภาคการผลิตเดือนต.ค.อ่อนตัวลงแตะ 52.4 appeared first on สำนักข่าวอินโฟเควสท์.,https://www.infoquest.co.th/2021/140748,2021_10_31
สหรัฐและอียูเห็นพ้องผ่อนคลายข้อพิพาทการจัดเก็บภาษีเหล็ก,สหรัฐและสหภาพยุโรปหรืออียู (EU) เห็นชอบที่จะผ่อนคลายข้อกำหนดในการจัดเก็บภาษีเหล็ก ซึ่งเป็นข้อกำหนดที่จัดทำขึ้นในสมัยรัฐบาลสหรัฐภายใต้การนำของอดีตประธานาธิบดีโดนัลด์ ทรัมป์ ก่อนหน้านี้ รัฐบาลสหรัฐได้จัดเก็บภาษีเหล็กจากอียู 25% และจัดเก็บภาษีอลูมิเนียม 10% เมื่อเดือนมิถุนายน 2561 ด้วยเหตุผลเรื่องความมั่นคงของประเทศ ประธานาธิบดีโจ ไบเดน แห่งสหรัฐ และนางเออร์ซูลา ฟอน เดอร์ เลเยน ประธานคณะกรรมาธิการยุโรป (EC) จะประกาศรายละเอียดของข้อตกลงในการผ่อนคลายข้อพิพาทดังกล่าวในวันนี้ที่กรุงโรม ประเทศอิตาลี ซึ่งทั้ง 2 ฝ่ายได้เข้าร่วมการประชุม G20 เมื่อสัปดาห์ที่แล้ว อียูได้ประกาศการตัดสินใจระงับใช้มาตรการบางส่วนที่เกี่ยวข้องกับการจัดเก็บภาษีเหล็กกล้าซึ่งเป็นข้อพิพาทกับสหรัฐเป็นการชั่วคราว “สำหรับการตัดสินใจในครั้งนี้ เราได้เจรจาเพื่อเริ่มฟื้นฟูความสัมพันธ์ระหว่างสหรัฐกับอียูอีกครั้ง” นายวัลดิส โดมโบรฟสกิส ประธานฝ่ายการค้าของอียูกล่าวในระหว่างการประกาศนโยบายเมื่อสัปดาห์ที่แล้วว่า ชาติสมาชิกอียูทั้ง 27 ประเทศจะไม่ขึ้นภาษีสินค้านำเข้าจากสหรัฐ เนื่องจากการตอบโต้ระหว่างสหรัฐ-อียูนั้นส่งผลต่อสินค้าต่างๆ ตั้งแต่การผลิตเหล็กกล้าไปจนถึงยอดจำหน่ายสุรา” การระงับการเก็บภาษีนำเข้าชั่วคราวตอกย้ำถึงความมุ่งมั่นที่ทั้งสองฝ่ายต้องการเจรจาเพื่อหาทางออกเรื่องกำลังการผลิตส่วนเกินของเหล็กกล้าและอะลูมิเนียมที่เกิดขึ้นทั่วโลก ในขณะที่ความสัมพันธ์ทั้งสองฝ่ายอยู่ในช่วงที่มีความสำคัญหลังจากที่ทางยุโรปวิตกกังวลเกี่ยวกับนโยบายต่างประเทศของสหรัฐ ตลอดจนความขัดแย้งเกี่ยวกับข้อตกลงเรื่องเรือดำน้ำพลังงานนิวเคลียร์กับออสเตรเลีย และการคลี่คลายข้อพิพาททางการค้า โดย สำนักข่าวอินโฟเควสท์ (31 ต.ค. 64) The post สหรัฐและอียูเห็นพ้องผ่อนคลายข้อพิพาทการจัดเก็บภาษีเหล็ก appeared first on สำนักข่าวอินโฟเควสท์.,https://www.infoquest.co.th/2021/140758,2021_10_31
คมนาคม รับทราบความคืบหน้าการดำเนินโครงการเมืองอัจฉริยะพื้นที่บริเวณบางซื่อ,นายชยธรรม์ พรหมศร ปลัดกระทรวงคมนาคม กล่าวว่า การประชุมคณะกรรมการขับเคลื่อนเมืองอัจฉริยะพื้นที่บริเวณบางซื่อ ได้รับทราบความคืบหน้าโครงการ Smart City supported by Japan ASEAN Mutual Partnership (SmartJAMP) ตามที่กระทรวงคมนาคมได้นำเสนอเชิงโครงสร้างการดำเนินงานของบริษัท เอสอาร์ที แอสเสท จำกัด และบริษัทผู้ให้บริการสมาร์ทซิตี้ (Smart Service Company : SSC) เพื่อให้ SSC มีโครงสร้างการดำเนินงานที่เข้มแข็งและสามารถดำเนินงานได้อย่างรวดเร็ว ที่ประชุมได้พิจารณาทิศทางการพัฒนาพื้นที่บางซื่อตามที่ผู้แทนองค์กรพัฒนาและฟื้นฟูเมืองของญี่ปุ่น (Urban Renaissance Agency : UR) เสนอ โดยเป้าหมายการพัฒนาพื้นที่บางซื่อ คือ การสร้างเมืองที่มีเสน่ห์ มีความน่าสนใจ เป็นที่ชื่นชอบของประชาชนชาวไทย และเป็นเมืองที่น่าภาคภูมิใจที่จะสืบทอดไปยังคนรุ่นหลัง รวมถึงการปรับปรุงสถานะทางการเงินของการรถไฟแห่งประเทศไทย จึงได้นำแนวคิดของ TOD หรือ Smart city มาใช้ รวมทั้งการเปิดให้ภาคเอกชนเข้ามาลงทุน โดยการพัฒนาพื้นที่บางซื่อมีลักษณะพิเศษคือ พื้นที่การพัฒนาทั้งหมดมีขนาดใหญ่จึงจำเป็นต้องมีการควบคุมการพัฒนาโดยคำนึงถึงผลกระทบ รวมทั้งความเสี่ยงในการลงทุน ประกอบกับอุปสงค์ ณ ปัจจุบันยังมีน้อย […] The post คมนาคม รับทราบความคืบหน้าการดำเนินโครงการเมืองอัจฉริยะพื้นที่บริเวณบางซื่อ appeared first on สำนักข่าวอินโฟเควสท์.,https://www.infoquest.co.th/2021/140754,2021_10_31
นายกฯ กำชับให้ทุกภาคส่วนปฏิบัติตามมาตรการ COVID Free Setting รับเปิดประเทศ,นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า การเตรียมความพร้อมที่จะเปิดประเทศในวันพรุ่งนี้ (1 พ.ย.) พล.อ.ประยุทธ์ จันทร์โอชา นายกรัฐมนตรีและ รมว.กลาโหม ได้มอบหมายให้นายอนุทิน ชาญวีรกูล รองนายกรัฐมนตรีและ รมว.สาธารณสุข ดูความเรียบร้อยของสถานที่ เส้นทางการเดินทางของนักท่องเที่ยวในภาพรวม และให้นายศักดิ์สยาม ชิดชอบ รมว.คมนาคม ตรวจสอบความพร้อมมาตรการรองรับและติดตามการเข้า-ออกของผู้โดยสารที่เดินทางมายังสนามบินสุวรรณภูมิ ตลอดจนสนามบินอื่นๆ ที่เปิดให้มีการบินเข้าจากต่างประเทศเข้ามา นอกจากนี้ยังให้กระทรวงมหาดไทยร่วมกับกระทรวงสาธารณสุขสอดส่องดูแลทุกภาคส่วนให้ปฏิบัติตามมาตรการผ่อนคลายกิจการและกิจกรรมของ ศบค.เท่านั้น ซึ่งขณะนี้ในพื้นที่ควบคุมสูงสุดและเข้มงวดยังไม่อนุญาตให้มีการดี่มและจำหน่ายเครื่องดื่มแอลกอฮอล์ในร้านอาหารทั่วไป ส่วนในกรุงเทพมหานครอนุญาตให้มีการบริโภคเครื่องดื่มแอลกอฮอล์ได้เฉพาะร้านที่ผ่านมาตรฐาน SHA ของการท่องเที่ยวแห่งประเทศไทย (ททท.) และไม่เกินเวลา 21.00 น.เท่านั้น นายกรัฐมนตรียังขอให้ผู้ว่าราชการจังหวัด 17 จังหวัดนำร่องท่องเที่ยว (พื้นที่สีฟ้า) จัดทีมงานช่วยตรวจตราดูแลสถานประกอบการ ร้านค้า ตลาด และชุมชน ให้ปฏิบัติตามมาตรการ COVID Free Setting อย่างเข้มงวด ถึงแม้จะมีการเปิดประเทศรับนักท่องเที่ยวจากประเทศความเสี่ยงต่ำแบบไม่กักตัวหรือจำกัดพี้นที่เพิ่มเติมเป็น 63 ประเทศ แต่รัฐบาลยังให้ความสำคัญสูงสุดในการควบคุมและป้องกันการแพร่ระบาดโควิด-19 ในประเทศ เช่นเดียวกับประชาชนยังยึดหลักอนามัยส่วนบุคคลและดูแลตัวเองแบบครอบจักรวาล Universal Prevention โฆษกประจำสำนักนายกรัฐมนตรี […] The post นายกฯ กำชับให้ทุกภาคส่วนปฏิบัติตามมาตรการ COVID Free Setting รับเปิดประเทศ appeared first on สำนักข่าวอินโฟเควสท์.,https://www.infoquest.co.th/2021/140761,2021_10_31
"ศบค.เผยยอดฉีดวัคซีน 30 ต.ค.64 เพิ่มขึ้น 695,127 โดส","ศูนย์บริหารสถานการณ์โควิด-19 (ศบค.) รายงานยอดการฉีดวัคซีนโควิด-19 ให้แก่ประชาชนในวันที่ 30 ต.ค.64 มี จำนวนผู้ได้รับวัคซีน 695,127 โดส รายละเอียดดังนี้ โดย สำนักข่าวอินโฟเควสท์ (31 ต.ค. 64) The post ศบค.เผยยอดฉีดวัคซีน 30 ต.ค.64 เพิ่มขึ้น 695,127 โดส appeared first on สำนักข่าวอินโฟเควสท์.",https://www.infoquest.co.th/2021/140764,2021_10_31
รมว.ต่างประเทศสหรัฐและจีนเตรียมหารือนอกรอบการประชุม G20 วันนี้,นายแอนโทนี บลินเคน รัฐมนตรีกระทรวงต่างประเทศสหรัฐ จะประชุมร่วมกับนายหวัง อี้ รัฐมนตรีกระทรวงต่างประเทศจีนนอกรอบการประชุม G20 ในวันนี้ สำนักข่าวเกียวโดรายงานว่า ความเคลื่อนไหวดังกล่าวเกิดขึ้นในขณะที่รัฐบาลสหรัฐภายใต้การนำของนายโจ ไบเดน ซึ่งต้องการที่จะหาทางบริหารจัดการสถานการณ์กับจีนที่มีความตึงเครียดมากยิ่งขึ้นในหลาย ๆ ประเด็น ทั้งเรื่องความเคลื่อนไหวของจีนในบริเวณน่านน้ำของประเทศเพื่อนบ้าน ข้อกล่าวหาเกี่ยวกับการกระทำที่ทารุณในด้านสิทธิมนุษยชน และแรงกดดันที่มีต่อไต้หวัน ก่อนหน้านี้ การประชุม G20 จึงถูกมองว่า จะเป็นโอกาสสำหรับการเจรจาแบบตัวต่อตัวระหว่างประธานาธิบดีไบเดน และประธานาธิบดีสี จิ้นผิงของจีน แต่ประธานาธิบดีจีนตัดสินใจที่จะประชุมทางไกลในจีนเช่นเดียวกับการประชุมก่อนหน้านี้ หลังจากที่การระบาดของโควิด-19 กลับมาขยายวงอีกครั้ง ทั้งนี้ การประชุมระหว่างนายบลินเคนและนายหวัง อาจจะช่วยปูทางสู่การประชุมแบบเสมือนจริงของผู้นำทั้ง 2 ประเทศตามที่ได้มีการวางแผนไว้ว่า จะจัดขึ้นในปีนี้ รัฐบาลสหรัฐเองได้ยืนยันถึงเรื่องความสำคัญของการมีส่วนร่วมในระดับผู้นำของทั้ง 2 ประเทศ นายบลินเคนได้เดินทางร่วมกับนายไบเดนไปยังอิตาลี เพื่อเข้าร่วมการประชุม G20 และหลังจากนั้น จะเดินทางไปอังกฤษ เพื่อเข้าร่วมการประชุมสุดยอดเกี่ยวกับสภาพภูมิอากาศของสหประชาชาติ ทั้งนี้ ยังไม่มีสัญญาณที่บ่งชี้ถึงความคืบหน้าเกี่ยวกับความสัมพันธ์ระหว่างสหรัฐและจีน ซึ่งล่าสุดทั้ง 2 ประเทศมีความคิดเห็นที่ไม่ตรงกันเกี่ยวกับไต้หวัน โดยจีนมองว่าไต้หวันเป็นดินแดนส่วนหนึ่งของจีนที่รอวันผนวกรวมเป็นหนึ่งเดียว โดย สำนักข่าวอินโฟเควสท์ (31 ต.ค. 64) The post รมว.ต่างประเทศสหรัฐและจีนเตรียมหารือนอกรอบการประชุม G20 วันนี้ appeared first on สำนักข่าวอินโฟเควสท์.,https://www.infoquest.co.th/2021/140768,2021_10_31
โฆษกรัฐบาล เผยนายกฯ เตรียมเสนอแผนลดการปล่อยก๊าซเรือนกระจกต่อที่ประชุม COP 26,"นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า หนึ่งในภารกิจสำคัญของ พล.อ.ประยุทธ์ จันทร์โอชา นายกรัฐมนตรีและ รมว.กลาโหม ที่จะเดินทางไปเข้าร่วมการประชุมระดับผู้นำ (World Leaders Summit) ในการประชุมรัฐภาคีกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ (United Nations Framework Convention on Climate Change Conference of the Parties: UNFCCC COP: COP 26) ณ เมืองกลาสโกว์ สหราชอาณาจักร คือ การนำเสนอเป้าหมายและการดำเนินงานอย่างแข็งขันในการจัดทำยุทธศาสตร์ระยะยาว เพื่อลดการปล่อยก๊าซเรือนกระจกของไทย (LT-LEDS) ซึ่งเป็นการดำเนินการตามความตกลงปารีส (Paris Agreement) ที่เป็นกติการะหว่างประเทศในการร่วมกันแก้ไขปัญหาการเพิ่มขึ้นของอุณหภูมิเฉลี่ยของโลก และมุ่งลดการปล่อยก๊าซเรือนกระจกสูงสุดภายในปี 2573 และปล่อยก๊าซเรือนกระจกเป็นศูนย์เร็วที่สุดภายในครึ่งปีหลังของศตวรรษนี้ ซึ่งไทยเป็น 1 ใน 3 ของประเทศในภูมิภาคเอเชียตะวันออกเฉียงใต้ที่เสนอยุทธศาสตร์ระยะยาวเพื่อลดการปล่อยก๊าซเรือนกระจกร่วมกับสิงคโปร์และอินโดนีเซีย โฆษกประจำสำนักรัฐมนตรี กล่าวว่า ไทยยังมีการดำเนินตามนโยบายของนายกรัฐมนตรีเพื่อแก้ไขปัญหาสภาพภูมิอากาศในหลายๆ ส่วน อาทิ การยกร่าง พ.ร.บ.การเปลี่ยนแปลงสภาพภูมิอากาศ, […] The post โฆษกรัฐบาล เผยนายกฯ เตรียมเสนอแผนลดการปล่อยก๊าซเรือนกระจกต่อที่ประชุม COP 26 appeared first on สำนักข่าวอินโฟเควสท์.",https://www.infoquest.co.th/2021/140772,2021_10_31
"ออสเตรเลียเผยยอดผู้ติดเชื้อโควิด-19 รายวันลดฮวบแตะ 1,220 รายต่อวัน","ออสเตรเลียเผยจำนวนผู้ติดเชื้อโควิด-19 ในประเทศลดลงแตะระดับต่ำสุดในวันนี้ โดยพบผู้ติดเชื้อรายใหม่ 1,220 ราย จากเดิมที่พบผู้ติดเชื้อรายใหม่มากกว่า 65,000 รายในเดือนตุลาคม ซึ่งถือเป็นเดือนที่พบผู้ติดเชื้อสูงสุดนับตั้งแต่ที่เกิดการแพร่ระบาดในประเทศ ขณะที่จำนวนผู้เสียชีวิตอยู่ที่กว่า 400 ราย สำนักข่าวซินหัวรายงานว่า รัฐวิคตอเรีย พบผู้ติดเชื้อรายใหม่ 1,036 ราย ซึ่งถือเป็นตัวเลขรายวันที่ต่ำที่สุดนับตั้งแต่วันที่ 28 กันยายน ส่วนจำนวนผู้ติดเชื้อรายใหม่ในรัฐนิวเซาท์เวลส์ในรอบ 24 ชั่วโมงนับตั้งแต่เที่ยงคืนวันเสาร์ที่ผ่านมา อยู่ที่ 177 ราย นับเป็นครั้งแรกในรอบเกือบ 3 เดือนที่จำนวนผู้ติดเชื้อต่ำกว่า 200 ราย ส่วนในเขตออสเตรเลีย แคปิตอล เทอริทอรี มีจำนวนผู้ติดเชื้อรายใหม่ 7 ราย นับเป็นตัวเลขผู้ติดเชื้อรายวันที่ต่ำที่สุด ทั้งนี้ จำนวนผู้ได้รับวัคซีน 1 โดสที่อายุ 16 ปีและมากกว่านั้น มีจำนวน 88.2% ส่วนผู้ที่ได้รับวัคซีนครบ 2 โดส อยู่ที่ 77.2% โดยรัฐวิคตอเรียถือเป็นรัฐที่ 3 ที่ประชาชนที่มีอายุมากกว่า 16 […] The post ออสเตรเลียเผยยอดผู้ติดเชื้อโควิด-19 รายวันลดฮวบแตะ 1,220 รายต่อวัน appeared first on สำนักข่าวอินโฟเควสท์.",https://www.infoquest.co.th/2021/140775,2021_10_31
ผบช.น.สั่งเฝ้าระวังเหตุรุนแรงจากการชุมนุมของกลุ่มราษฎรที่แยกราชประสงค์,พล.ต.ต.จิรสันต์ แก้วแสงเอก รองผู้บัญชาการตำรวจนครบาล (รอง ผบช.น.) ในฐานะโฆษก บช.น. เปิดเผยว่า จากข้อมูลทางการข่าวทราบว่าในวันนี้จะมีการนัดชุมนุม 4 กลุ่ม ประกอบด้วย กลุ่มราษฎร นัดชุมนุมที่แยกราชประสงค์ เวลา 16.00 น. กลุ่ม นปช.และวีโว่เจนแซด นัดชุมนุมที่สะพานลอยหน้าสำนักงานหนังสือพิมพ์ไทยรัฐ เวลา 13.00 น. กลุ่มศิลปินเพลงเพื่อราษฎร นัดชุมนุมหน้าเรือนจำพิเศษกรุงเทพมหานคร เวลา 17.00 น. กลุ่มทะลุแก๊ส นัดชุมนุมใต้แยกทางด่วนดินแดง เวลา 17.30 น. โดย ผบช.น.ได้สั่งการให้จัดเตรียมกำลังพลและยุทโธปกรณ์ พร้อมทั้งกำชับให้ปฏิบัติการตามกรอบของกฎหมายอย่างเคร่งครัด “จุดที่เป็นห่วงมากที่สุดคือแยกราชประสงค์ เพราะมีผู้ชุมนุมหลายกลุ่มที่เข้ามา ก็ต้องเฝ้าระวังไม่ให้มีการก่อความไม่สงบ การใช้ความรุนแรง ซึ่งได้มีการจัดกำลังเตรียมความพร้อมไว้ทุกส่วน…ในทางปฏิบัติเจ้าหน้าที่จะประเมินสถานการณ์ในขั้นรุนแรงไว้ก่อน เพื่อที่จะสามารถดำเนินการได้ทันทีหากเกิดรุนแรง” พล.ต.ต.จิรสันต์ กล่าว พร้อมกันนี้จะมีการเฝ้าระวังพื้นที่ที่เคยมีการชุมนุมก่อนหน้านี้ สถานที่สำคัญของบ้านเมือง และจุดที่เป็นศูนย์กลางการเดินทาง สำหรับผลการปฏิบัติการเชิงรุกของ บช.น.เมื่อวานนี้ (30 ต.ค.) สามารถตรวจยึดระเบิดแสวงเครื่องได้ 3 จุด คือ […] The post ผบช.น.สั่งเฝ้าระวังเหตุรุนแรงจากการชุมนุมของกลุ่มราษฎรที่แยกราชประสงค์ appeared first on สำนักข่าวอินโฟเควสท์.,https://www.infoquest.co.th/2021/140778,2021_10_31
ตำรวจเตรียมพร้อมดูแลจราจรรับเปิดเทอมวันพรุ่งนี้ กทม.นำร่องแค่ 63 แห่ง,พล.ต.อ.ดำรงศักดิ์ กิตติประภัสร์ รองผู้บัญชาการตำรวจแห่งชาติ (ผบ.ตร.) ในฐานะผู้อำนวยการศูนย์บริหารงานจราจร สำนักงานตำรวจแห่งชาติ (ศจร.ตร) เปิดเผยว่า ได้มีคำสั่งให้เจ้าหน้าที่ตำรวจทั่วประเทศเตรียมความพร้อมอำนวยความสะดวกการจราจรให้กับประชาชนรับเปิดเทอมในวันพรุ่งนี้ (1 พ.ย.64) โดยกระทรวงศึกษาธิการได้กำหนดให้โรงเรียนและสถาบันการศึกษาในสังกัดเปิดภาคเรียนที่ 2 ของปีการศึกษา 2564 พร้อมกันทั่วประเทศ ส่วนพื้นที่ กทม.จะมีโรงเรียนนำร่อง 63 แห่งที่ได้รับอนุญาตจากกรมอนามัยให้เปิดการเรียนการสอนในวันพรุ่งนี้ ตนเองจึงได้กำชับให้เจ้าหน้าที่ตำรวจจราจรทั่วประเทศเตรียมความพร้อมในการอำนวยความสะดวกการจราจรให้กับประชาชน โดยเฉพาะบริเวณหน้าโรงเรียน ซึ่งอาจมีผู้ปกครองจอดรถรับ-ส่งนักเรียน ทำให้เกิดการจราจรติดขัดได้ ทั้งนี้ได้เน้นย้ำให้ปฏิบัติตามมาตรฐานขั้นตอนการปฏิบัติในสายงานจราจร Standard Operation Procedures (SOP) ภายใต้ชีวิตวิถีใหม่ในสถานการณ์โควิด-19 เพื่ออำนวยความสะดวกให้กับประชาชนได้อย่างรวดเร็ว นอกจากนั้นแล้วยังให้ตำรวจทุกพื้นที่ช่วยกันประชาสัมพันธ์เส้นทางหลีกเลี่ยงในชั่วโมงเร่งด่วน รวมถึงการรณรงค์ให้ผู้ปกครอง นักเรียน และนักศึกษา ปฏิบัติตามกฎจราจร เช่น การสวมหมวกนิรภัย การรัดเข็มขัดนิรภัย พร้อมทั้งปฏิบัติตามกฎจราจรทั้งภายในและโดยรอบพื้นที่โรงเรียนและสถาบันการศึกษาอย่างเคร่งครัด รอง ผบ.ตร. กล่าวว่า พล.ต.อ.สุวัฒน์ แจ้งยอดสุข ผบ.ตร. มีความห่วงใยเรื่องการจราจรติดขัด และมาตรการทางสาธารสุข ทั้งนี้ตนเองได้มอบหมาย พล.ต.ท.ปรีชา เจริญสหายานนท์ ผู้ช่วย ผบ.ตร.ในฐานะ รอง ผอ.ศจร.ตร.ลงมาควบคุม […] The post ตำรวจเตรียมพร้อมดูแลจราจรรับเปิดเทอมวันพรุ่งนี้ กทม.นำร่องแค่ 63 แห่ง appeared first on สำนักข่าวอินโฟเควสท์.,https://www.infoquest.co.th/2021/140783,2021_10_31
นักวิชาการแนะรัฐเปิดเสรีค่าขนส่งตามต้นทุนน้ำมันแก้ปมกลุ่มโลจิสติกส์ประท้วง,นายอนุสรณ์ ธรรมใจ อดีตรองอธิการบดีฝ่ายวิจัยและบริการวิชาการ มหาวิทยาลัยรังสิต กล่าวว่า หากสมาพันธ์การขนส่งทางบกแห่งประเทศไทยนัดหยุดงานจะทำให้เกิดการชะงักงันของระบบขนส่งและโลจีสติกส์ได้และอาจนำมาสู่ภาวะขาดแคลนสินค้าในบางพื้นที่ และ อาจทำให้ภาคการผลิตบางส่วนสะดุดหากขาดแคลนวัตถุดิบ รัฐบาลไม่ควรปล่อยให้เกิดการนัดหยุดงานและควรนำข้อเรียกร้องของสมาพันธ์ฯ มาพิจารณาดู โดยควรเปิดให้มีการปรับราคาค่าขนส่งสินค้าได้ตามต้นทุนน้ำมันที่เพิ่มขึ้น คาดกระทบเงินเฟ้อไม่มากเพราะยังมีอุปทานส่วนเกินและสินค้าล้นคลังจำนวนมากๆ แต่ไม่ควรตรึงราคาน้ำมัน 25 บาทต่อลิตร เพราะจะสร้างภาระภาษีประชาชนในอนาคตและภาระทางการคลังมากเกินไป เงินงบประมาณที่ต้องนำไปใช้ตรึงราคาน้ำมันนั้นให้นำจัดสวัสดิการเพิ่มเติมให้กับผู้ว่างงานและจัดสรรเป็นทุนการศึกษาให้เด็กนักเรียนยากจนจะดีกว่า เนื่องจากประเทศไทยเป็นสังคมที่มีเหลื่อมล้ำสูงมาก มีคนจำนวนมากไม่มีหลักประกันในชีวิตและสวัสดิการเพื่อการดำรงชีพและไม่มีค่าใช้จ่ายเพื่อประคับประคองชีวิตและครอบครัวเมื่อประสบปัญหาวิกฤติเศรษฐกิจและการว่างงาน นอกจากนี้สัดส่วนของหนี้ครัวเรือนเทียบกับจีดีพี เทียบกับรายได้ของแต่ละครัวเรือนก็อยู่ในระดับสูงติดอันดับต้นๆ ของโลก สังคมโดยรวมยังไม่มีการเตรียมรับมือความท้าทายจากผลกระทบของเทคโนโลยีอุบัติใหม่ (โดยเฉพาะเทคโนโลยีดิจิทัล) ต่อตลาดแรงงานและระบบเศรษฐกิจโดยรวม ทั้งมิติผลิตภาพของแรงงานและทุน ความสามารถในการแข่งขันและมิติความเป็นธรรมทางเศรษฐกิจ นอกจากนี้สังคมไทยยังก้าวสู่สังคมผู้สูงวัยในอัตราเร่งและประชากรผู้สูงวัยส่วนใหญ่ยังไม่มีสวัสดิการและมีเงินออมอยู่ในระดับต่ำไม่เพียงพอต่อการดำรงชีพอย่างมีคุณภาพ และอาจมีความยากลำบากในการดำเนินชีวิตยาวนานขึ้นก่อนการสิ้นอายุขัยจากปัญหาต่างๆ ที่กล่าวมา ดังนั้นจึงมีความจำเป็นที่ต้องมีการจัดระบบสวัสดิการสามส่วนสำคัญเพิ่มเติมจากระบบสวัสดิการที่มีอยู่ คือ ระบบประกันรายได้มาตรฐานขั้นต่ ระบบสวัสดิการเด็กเล็กและสวัสดิการเรียนฟรี ระบบสวัสดิการบำนาญสำหรับผู้สูงวัย อย่างไรก็ตาม ประเทศไทยมีข้อจำกัดทางด้านฐานะทางการคลัง ข้อจำกัดภาระต่องบประมาณ ข้อจำกัดทางด้านรายได้ของรัฐบาล การจัดระบบสวัสดิการที่เหมาะสมและทำให้เกิดความยั่งยืนทางการเงินในระยะยาวจึงมีความสำคัญต่อการสร้างความมั่นคงต่อระบบสวัสดิการของสังคมไทยอย่างยั่งยืน ไม่ควรนำไปแทรกแซงราคาน้ำมันเพราะไม่มีทางที่จะเอาชนะกลไกตลาดได้ ควรเก็บงบไว้ดูแลสวัสดิการของประชาชนจะเกิดประโยชน์มากกว่าในระยะยาว โดยเฉพาะสวัสดิการดูแลเด็กเล็กและเรียนฟรีจะส่งผลบวกระยะยาว การเปิดประเทศจะทำให้กิจกรรมทางเศรษฐกิจต่างๆสองเดือนสุดท้ายของไทยกระเตื้องขึ้นชัดเจน อัตราการขยายตัวทางเศรษฐกิจน่าจะสูงสุดนับตั้งแต่มีการแพร่ระบาดของโรคโคิด-19 เมื่อต้นปีที่แล้ว ส่วนกรณีที่ประชุมกลุ่มประเทศ G-20 ซึ่งประกอบด้วยรัฐมนตรีคลังและผู้ว่าธนาคารกลางของประเทศมหาอำนาจทางเศรษฐกิจได้สนับสนุนให้มีการจัดเก็บภาษีนิติบุคคลขั้นต่ำ 15% รวมทั้งกฎเกณฑ์ใหม่ๆ ที่จะบังคับใช้เพื่อป้องกันการหลีกเลี่ยงภาษีของบรรษัทข้ามชาติและต้องการผลักดันกฎเกณฑ์เหล่านี้เป็นหลักเกณฑ์สากลใช้กับทุกประเทศ การเก็บภาษีนิติบุคคลขั้นต่ำ 15% ไม่กระทบต่อการเคลื่อนย้ายเงินทุนและการลงทุนในไทยมากนักเพราะไทยมีอัตราภาษีนิติบุคคลที่สูงกว่า […] The post นักวิชาการแนะรัฐเปิดเสรีค่าขนส่งตามต้นทุนน้ำมันแก้ปมกลุ่มโลจิสติกส์ประท้วง appeared first on สำนักข่าวอินโฟเควสท์.,https://www.infoquest.co.th/2021/140786,2021_10_31
ภาครัฐ 5 กระทรวงเชื่อมต่อฐานข้อมูลยกระดับงานบริการด้านสาธารณสุขของประเทศ,นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม (ดีอีเอส) กล่าวระหว่างร่วมงานประชุมการปฏิรูประบบสาธารณสุข Big Rock 1 ยุติโรคระบาดด้วยนวัตกรรม โดยการเชื่อมต่อฐานข้อมูลสาธารณสุขแบบบูรณาการ (EPI : Ending Pandemics through Innovation) ว่า พล.อ.ประวิตร วงษ์สุวรรณ รองนายกรัฐมนตรี กำชับให้กระทรวงฯ ขับเคลื่อนการพัฒนาดิจิทัลของประเทศตามกรอบนโยบายเทคโนโลยีสารสนเทศและการสื่อสาร พัฒนาโครงสร้างพื้นฐานสนับสนุนการพัฒนาระบบสุขภาพของประเทศ เพิ่มประสิทธิภาพระบบบริการสาธารณสุข สำหรับการจัดทำและขับเคลื่อนการปฏิรูประบบสาธารณสุข Big Rock 1 โดยความร่วมมือในการเชื่อมต่อฐานข้อมูลสาธารณสุขแบบบูรณาการ (Ending Pandemics through Innovation Program) ระหว่าง 5 กระทรวง ได้แก่ กระทรวงดิจิทัลฯ กระทรวงสาธารณสุข (สธ.) กระทรวงการอุดมศึกษา วิทยาศาสตร์ วิจัยและนวัตกรรม (อว.) กระทรวงการคลัง และกระทรวงแรงงาน ขานรับนโยบายของรัฐบาลในการพัฒนาระบบและแพลตฟอร์ม เพื่อรองรับการเชื่อมต่อข้อมูลสุขภาพ (Health Link) ประชาชนและบริการในอนาคต ยกระดับงานบริการสาธารณสุขของประเทศไทย “การก้าวเข้าสู่โลกยุคดิจิทัล ทำให้เทคโนโลยีสารสนเทศเข้ามามีบทบาทอย่างมากในระบบสุขภาพโลก […] The post ภาครัฐ 5 กระทรวงเชื่อมต่อฐานข้อมูลยกระดับงานบริการด้านสาธารณสุขของประเทศ appeared first on สำนักข่าวอินโฟเควสท์.,https://www.infoquest.co.th/2021/140789,2021_10_31
ม็อบราษฎรทยอยรวมตัวปิดแยกราชประสงค์เรียกร้องให้ยกเลิกมาตรา 112,"กลุ่มมวลชนเริ่มทยอยมาร่วมตัวชุมนุมบริเวณแยกราชประสงค์ เพื่อเรียกร้องให้ยกเลิกประมวลกฎหมายอาญา มาตรา 112 ส่งผลให้ต้องปิดการจราจรบนถนนราชดำริจากบริเวณแยกราชประสงค์ถึงแยกประตูน้ำ ขณะที่กลุ่มผู้ชุมนุมกลุ่มต่างๆ ได้จัดกิจกรรมอย่างหลากหลาย เช่น การเปิดให้ร่วมลงชื่อยกเลิกกฎหมายอาญา มาตรา 112 เพื่อรวบรวมเสนอให้รัฐบาลในวันพรุ่งนี้ (1 พ.ย.) ของกลุ่มแอมเนสตี้และกลุ่มไอลอว์, การจัดเวทีปราศรัยของกลุ่มแนวร่วมธรรมศาสตร์และการชุมนุม เป็นต้น โดย สำนักข่าวอินโฟเควสท์ (31 ต.ค. 64) The post ม็อบราษฎรทยอยรวมตัวปิดแยกราชประสงค์เรียกร้องให้ยกเลิกมาตรา 112 appeared first on สำนักข่าวอินโฟเควสท์.",https://www.infoquest.co.th/2021/140792,2021_10_31
ผู้นำกลุ่ม G20 เตรียมเดินทางเข้าร่วมการประชุม COP26 ถกแนวทางแก้ปัญหาโลกร้อน,การประชุม COP26 ที่เมืองกลาสโกว์ สก็อตแลนด์ จะเปิดฉากขึ้นแล้วในวันนี้ โดยมีผู้แทนจากประเทศต่าง ๆ ประมาณ 200 ประเทศเข้าร่วมการประชุม พร้อมทั้งประกาศนโยบายในการลดปริมาณการปล่อยก๊าซเรือนกระจกลงภายในปี 2573 รวมทั้งแนวทางในการแก้ปัญหาโลกใบนี้ นายบอริส จอห์นสัน นายกรัฐมนตรีอังกฤษ กล่าวว่า การประชุมสุดยอดครั้งนี้ถือเป็นวาระแห่งความเป็นจริงของโลก พร้อมกับเตือนด้วยว่า หากไม่มีการดำเนินการใด ๆ ประชากรรุ่นต่อไปจะได้รับผลกระทบตามมา ภายหลังจากที่บรรดาผู้นำประเทศชั้นนำระดับโลกซึ่งเข้าร่วมการประชุม G20 ที่กรุงโรม ประเทศอิตาลีแล้ว ผู้นำของกลุ่มประเทศดังกล่าวจะเดินทางมายังกรุงกลาสโกว์ เพื่อเข้าร่วมการประชุม COP26 ในขณะที่อุณหภูมิของโลกปรับตัวสูงขึ้นจากการปล่อยก๊าซคาร์บอนไดอ็อกไซด์ บรรดานักวิทยาศาสตร์ได้ออกมาเตือนให้มีการดำเนินการอย่างเร่งด่วน เพื่อหลีกเลี่ยงความหายนะด้านภูมิอากาศ สหประชาชาติได้ระบุว่า เป้าหมาย คือ การทำให้อุณหภูมิโลกสูงขึ้นเพียง 1.5 องศาเซลเซียส ภายในปี 2643 แต่ปัจจุบันอุณหภูมิโลกกลับมีแนวโน้มที่จะสูงขึ้น 2.7 องศาสเซลเซียสแล้ว ซึ่งสถานการณ์ดังกล่าวจะก่อให้เกิดหายนะด้านสภาพภูมิอากาศตามมา แต่ก็ยังคงมีความหวังว่า หลาย ๆ ประเทศจะมุ่งมั่นในการดำเนินการเพื่อให้การปล่อยก๊าซโลกร้อนภายในปี 2573 ในการประชุมสุดยอดครั้งนี้ ทั้งนี้ สภาพภูมิอากาศรุนแรงที่เกิดขึ้นก่อนหน้านี้มีความเชื่อมโยงกับการเปลี่ยนแปลงของภูมิอากาศ ไม่ว่าจะเป็นคลื่นความร้อน น้ำท่วม เหตุไฟป่า […] The post ผู้นำกลุ่ม G20 เตรียมเดินทางเข้าร่วมการประชุม COP26 ถกแนวทางแก้ปัญหาโลกร้อน appeared first on สำนักข่าวอินโฟเควสท์.,https://www.infoquest.co.th/2021/140795,2021_10_31
โออาร์ ปรับลดราคาน้ำมันเฉพาะดีเซล B10 ลงลิตรละ 15 สต.มีผลพรุ่งนี้,"บมจ.ปตท.น้ำมันและการค้าปลีก (OR) ปรับลดราคาขายปลีกน้ำมันเฉพาะดีเซล B10 ลงลิตรละ 15 สตางค์ ส่วนน้ำมันชนิดอื่นยังคงเดิม มีผลตั้งแต่เวลา 05.00 น.วันพรุ่งนี้ (1 พ.ย.64) เป็นต้นไป ทั้งนี้ ส่งผลให้ราคาน้ำมันขายปลีกในพื้นที่กรุงเทพฯ ที่ยังไม่รวมภาษีบำรุงท้องถิ่นวันพรุ่งนี้ เป็นดังนี้ น้ำมันเบนซิน ออกเทน 95 ของ PTT Station อยู่ที่ลิตรละ 39.96 บาท, แก๊สโซฮอล์ 95 ลิตรละ 32.55 บาท, แก๊สโซฮอล์ 91 ลิตรละ 32.28 บาท, E20 ลิตรละ 31.04 บาท และ E85 ลิตรละ 24.44 บาท ส่วนดีเซล B7 อยู่ที่ลิตรละ 29.69 บาท, B10 ลิตรละ 29.54 บาท […] The post โออาร์ ปรับลดราคาน้ำมันเฉพาะดีเซล B10 ลงลิตรละ 15 สต.มีผลพรุ่งนี้ appeared first on สำนักข่าวอินโฟเควสท์.",https://www.infoquest.co.th/2021/140802,2021_10_31
ปลัด สธ.ย้ำทุกภาคส่วนยึดมาตรการ COVID Free Setting ลดเสี่ยงล็อกดาวน์ซ้ำ,นพ.เกียรติภูมิ วงศ์รจิต ปลัดกระทรวงสาธารณสุข (สธ.) กล่าวว่า พรุ่งนี้ (1 พ.ย.64) จะเป็นวันแรกที่เปิดประเทศรับผู้เดินทางและนักท่องเที่ยวต่างชาติ ซึ่งล่าสุด ศบค.ได้ปรับระดับสถานการณ์ย่อยแต่ละพื้นที่เพื่อรองรับการเปิดประเทศ โดยลดพื้นที่ควบคุมสูงสุดและเข้มงวด (สีแดงเข้ม) เหลือ 7 จังหวัด ได้แก่ จันทบุรี ตาก นครศรีธรรมราช นราธิวาส ปัตตานี ยะลา และสงขลา เนื่องจากยังมีการติดเชื้อสูง โดยยังห้ามออกนอกเคหสถานในช่วงเวลา 23.00-03.00 น. ขณะที่กระทรวงฯ ได้เร่งฉีดวัคซีนโควิด-19 ให้ครอบคลุม เพื่อควบคุมโรคและลดการแพร่เชื้อ “แม้จะมีการผ่อนคลายกิจการกิจกรรมต่างๆ มากขึ้นในแต่ละพื้นที่เพื่อเปิดประเทศรับนักท่องเที่ยว แต่สิ่งสำคัญ คือ ยังต้องปฏิบัติตามมาตรการต่างๆ อย่างเข้มข้น โดยเฉพาะมาตรการส่วนบุคคล ป้องกันตนเองสูงสุดตลอดเวลา เว้นระยะห่าง ล้างมือ สวมหน้ากาก ซึ่งเป็นปัจจัยสำคัญที่ช่วยลดการติดเชื้อและแพร่เชื้อ แม้จะมีการฉีดวัคซีนโควิด-19 ได้ครอบคลุมสูงขึ้นก็ตาม ส่วนสถานประกอบการต่างๆ ยังต้องเข้มมาตรการ COVID Free Setting เพื่อให้เป็นสถานที่ปลอดโควิด ขอให้ทุกคนร่วมมือกัน เพื่อลดการแพร่ระบาด เปิดประเทศอย่างปลอดภัย […] The post ปลัด สธ.ย้ำทุกภาคส่วนยึดมาตรการ COVID Free Setting ลดเสี่ยงล็อกดาวน์ซ้ำ appeared first on สำนักข่าวอินโฟเควสท์.,https://www.infoquest.co.th/2021/140799,2021_10_31
รมว.คมนาคม ยืนยันสนามบินทุกแห่งจัดเตรียมความพร้อม 100% รับเปิดประเทศ,"นายศักดิ์สยาม ชิดชอบ รมว.คมนาคม เปิดเผยว่า ขณะนี้การจัดเตรียมมาตรการรองรับผู้โดยสารที่จะเดินทางมายังสนามบินสุวรรณภูมิ และสนามบินอื่นๆ ตามนโยบายการเปิดประเทศนั้นมีความพร้อม 100% แล้วตามที่ พล.อ.ประยุทธ์ จันทร์โอชา นายกรัฐมนตรี ได้มอบหมายให้ดำเนินการ โดยในวันพรุ่งนี้ (1 พ.ย.) ตนเองจะลงพื้นที่ตรวจเยี่ยมการดำเนินการที่สนามบินสุวรรณภูมิ ทั้งนี้จะมีการตรวจเยี่ยมจุดตรวจ Scan QR Code Thailand Pass ของด่านควบคุมโรค ณ อาคารเทียบเครื่องบิน C, กองบังคับการตรวจคนเข้าเมือง 2 ณ จุดตรวจหนังสือเดินทางฝั่งตะวันตก, จุดนัดพบระหว่างผู้โดยสารและโรงแรมสถานที่กักตัวทางเลือก ณ ช่องทางออก C, โถงผู้โดยสารขาเข้า ชั้น 2 อาคารผู้โดยสาร เพื่อรับฟังบรรยายการดำเนินการตามนโยบายการเปิดประเทศของหน่วยงานต่างๆ ในท่าอากาศยานสุวรรณภูมิ รมว.คมนาคม กล่าวว่า เบื้องต้นคาดการณ์ว่าช่วงแรกของการเปิดประเทศจะมีผู้โดยสารระหว่างประเทศเดินทางมายังประเทศไทยทางอากาศอย่างต่อเนื่อง โดยในส่วนของท่าอากาศยานดอนเมือง คาดว่าจะมีประมาณวันละ 1 หมื่นคน หรือประมาณ 20% ของปี 2562 ก่อนเกิดโควิด ส่วนท่าอากาศยานสุวรรณภูมิคาดว่าจะมีผู้โดยสารระหว่างประเทศประมาณวันละ 6 […] The post รมว.คมนาคม ยืนยันสนามบินทุกแห่งจัดเตรียมความพร้อม 100% รับเปิดประเทศ appeared first on สำนักข่าวอินโฟเควสท์.",https://www.infoquest.co.th/2021/140807,2021_10_31
