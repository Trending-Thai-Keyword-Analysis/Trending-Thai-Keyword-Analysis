title,summary,link,published
ทองปิดร่วง 25.5 ดอลล์ จากแรงขายสินทรัพย์ปลอดภัย,"สัญญาทองคำตลาดนิวยอร์กปิดร่วงลงเมื่อคืนนี้ (3 พ.ย.) เนื่องจากนักลงทุนเทขายทองคำในฐานะสินทรัพย์ที่ปลอดภัย หลังจากสหรัฐเปิดเผยข้อมูลเศรษฐกิจที่แข็งแกร่ง ซึ่งรวมถึงตัวเลขจ้างงานภาคเอกชนที่พุ่งขึ้นเกินคาดในเดือนต.ค. ขณะเดียวกันนักลงทุนจับตาผลการประชุมนโยบายการเงินของธนาคารกลางสหรัฐ (เฟด) โดยตลาดทองคำนิวยอร์กปิดทำการซื้อขายก่อนที่คณะกรรมการเฟดจะแถลงมติการประชุม ทั้งนี้ สัญญาทองคำตลาด COMEX (Commodity Exchange) ส่งมอบเดือนธ.ค. ลดลง 25.5 ดอลลาร์ หรือ 1.43% ปิดที่ 1,763.9 ดอลลาร์/ออนซ์ สัญญาโลหะเงินส่งมอบเดือนธ.ค. ลดลง 27.6 เซนต์ หรือ 1.17% ปิดที่ 23.231 ดอลลาร์/ออนซ์ สัญญาพลาตินัมส่งมอบเดือนม.ค. ลดลง 16.8 ดอลลาร์ หรือ 1.62% ปิดที่ 1,022.5 ดอลลาร์/ออนซ์ สัญญาพัลลาเดียมส่งมอบเดือนธ.ค. ลดลง 20.20 ดอลลาร์ หรือ 1% ปิดที่ 1,987.20 ดอลลาร์/ออนซ์ นักลงทุนเทขายสินทรัพย์ปลอดภัยหลังจากออโตเมติก ดาต้า โพรเซสซิ่ง อิงค์ (ADP) […] The post ทองปิดร่วง 25.5 ดอลล์ จากแรงขายสินทรัพย์ปลอดภัย appeared first on สำนักข่าวอินโฟเควสท์.",https://www.infoquest.co.th/2021/142092,2021_11_04
น้ำมัน WTI ปิดร่วง $3.05 กังวลสต็อกน้ำมันดิบพุ่งเกินคาด,"สัญญาน้ำมันดิบเวสต์เท็กซัส (WTI) ตลาดนิวยอร์กปิดร่วงลงอย่างหนักเมื่อคืนนี้ (3 พ.ย.) หลังจากสำนักงานสารสนเทศด้านการพลังงานของรัฐบาลสหรัฐ (EIA) เปิดเผยสต็อกน้ำมันดิบพุ่งขึ้นมากกว่าคาดในสัปดาห์ที่แล้ว นอกจากนี้ ราคาน้ำมันยังถูกกดดันจากการที่นักลงทุนเทขายทำกำไร หลังจากราคาพุ่งขึ้นก่อนหน้านี้ สัญญาน้ำมันดิบ WTI ส่งมอบเดือนธ.ค. ลดลง 3.05 ดอลลาร์ หรือ 3.6% ปิดที่ 80.86 ดอลลาร์/บาร์เรล ซึ่งเป็นระดับปิดต่ำสุดนับตั้งแต่วันที่ 13 ต.ค. 2564 สัญญาน้ำมันดิบเบรนท์ส่งมอบเดือนม.ค. ลดลง 2.73 ดอลลาร์ หรือ 3.2% ปิดที่ 81.99 ดอลลาร์/บาร์เรล ซึ่งเป็นระดับปิดต่ำสุดนับตั้งแต่วันที่ 7 ต.ค. 2564 สัญญาน้ำมันดิบร่วงลง หลังจาก EIA เปิดเผยว่า สต็อกน้ำมันดิบของสหรัฐพุ่งขึ้น 3.3 ล้านบาร์เรลในสัปดาห์ที่แล้ว ซึ่งมากกว่าที่นักวิเคราะห์คาดว่าจะเพิ่มขึ้นเพียง 300,000 บาร์เรล ข้อมูลของ EIA สอดคล้องกับที่สถาบันปิโตรเลียมอเมริกา (API) รายงานก่อนหน้านี้ว่า สต็อกน้ำมันดิบสหรัฐเพิ่มขึ้น […] The post น้ำมัน WTI ปิดร่วง $3.05 กังวลสต็อกน้ำมันดิบพุ่งเกินคาด appeared first on สำนักข่าวอินโฟเควสท์.",https://www.infoquest.co.th/2021/142089,2021_11_04
ดาวโจนส์ปิดบวก 104.95 จุดหลังเฟดประกาศหั่น QE ตามคาด,"ดัชนีดาวโจนส์ตลาดหุ้นนิวยอร์กปิดบวกเมื่อคืนนี้ (3 พ.ย.) หลังจากธนาคารกลางสหรัฐ (เฟด) ประกาศว่าจะเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ตั้งแต่เดือนพ.ย. ซึ่งเป็นไปตามที่ตลาดคาดการณ์ไว้ ดัชนีเฉลี่ยอุตสาหกรรมดาวโจนส์ปิดที่ 36,157.58 จุด เพิ่มขึ้น 104.95 จุด หรือ +0.29% ดัชนี S&P500 ปิดที่ 4,660.57 จุด เพิ่มขึ้น 29.92 จุด หรือ +0.65% ดัชนี Nasdaq ปิดที่ 15,811.58 จุด เพิ่มขึ้น 161.98 จุด หรือ +1.04% ดัชนีหลักทั้ง 3 ดัชนียังคงปิดทำนิวไฮเมื่อคืนนี้ หลังจากคณะกรรมการเฟดประกาศแผนการปรับลดวงเงิน QE ตามที่ตลาดคาดการณ์ไว้ โดยเฟดมองว่าเศรษฐกิจสหรัฐมีความแข็งแกร่งมากพอที่จะทำให้เฟดตัดสินใจดำเนินการดังกล่าว ทั้งนี้ เฟดประกาศว่าจะปรับลดวงเงินในโครงการ QE เดือนละ 15,000 ล้านดอลลาร์ เริ่มตั้งแต่เดือนพ.ย. โดยเฟดจะปรับลดวงเงินซื้อพันธบัตรรัฐบาลสหรัฐเดือนละ 10,000 ล้านดอลลาร์ และปรับลดวงเงินซื้อตราสารหนี้ที่มีสินเชื่อที่อยู่อาศัยเป็นหลักประกันการจำนอง […] The post ดาวโจนส์ปิดบวก 104.95 จุดหลังเฟดประกาศหั่น QE ตามคาด appeared first on สำนักข่าวอินโฟเควสท์.",https://www.infoquest.co.th/2021/142085,2021_11_04
กำหนดการประชุมธนาคารกลางสหรัฐประจำปี 2564,กำหนดการประชุมคณะกรรมการกำหนดนโยบายการเงิน (FOMC) ของธนาคารกลางสหรัฐ (เฟด) ประจำปี 2564 มีดังนี้:- วันที่ 26-27 ม.ค. วันที่ 16-17 มี.ค. วันที่ 27-28 เม.ย. วันที่ 15-16 มิ.ย. วันที่ 27-28 ก.ค. วันที่ 21-22 ก.ย. วันที่ 2-3 พ.ย. วันที่ 14-15 ธ.ค. โดย สำนักข่าวอินโฟเควสท์ (04 พ.ย. 64) The post กำหนดการประชุมธนาคารกลางสหรัฐประจำปี 2564 appeared first on สำนักข่าวอินโฟเควสท์.,https://www.infoquest.co.th/2021/142070,2021_11_04
"เฟดคงดอกเบี้ย,หั่น QE เดือนละ 15,000 ล้านดอลลาร์ สอดคล้องคาดการณ์","คณะกรรมการกำหนดนโยบายการเงิน (FOMC) ของธนาคารกลางสหรัฐ (เฟด) มีมติคงอัตราดอกเบี้ยระยะสั้นที่ระดับ 0.00-0.25% ในการประชุมวันนี้ นอกจากนี้ เฟดจะปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) เดือนละ 15,000 ล้านดอลลาร์ เริ่มตั้งแต่เดือนพ.ย. โดยเฟดจะปรับลดวงเงินซื้อพันธบัตรรัฐบาลสหรัฐเดือนละ 10,000 ล้านดอลลาร์ และปรับลดวงเงินซื้อตราสารหนี้ที่มีสินเชื่อที่อยู่อาศัยเป็นหลักประกันการจำนอง (MBS) เดือนละ 5,000 ล้านดอลลาร์ การลดวงเงิน QE ดังกล่าวจะทำให้เฟดยุติการทำ QE โดยสิ้นเชิงในกลางปี 2565 ก่อนหน้านี้ เฟดได้ทำ QE เดือนละ 120,000 ล้านดอลลาร์ โดยเฟดซื้อพันธบัตรรัฐบาลสหรัฐวงเงิน 80,000 ล้านดอลลาร์ และซื้อตราสารหนี้ MBS ในวงเงิน 40,000 ล้านดอลลาร์ แถลงการณ์ของ FOMC ระบุว่า “เฟดดำเนินการดังกล่าว หลังจากที่เศรษฐกิจมีความคืบหน้าอย่างมากในการไปสู่เป้าหมายของเฟดนับตั้งแต่เดือนธ.ค.2563” อย่างไรก็ดี แถลงการณ์ระบุว่า เฟดไม่ได้มีการดำเนินการอย่างตายตัว และเฟดจะทำการปรับมาตรการ หากมีความจำเป็น “คณะกรรมการ FOMC มีความเห็นว่าการปรับลดการซื้อพันธบัตรในวงเงินที่เท่าๆกัน […] The post เฟดคงดอกเบี้ย,หั่น QE เดือนละ 15,000 ล้านดอลลาร์ สอดคล้องคาดการณ์ appeared first on สำนักข่าวอินโฟเควสท์.",https://www.infoquest.co.th/2021/142073,2021_11_04
“พาวเวล” ส่งสัญญาณเฟดไม่เร่งขึ้นดอกเบี้ย รอตลาดแรงงานขยายตัวเต็มศักยภาพ,"นายเจอโรม พาวเวล ประธานธนาคารกลางสหรัฐ (เฟด) ได้แถลงต่อสื่อมวลชนภายหลังเสร็จสิ้นการประชุมนโยบายการเงินเมื่อคืนนี้ว่า เฟดสามารถอดทนต่อการปรับขึ้นอัตราดอกเบี้ย พร้อมกับกล่าวว่าเฟดจะเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ในเดือนนี้ แม้มีความกังวลเกี่ยวกับเงินเฟ้อที่ปรับตัวสูงขึ้นก็ตาม “การตัดสินใจปรับลดวงเงิน QE ในการประชุมครั้งนี้ ไม่ได้แปลว่าเรากำลังส่งสัญญาณเกี่ยวกับนโยบายอัตราดอกเบี้ย เราจะยังคงทำการทดสอบภาวะเศรษฐกิจอย่างเข้มงวดมากขึ้น ก่อนที่จะตัดสินใจปรับขึ้นอัตราดอกเบี้ย โดยเงื่อนไขที่จะนำไปสู่การปรับขึ้นดอกเบี้ยคือการที่ตลาดแรงงานขยายตัวอย่างเต็มศักยภาพ ทั้งในแง่ของตัวเลขจ้างงานและอัตราการมีส่วนร่วมในตลาดแรงงาน” “เราไม่คิดว่า ขณะนี้เป็นเวลาที่จะปรับขึ้นอัตราดอกเบี้ย และหากเราสามารถสรุปได้ว่า จำเป็นต้องทำเช่นนั้น เราจะใช้ความอดทน แต่เราก็จะไม่ลังเล” นายพาวเวลกล่าว คณะกรรมการกำหนดนโยบายการเงิน (FOMC) ของเฟดประกาศว่าจะปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) เดือนละ 15,000 ล้านดอลลาร์ เริ่มตั้งแต่เดือนพ.ย. โดยเฟดจะปรับลดวงเงินซื้อพันธบัตรรัฐบาลสหรัฐเดือนละ 10,000 ล้านดอลลาร์ และปรับลดวงเงินซื้อตราสารหนี้ที่มีสินเชื่อที่อยู่อาศัยเป็นหลักประกันการจำนอง (MBS) เดือนละ 5,000 ล้านดอลลาร์ ทั้งนี้ การลดวงเงิน QE ดังกล่าวจะทำให้เฟดยุติการทำ QE โดยสิ้นเชิงในกลางปี 2565 “คณะกรรมการเฟดได้พิจารณาแล้วเห็นว่า เศรษฐกิจสหรัฐอยู่ในภาวะเหมาะสมที่จะทำให้เฟดเริ่มปรับลดวงเงินในโครงการ QE และหากภาพรวมเศรษฐกิจเป็นไปตามที่เราคาดการณ์ไว้ การยุติการทำ QE จะเสร็จสิ้นสมบูรณ์ภายในช่วงกลางปีหน้า” […] The post “พาวเวล” ส่งสัญญาณเฟดไม่เร่งขึ้นดอกเบี้ย รอตลาดแรงงานขยายตัวเต็มศักยภาพ appeared first on สำนักข่าวอินโฟเควสท์.",https://www.infoquest.co.th/2021/142095,2021_11_04
"ศบค.พบผู้ติดเชื้อโควิดรายใหม่ 7,982 ราย ATK 3,001 ตาย 68 ราย","ศูนย์บริหารสถานการณ์โควิด-19 (ศบค.) รายงานสถานการณ์การแพร่ระบาดของไวรัสโควิด-19 ในประเทศวันนี้ว่า พบผู้ติดเชื้อรายใหม่ 7,982 ราย ประกอบด้วย – ผู้ติดเชื้อในประเทศจากระบบเฝ้าระวังและระบบบริการ 7,762 ราย – จากการค้นหาผู้ติดเชื้อเชิงรุกในชุมชน 66 ราย และจากเรือนจำ/ที่ต้องขัง 144 ราย – ผู้ที่เดินทางมาจากต่างประเทศและเข้าสถานที่กักกันที่รัฐจัดให้ 10 ราย ส่วนผู้ติดเชื้อเข้าข่ายด้วยการตรวจ ATK 3,001 ราย – เสียชีวิต 68 ราย สำหรับจำนวนผู้ป่วยยืนยันสะสมในประเทศตั้งแต่ต้นปี 63 จนถึงล่าสุดอยู่ที่ 1,943,424 ราย โดยมีผู้ป่วยรักษาหายแล้วเพิ่มขึ้น 8,029 ราย ยอดเสียชีวิตสะสมเพิ่มเป็น 19,462 ราย โดย สำนักข่าวอินโฟเควสท์ (04 พ.ย. 64) The post ศบค.พบผู้ติดเชื้อโควิดรายใหม่ 7,982 ราย ATK 3,001 ตาย 68 ราย appeared first on สำนักข่าวอินโฟเควสท์.",https://www.infoquest.co.th/2021/142099,2021_11_04
ตลาดหุ้นเอเชียเปิดบวก รับเฟดเริ่มลดวงเงิน QE เดือนนี้ตามคาด,"ตลาดหุ้นเอเชียเปิดในแดนบวก หลังจากธนาคารกลางสหรัฐ (เฟด) ประกาศว่าจะเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ตั้งแต่เดือนพ.ย. ซึ่งเป็นไปตามที่ตลาดคาดการณ์ไว้ ดัชนี NIKKEI 225 ตลาดหุ้นญี่ปุ่นเปิดวันนี้ที่ 29,859.74 จุด พุ่งขึ้น 338.84 จุด หรือ +1.15% ดัชนี HSI ตลาดหุ้นฮ่องกงเปิดวันนี้ที่ 25,141.10 จุด เพิ่มขึ้น 116.35 จุด หรือ +0.46% และ ดัชนี SSE Composite ตลาดหุ้นจีนเปิดวันนี้ที่ 3,505.89 จุด เพิ่มขึ้น 7.35 จุด หรือ +0.21% เฟดประกาศว่าจะปรับลดวงเงินในโครงการ QE เดือนละ 15,000 ล้านดอลลาร์ เริ่มตั้งแต่เดือนพ.ย. โดยเฟดจะปรับลดวงเงินซื้อพันธบัตรรัฐบาลสหรัฐเดือนละ 10,000 ล้านดอลลาร์ และปรับลดวงเงินซื้อตราสารหนี้ที่มีสินเชื่อที่อยู่อาศัยเป็นหลักประกันการจำนอง (MBS) เดือนละ 5,000 ล้านดอลลาร์ ซึ่งการลดวงเงิน […] The post ตลาดหุ้นเอเชียเปิดบวก รับเฟดเริ่มลดวงเงิน QE เดือนนี้ตามคาด appeared first on สำนักข่าวอินโฟเควสท์.",https://www.infoquest.co.th/2021/142104,2021_11_04
หุ้นไทยแนวโน้มดัชนีเช้ารีบาวด์ตามตลาดภูมิภาคหลังผลประชุมเฟดตามคาด-ไม่เร่งขึ้นดบ.,"นักวิเคราะห์ฯเล็งตลาดหุ้นไทยเช้านี้รีบาวด์ขึ้นตามตลาดภูมิภาคที่บวกกันทั่วหน้า ตอบรับผลประชุมเฟดออกมาตามคาด-ไม่เร่งขึ้นดอกเบี้ย แม้แนวโน้มยังต้องขึ้นดอกเบี้ยอยู่จากเงินเฟ้อสูง ส่งผลให้กลับมาซื้อสินทรัพย์เสี่ยงอีกครั้งหลังขายไปก่อนหน้านี้ มองเป็นโมเมนตัมเทรดดิ้ง นอกจากนี้ได้ปัจจัยบวกจากตัวเลขเศรษฐกิจของสหรัฐฯออกมาดีด้วย อย่างไรก็ดี ให้จับตาการประชุม BoE และประชุมกลุ่มโอเปกพลัส รวมถึงจับตาการแพร่ระบาดโควิดในจีน ส่วนบ้านเราติดตามงบฯต่อไป พร้อมให้แนวรับ 1,607-1,600 แนวต้าน 1,620-1,630 จุด นายถนอมศักดิ์ สหรัตน์ชัย ผู้ช่วยกรรมการผู้จัดการและหัวหน้าฝ่ายวิจัย บล.กรุงไทย ซีมิโก้ กล่าวว่า ตลาดหุ้นไทยเช้านี้คาดว่าจะรีบาวด์ขึ้นได้เช่นเดียวกับตลาดหุ้นในภูมิภาคเอเชียที่เช้านี้ต่างเคลื่อนไหวในแดนบวกกันทั่วหน้า ตอบรับผลประชุมธนาคารกลางสหรัฐฯ (เฟด) ที่ออกมาตามคาด โดยประกาศว่าจะเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ตั้งแต่เดือนพ.ย.และจะยังไม่เร่งปรับขึ้นอัตราดอกเบี้ย แต่ก็ยังมองว่ามีแนวโน้มที่จะปรับขึ้นอัตราดอกเบี้ยอยู่จากเงินเฟ้อที่สูง ส่งผลให้เริ่มกลับมาซื้อสินทรัพย์เสี่ยงอีกครั้งหลังจากที่มีการขายออกไปก่อนหน้านี้ ซึ่งมองเป็นโมเมนตัมเทรดดิ้ง นอกจากนี้ ยังได้ปัจจัยบวกจากตัวเลขเศรษฐกิจของสหรัฐฯที่ออกมาดี อาทิ ตัวเลขการจ้างงานภาคเอกชน อย่างไรก็ดียังต้องติดตามการประชุมธนาคารกลางอังกฤษ (BoE) ต่อไป แต่คาดว่าจะไม่ปรับขึ้นอัตราดอกเบี้ย และติดตามการประชุมกลุ่มโอเปกพลัส ซึ่งคาดว่าจะเพิ่มกำลังการผลิต 4 แสนบาร์เรล/วัน อีกทั้งจับตาสถานการณ์การแพร่ระบาดไวรัสโควิด-19 ในจีน ที่มีจำนวนผู้ติดเชื้อในจีนเพิ่มขึ้น และจะเข้าฤดูหนาวอีกด้วย ส่วนบ้านเราให้ติดตามการทยอยประกาศผลประกอบการของบริษัทจดทะเบียนต่อไป แม้งบฯบ้านเราจะไม่ดีทำให้การปรับขึ้นของดัชนีฯมีจำกัด ขณะที่งบฯของบริษัทจดทะเบียนในสหรัฐฯ และยุโรป ยังดีทำให้ทั้งสองตลาดฯดีไปด้วย พร้อมให้แนวรับ […] The post หุ้นไทยแนวโน้มดัชนีเช้ารีบาวด์ตามตลาดภูมิภาคหลังผลประชุมเฟดตามคาด-ไม่เร่งขึ้นดบ. appeared first on สำนักข่าวอินโฟเควสท์.",https://www.infoquest.co.th/2021/142109,2021_11_04
เงินบาทเปิด 33.26 แข็งค่าจากดอลลาร์อ่อน หลังเฟดมีมติคงดอกเบี้ย-ลด QE ตามคาด,นักบริหารเงินจากธนาคารกรุงศรีอยุธยา เปิดเผยว่า เงินบาทเปิดตลาดเช้านี้อยู่ที่ระดับ 33.26 บาท/ดอลลาร์ แข็งค่าจาก ปิดตลาดเย็นวานนี้ที่ระดับ 33.33 บาท/ดอลลาร์ เช้านี้เงินบาทแข็งค่าจากท้ายตลาด เช่นเดียวกับภูมิภาค เนื่องจากเมื่อคืนนี้การประชุมของธนาคารกลางสหรัฐฯ (เฟด) สรุป ว่าจะลดการทำ QE ซึ่งเป็นไปตามที่ตลาดคาด ทั้งนี้ประธานเฟดระบุว่า ขณะนี้ยังไม่ถึงเวลาขึ้นอัตราดอกเบี้ย ส่วนเงินเฟ้อเป็นเพียงชั่ว คราวเท่านั้น จากปัจจัยดังกล่าว จึงส่งผลให้ดอลลาร์ในตลาดโลกอ่อนค่า สินทรัพย์ปลอดภัยทั้งดอลลาร์ เยน ทองคำถูกเทขาย และตลาด เปิดรับความเสี่ยง นักบริหารเงินประเมินกรอบการเคลื่อนไหวของเงินบาทในวันนี้ไว้ที่ 33.20 – 33.35 บาท/ดอลลาร์ ปัจจัยที่ต้องติดตาม วันนี้ คือ การประชุมนโยบายการเงิน และแถลงมติอัตราดอกเบี้ย ของธนาคารกลางอังกฤษ (BoE) และจำนวนผู้ขอรับสวัสดิการว่างงานรายสัปดาห์ ของสหรัฐฯ THAI BAHT FIX 3M (3 พ.ย.) อยู่ที่ระดับ 0.25823% ส่วน THAI BAHT FIX 6M […] The post เงินบาทเปิด 33.26 แข็งค่าจากดอลลาร์อ่อน หลังเฟดมีมติคงดอกเบี้ย-ลด QE ตามคาด appeared first on สำนักข่าวอินโฟเควสท์.,https://www.infoquest.co.th/2021/142107,2021_11_04
ร.ร.นานาชาติเซนต์สตีเฟ่นส์ (กรุงเทพฯ) จัดงาน Open Days  6 และ 10 ธ.ค.นี้,โรงเรียนนานาชาติเซนต์สตีเฟ่นส์ (กรุงเทพฯ) จะจัดงาน “เปิดบ้านโรงเรียนนานาชาติเซนต์สตีเฟ่นส์” ในวันที่ 6 และ 10 ธันวาคมนี้ เพื่อให้ผู้ปกครองและบุตรหลานรับทราบถึงหลักสูตรการเรียนการสอน ท่ามกลางบรรยากาศการดูแลเอาใจใส่นักเรียนและการบูรณาการสิ่งที่ดีระหว่างตะวันออกและตะวันตก โดยรายละเอียดของการจัดงานทั้ง 2 วัน จะแบ่งเป็นงานวันจันทร์ที่ 6 ธันวาคม 2564 เวลา 09:00 – 12:00 น. สำหรับนักเรียนระดับชั้นปฐมวัยอายุ 2 – 5 ปี และวันศุกร์ที่ 10 ธันวาคม 2564 เวลา 09:00 – 12:00 น. สำหรับนักเรียนระดับชั้นประถมศึกษาและมัธยมศึกษา อายุ 5 – 18 ปี ทั้งนี้ ผู้ปกครองสามารถลงทะเบียนเข้าร่วมงานได้ที่: https://bit.ly/2ZzvnKF โดย สำนักข่าวอินโฟเควสท์ (04 พ.ย. 64) The post ร.ร.นานาชาติเซนต์สตีเฟ่นส์ (กรุงเทพฯ) จัดงาน Open Days 6 และ 10 ธ.ค.นี้ appeared first on สำนักข่าวอินโฟเควสท์.,https://www.infoquest.co.th/2021/142120,2021_11_04
บี-ควิกจับมือคณะแพทยศาสตร์วชิรพยาบาลทำคอนเทนต์ดูแลสุขภาพกระดูกและข้อ,บี-ควิก ศูนย์บริการรถยนต์แบบครบวงจร อันดับ 1 ของประเทศไทย ร่วมกับ ภาควิชาออร์โธปิดิกส์ คณะแพทยศาสตร์วชิรพยาบาล จัดทำคอนเทนต์พิเศษแบบดิจิทัล (Special Digital Content) เพื่อให้ความรู้กับพนักงานและประชาชนทั่วไป เกี่ยวกับการดูแลสุขภาพของกระดูกและข้อในเบื้องต้นได้อย่างถูกต้อง ทั้งในส่วนของตัวเองและคนใกล้ชิด เช่น ครอบครัว หรือ เพื่อนร่วมงาน ให้ปลอดภัยจากการใช้ชีวิตประจำวัน ในการทำกิจกรรมต่างๆ โดยเฉพาะเรื่องการรับมือกับโรคยอดฮิตของกระดูกและข้อ โดยมีคณะแพทย์ผู้เชี่ยวชาญมาให้ความรู้ คำแนะนำ แบบเข้าใจง่าย ผ่านรูปแบบสื่อวีดีโอ ที่สามารถรับชมได้อย่างสะดวก โดยในซีรีส์แรก จะมีทั้งหมด 5 ตอนดังนี้ 7 เรื่องเข้าใจผิดเกี่ยวกับ #โรคกระดูกและข้อ คลิกชมได้ที่ https://youtu.be/B85PXVFK94I โรคยอดฮิตของคนกรุง #โรคข้อเข่าเสื่อม คลิกชมได้ที่ https://youtu.be/HwJApYMJ31M โรคยอดฮิตของคนกรุง #โรคกระดูกพรุน คลิกชมได้ที่ https://youtu.be/nI79W8GNHvU โรคยอดฮิตของคนกรุง #โรคหมอนรองกระดูกทับเส้น คลิกชมได้ที่ https://youtu.be/_4cu18DxITo นั่งอย่างไรให้ห่างไกล #ออฟฟิศซินโดรม คลิกชมได้ที่ https://youtu.be/sdQVPliVKZQ ผู้ที่สนใจสามารถติดตามรับชมได้ที่ทุกช่องทางสื่อดิจิทัลของ บี-ควิก (B-Quik) […] The post บี-ควิกจับมือคณะแพทยศาสตร์วชิรพยาบาลทำคอนเทนต์ดูแลสุขภาพกระดูกและข้อ appeared first on สำนักข่าวอินโฟเควสท์.,https://www.infoquest.co.th/2021/142114,2021_11_04
WHO ไฟเขียวใช้วัคซีน “โควาซิน” ของอินเดียป้องกันโควิด-19 ในกรณีฉุกเฉิน,องค์การอนามัยโลก (WHO) ได้ให้การอนุมัติวัคซีน “โควาซิน” (Covaxin) ของบริษัทภารัต ไบโอเทค (Bharat Biotech) ผู้ผลิตยาสัญชาติอินเดีย เพื่อใช้ในการป้องกันโรคโควิด-19 เป็นกรณีฉุกเฉิน ซึ่งจะเปิดทางให้วัคซีนดังกล่าวได้รับการยอมรับในฐานะวัคซีนที่สามารถใช้งานได้ในประเทศยากจนจำนวนมาก WHO เปิดเผยผ่านทางบัญชีทวิตเตอร์ว่า คณะที่ปรึกษาทางเทคนิคของ WHO ได้พิจารณาว่าประโยชน์ของวัคซีนโควาซินมีมากกว่าความเสี่ยงและเป็นไปตามมาตรฐานของ WHO ในการป้องกันโควิด-19 นอกจากนี้ คณะผู้เชี่ยวชาญซึ่งให้คำปรึกษาด้านยุทธศาสตร์การสร้างภูมิคุ้มกันโรคของ WHO ได้แนะนำให้ใช้วัคซีนโควาซินจำนวน 2 เข็ม โดยเว้นระยะการฉีด 4 สัปดาห์ ในกลุ่มบุคคลอายุ 18 ปีขึ้นไป โดยคำแนะนำดังกล่าวสอดคล้องกับคำแนะนำของบริษัทภารัต ไบโอเทค สำหรับวัคซีนโควาซินนั้นได้รับการอนุมัติเพื่อใช้งานเป็นกรณีฉุกเฉินในอินเดียเมื่อเดือนม.ค. ก่อนที่จะเสร็จสิ้นการทดลองระยะสุดท้าย ซึ่งผลการทดลองพบว่า วัคซีนมีประสิทธิภาพ 78% ในการป้องกันอาการป่วยหนักจากโรคโควิด-19 ทั้งนี้ คาดว่าการตัดสินใจของ WHO จะช่วยให้ชาวอินเดียจำนวนหลายล้านคนที่ได้รับวัคซีนโควาซินสามารถเดินทางออกนอกประเทศได้ โดย สำนักข่าวอินโฟเควสท์ (04 พ.ย. 64) The post WHO ไฟเขียวใช้วัคซีน “โควาซิน” ของอินเดียป้องกันโควิด-19 ในกรณีฉุกเฉิน appeared first on สำนักข่าวอินโฟเควสท์.,https://www.infoquest.co.th/2021/142124,2021_11_04
BANPU เข้าซื้อ เอ็นจี เซอร์วิสเซส รวม 95 ลบ.ต่อยอดธุรกิจเทคโนโลยีพลังงาน,บมจ.บ้านปู (BANPU) เปิดเผยว่า บริษัท บ้านปู เน็กซ์ จำกัด (Banpu NEXT) ซึ่งเป็นบริษัทย่อยของบริษัทฯ และบมจ.บ้านปู เพาเวอร์ (BPP) ที่ถือหุ้นในสัดส่วนที่เท่ากัน 50% ได้ลงนามในสัญญาเพื่อเข้าซื้อหุ้นทั้งหมด 100% ในบริษัท เอ็นจี เซอร์วิสเซส (ประเทศไทย) จำกัด (ESTH) จากผู้ถือหุ้นเดิม โดยมีมูลค่าการลงทุน 3.8 ล้านดอลลาร์สิงคโปร์ หรือเทียบเท่าประมาณ95 ล้านบาท บริษัท เอ็นจี เซอร์วิสเชส (ประเทศไทย) จำกัด เป็นบริษัทผู้ให้บริการด้านการจัดการพลังงานที่ขึ้นทะเบียนกับสมาคมบริษัทจัดการพลังงานไทยอย่างเป็นทางการ โดยให้บริการด้านการจัดหา ติดตั้ง ดำเนินการดูแลรักษา รวมถึงเพิ่มประสิทธิภาพระบบและอุปกรณ์ด้านการใช้พลังงาน เช่น ระบบอัดอากาศ ระบบทำความเย็น ภายในอาคารหรือโรงานอุตสาหกรรมในประเทศไทย โดยการลงทุนดังกล่าวคาดว่าจะดำเนินการแล้วเสร็จภายในเดือน พ.ย.64 และจะทำให้บ้านปู รับรู้ผลประกอบการจากการลงทุนในสัดส่วนทั้ง 100% การลงทุนในครั้งนี้เป็นการต่อยอดธุรกิจเทคโนโลยีพลังงานตามกลยุทธ์ “Greener & Smarter” ของกลุ่มบ้านปูฯ ในการขยายธุรกิจ Smart […] The post BANPU เข้าซื้อ เอ็นจี เซอร์วิสเซส รวม 95 ลบ.ต่อยอดธุรกิจเทคโนโลยีพลังงาน appeared first on สำนักข่าวอินโฟเควสท์.,https://www.infoquest.co.th/2021/142142,2021_11_04
TOPICSTODAY: นายกฯ นั่งหัวโต๊ะประชุมครม./หอการค้าฯ-FETCO แถลงดัชนีเชื่อมั่นฯ,ภารกิจของ พล.อ.ประยุทธ์ จันทร์โอชา นายกรัฐมนตรีและ รมว.กลาโหม หลังเดินทางกลับมาจากต่างประเทศแล้ว เช้านี้เข้าทำเนียบรัฐบาลเป็นประธานการประชุมคณะรัฐมนตรี (ครม.) ทันที ซึ่งคาดว่าจะมีการพิจารณาเกี่ยวกับการแก้ไขปัญหาการแพร่ระบาดของโรคโควิด-19 การเยียวยาผู้ประสบอุทกภัย การแก้ไขปัญหาราคาน้ำมันและราคาสินค้า ส่วนช่วงบ่าย นายสะเหลิมไซ กมมะสิด (H.E. Mr.Saleumxay Kommasith) รมว.ต่างประเทศสาธารณรัฐประชาธิปไตยประชาชนลาว เข้าเยี่ยมคารวะในโอกาสเยือนประเทศไทยเพื่อเข้าร่วมการประชุมคณะกรรมาธิการร่วม (JC) ไทย-ลาว ครั้งที่ 22 ณ ห้องสีงาช้าง ตึกไทยคู่ฟ้า ทำเนียบรัฐบาล – นายจุรินทร์ ลักษณวิศิษฏ์ รองนายกรัฐมนตรีและ รมว.พาณิชย์ หารือกับ นายอเล็กซ์ คูเพรซท์ ประธานวุฒิสภาสมาพันธรัฐสวิส เพื่อกระชับความสัมพันธ์ด้านเศรษฐกิจ การค้า และการลงทุนของทั้สองประเทศ และการฟื้นการเจรจาความตกลง FTA ไทย-EFTA ส่วนช่วงบ่าย เป็นประธานการประชุมติดตามความก้าวหน้าการเตรียมงานประชุมคณะรัฐมนตรีสัญจร ณ ห้องประชุม 301 ตึกบัญชาการ 1 ทำเนียบรัฐบาล – นายสุพัฒนพงษ์ พันธ์มีเชาว์ รองนายกรัฐมนตรีและ […] The post TOPICSTODAY: นายกฯ นั่งหัวโต๊ะประชุมครม./หอการค้าฯ-FETCO แถลงดัชนีเชื่อมั่นฯ appeared first on สำนักข่าวอินโฟเควสท์.,https://www.infoquest.co.th/2021/142139,2021_11_04
อินเดียลดภาษีเชื้อเพลิงก่อนเข้าช่วงเทศกาล หวังกระตุ้นเศรษฐกิจ,รัฐบาลอินเดียลดภาษีน้ำมันเบนซินและดีเซลเมื่อวานนี้ (3 พ.ย.) เพื่อกระตุ้นการใช้จ่ายของผู้บริโภค หลังอินเดียฟื้นตัวจากมาตรการล็อกดาวน์อย่างเข้มข้นเพื่อสกัดการแพร่ระบาดของโรคโควิด-19 รัฐบาลอินเดียออกแถลงการณ์ระบุว่า ภาษีสรรพสามิตของน้ำมันเบนซิน ลดลง 5 รูปี (0.0671 ดอลลาร์) ต่อลิตร และของน้ำมันดีเซล ลดลง 10 รูปี (0.1342 ดอลลาร์) ต่อลิตร มาตรการลดภาษีดังกล่าวเกิดขึ้นก่อนเข้าสู่เทศกาลดิวาลี ซึ่งเป็นช่วงเริ่มต้นเทศกาลที่คึกคักในอินเดีย โดยมักมีการใช้จ่ายของผู้บริโภคเพิ่มขึ้น แหล่งข่าวของรัฐบาลอินเดียเปิดเผยกับสำนักข่าวรอยเตอร์ว่า รัฐบาลสูญเสียรายได้ราว ๆ 5.5 แสนล้านรูปี (7.38 พันล้านดอลลาร์) ถึง 6 แสนล้านรูปีจากการลดภาษีดังกล่าว การใช้จ่ายของผู้บริโภคในอินเดียเติบโตขึ้นอย่างต่อเนื่องในช่วงไม่กี่เดือนที่ผ่านมา หลังรัฐบาลผ่อนคลายมาตรการควบคุมการเดินทางและการดำเนินธุรกิจ เนื่องจากยอดผู้ติดเชื้อโควิด-19 ลดลง อย่างไรก็ดี เชื้อเพลิงราคาแพงได้ส่งผลกระทบต่อกำไรของบริษัทต่าง ๆ ตลอดจนเกษตรกรซึ่งเป็นกลุ่มที่มีส่วนสำคัญต่อเศรษฐกิจอินเดีย ดังนั้น การที่รัฐบาลลดภาษีเชื้อเพลิงจึงมีแนวโน้มเพื่อช่วยเหลือผู้ผลิตและเกษตรกร ทั้งนี้ อินเดีย ซึ่งเป็นประเทศนำเข้าและใช้น้ำมันมากที่สุดเป็นอันดับ 3 ของโลก นำเข้าน้ำมันจากต่างประเทศประมาณ 85% ของความต้องการทั้งหมด โดย สำนักข่าวอินโฟเควสท์ (04 พ.ย. […] The post อินเดียลดภาษีเชื้อเพลิงก่อนเข้าช่วงเทศกาล หวังกระตุ้นเศรษฐกิจ appeared first on สำนักข่าวอินโฟเควสท์.,https://www.infoquest.co.th/2021/142132,2021_11_04
จับตาครม.หารือมาตรการรับมือปัญหาน้ำมันแพง-สธ.เสนอจัดซื้อยาโมลนูพิราเวียร์,"รายงานข่าวจากทำเนียบรัฐบาล เปิดเผยว่า ในการประชุมคณะรัฐมนตรี (ครม.) วันนี้ พล.อ.ประยุทธ์ จันทร์โอชา นายกรัฐมนตรี เป็นประธานการประชุม หลังเลื่อนจากการประชุมในวันอังคาร เนื่องจากนายกรัฐมนตรีติดภารกิจเดินทางไปประชุมระดับผู้นำในการประชุมรัฐภาคีกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ สมัยที่ 26 (COP26) ณ เมืองกลาสโกว์ สหราชอาณาจักร โดยต้องติดตามการหารือร่วมกันของครม.เพื่อหาแนวทางการแก้ไขปัญหาราคาดีเซลที่ปรับเพิ่มสูงขึ้น หลังสหพันธ์การขนส่งทางบกแห่งประเทศไทยเข้าพบนายศักดิ์สยาม ชิดชอบ รมว.คมนาคม เพื่อเสนอข้อเรียกร้องให้ปรับลดราคาลง ทั้งเรื่องการนำน้ำมันปาล์มออกจากสัดส่วนการผสมของน้ำมันดีเซล และการลดอัตราภาษีสรรพสามิตของน้ำมันดีเซล สำหรับวาระการพิจารณาที่น่าสนใจ ได้แก่ – กระทรวงพลังงาน เสนอร่างกฎกระทรวงกำหนดแบบและรายการบัญชีเกี่ยวกับปริมาณ และสถานที่เก็บของน้ำมันเชื้อเพลิงแต่ละชนิดที่นำเข้ามาในราชอาณาจักร ซื้อ กลั่น ผลิต ได้มา จำหน่ายไปแล้วและที่เหลืออยู่ในแต่ละเดือนและแผนการนำเข้ามาในราชอาณาจักร ซื้อ กลั่น ผลิต หรือจำหน่าย ซึ่งน้ำมันเชื้อเพลิงของผู้ค้าน้ำมันตามมาตรา 7 – กระทรวงคมนาคม เสนอขอความเห็นชอบการปรับหลักเกณฑ์การชดเชยผู้ได้รับผลกระทบด้านเสียงและการขยายกรอบวงเงินลงทุนโครงการก่อสร้างทางวิ่งเส้นที่ 3 ท่าอากาศยานสุวรรณภูมิ ในส่วนของงบประมาณสำหรับดำเนินการชดเชยผลกระทบด้านเสียง เนื่องจากโครงการก่อสร้างทางวิ่งเส้นที่ 3 ท่าอากาศยานสุวรรณภูมิของบมจ. ท่าอากาศยานไทย (AOT), ร่างพระราชกฤษฎีกากำหนดเขตที่ดินที่จะเวนคืน เพื่อสร้างทางหลวงท้องถิ่น สายเชื่อมระหว่างถนนสุขาภิบาล […] The post จับตาครม.หารือมาตรการรับมือปัญหาน้ำมันแพง-สธ.เสนอจัดซื้อยาโมลนูพิราเวียร์ appeared first on สำนักข่าวอินโฟเควสท์.",https://www.infoquest.co.th/2021/142130,2021_11_04
คำต่อคำ: แถลงการณ์ประชุมธนาคารกลางสหรัฐเดือนพ.ย.,ธนาคารกลางสหรัฐ (เฟด) ได้ออกแถลงการณ์ภายหลังการประชุมคณะกรรมการกำหนดนโยบายการเงิน (FOMC) ซึ่งเสร็จสิ้นลงเมื่อวานนี้ (3 พ.ย.) โดยระบุว่า เฟดมีความมุ่งมั่นที่จะใช้เครื่องมือทั้งหมดที่มีอย่างเต็มรูปแบบ เพื่อสนับสนุนเศรษฐกิจสหรัฐในช่วงเวลาที่กำลังเผชิญกับความท้าทายในขณะนี้ โดยเฟดเชื่อว่าการดำเนินการดังกล่าวจะช่วยสนับสนุนการจ้างงานให้ขยายตัวอย่างเต็มศักยภาพ และบรรลุเป้าหมายในการรักษาเสถียรภาพด้านราคา ท่ามกลางความคืบหน้าในการฉีดวัคซีนและการใช้นโยบายสนับสนุนที่แข็งแกร่งนั้น สัญญาณบ่งชี้ถึงกิจกรรมทางเศรษฐกิจและการจ้างงานยังคงมีความแข็งแกร่งอย่างมาก อย่างไรก็ดี แม้ว่าภาคส่วนที่ได้รับผลกระทบหนักที่สุดจากการแพร่ระบาดของโรคโควิด-19 ได้เริ่มปรับตัวดีขึ้นในช่วงหลายเดือนที่ผ่านมา แต่การพุ่งขึ้นของยอดผู้ติดเชื้อโควิด-19 ในช่วงฤดูร้อนได้ทำให้การฟื้นตัวของธุรกิจเหล่านี้เป็นไปอย่างเชื่องช้า ขณะที่อัตราเงินเฟ้อได้ปรับตัวขึ้น โดยส่วนใหญ่สะท้อนถึงปัจจัยต่าง ๆ ที่คาดว่าจะเกิดขึ้นชั่วคราว ส่วนภาวะอุปทานและอุปสงค์ยังคงไม่สมดุล อันเป็นผลมาจากการแพร่ระบาดของโรคโควิด-19 และการเปิดเศรษฐกิจทำให้ราคาสินค้าในบางภาคส่วนปรับตัวสูงขึ้นอย่างมาก ขณะที่ภาวะการเงินโดยรวมยังคงผ่อนคลาย ซึ่งส่วนหนึ่งสะท้อนถึงมาตรการด้านนโยบายต่าง ๆ ที่สนับสนุนเศรษฐกิจ และการจัดสรรสินเชื่อให้กับภาคครัวเรือนและภาคธุรกิจของสหรัฐ สำหรับทิศทางเศรษฐกิจในวันข้างหน้านั้น จะขึ้นอยู่กับสถานการณ์การแพร่ระบาดของโรคโควิด-19 ทั้งนี้ คาดว่าความคืบหน้าในการฉีดวัคซีนและภาวะติดขัดด้านอุปทานที่เริ่มบรรเทาลง จะช่วยสนับสนุนการฟื้นตัวของกิจกรรมทางเศรษฐกิจและการจ้างงาน อีกทั้งช่วยลดแรงกดดันด้านเงินเฟ้อ อย่างไรก็ดี แนวโน้มเศรษฐกิจก็ยังคงเผชิญกับความเสี่ยง คณะกรรมการ FOMC พยายามหาแนวทางที่จะบรรลุเป้าหมายการจ้างงานอย่างเต็มศักยภาพ และอัตราเงินเฟ้อที่ระดับ 2% ในระยะยาว ทั้งนี้ จากการที่อัตราเงินเฟ้อปรับตัวต่ำกว่าเป้าหมายระยาวของเฟดอย่างต่อเนื่อง คณะกรรมการจึงตั้งเป้าหมายที่จะทำให้อัตราเงินเฟ้อดีดตัวขึ้นเหนือระดับ 2% ในบางช่วงเวลา เพื่อให้อัตราเฉลี่ยของเงินเฟ้ออยู่ที่ระดับ 2% และตัวเลขคาดการณ์เงินเฟ้อในระยะยาวจะยังคงอยู่ที่ระดับ 2% โดยคณะกรรมการจะใช้นโยบายผ่อนคลายทางการเงินต่อไปจนกว่าจะบรรลุเป้าหมายดังกล่าว […] The post คำต่อคำ: แถลงการณ์ประชุมธนาคารกลางสหรัฐเดือนพ.ย. appeared first on สำนักข่าวอินโฟเควสท์.,https://www.infoquest.co.th/2021/142127,2021_11_04
BGRIM เซ็นกู้กว่า 900 ลบ.พัฒนาศักยภาพโรงไฟฟ้าโซลาร์ฟาร์มกัมพูชา 39 MW,"นายฮาราลด์ ลิงค์ ประธาน บี.กริม และประธานเจ้าหน้าที่บริหาร บมจ.บี.กริม เพาเวอร์ (BGRIM) เปิดเผยว่า โครงการโรงไฟฟ้าพลังงานแสงอาทิตย์แบบติดตั้งบนพื้นดิน (Solar Farm) ดำเนินการโดยบริษัท เรย์ เพาเวอร์ ซัพพลาย จำกัด (Ray Power Supply Co., Ltd.) ซึ่งบริษัท บี.กริม โซลาร์ เพาเวอร์ 1 จำกัด ถือหุ้น 100% ตั้งอยู่ที่เมืองศรีโสภณ จังหวัดบันทายมีชัย (หรือ บ็อนเตียย์เมียนเจ็ย) ประเทศกัมพูชา ซึ่งเป็นโรงไฟฟ้าพลังงานแสงอาทิตย์ที่มีกำลังการผลิตติดตั้ง 39 เมกะวัตต์ โดยมีสัญญาซื้อขายไฟฟ้า (PPA) ระยะเวลา 20 ปี กับการไฟฟ้าประเทศกัมพูชา (Electricite Du Cambodge) ซึ่งได้เริ่มดำเนินการจำหน่ายไฟฟ้าเชิงพาณิย์ (COD) เป็นที่เรียบร้อยในปีที่ผ่านมา ล่าสุด บริษัท เรย์ เพาเวอร์ ซัพพลาย […] The post BGRIM เซ็นกู้กว่า 900 ลบ.พัฒนาศักยภาพโรงไฟฟ้าโซลาร์ฟาร์มกัมพูชา 39 MW appeared first on สำนักข่าวอินโฟเควสท์.",https://www.infoquest.co.th/2021/142157,2021_11_04
ทองฟิวเจอร์พุ่ง 13.20 ดอลล์ ขานรับเฟดประกาศหั่น QE-ตรึงดอกเบี้ยตามคาด,"ราคาทองฟิวเจอร์ดีดตัวขึ้นช่วงเช้านี้ หลังจากธนาคารกลางสหรัฐ (เฟด) ประกาศว่าจะเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ตั้งแต่เดือนพ.ย.นี้ ซึ่งเป็นการประกาศไทม์ไลน์ที่ชัดเจนและไปตามที่ตลาดคาดการณ์ไว้ และยังคงตรึงอัตราดอกเบี้ยไว้ที่ระดับต่ำต่อไป ณ เวลา 09.35 น.ตามเวลาไทย สัญญาทองคำตลาด COMEX (Commodity Exchange) ส่งมอบเดือนธ.ค. พุ่งขึ้น 13.20 ดอลลาร์ หรือ 0.75% แตะที่ 1,777.10 ดอลลาร์/ออนซ์ คณะกรรมการเฟดมีมติคงอัตราดอกเบี้ยระยะสั้นที่ระดับ 0.00-0.25% และประกาศว่าจะปรับลดวงเงินในโครงการ QE เดือนละ 15,000 ล้านดอลลาร์ เริ่มตั้งแต่เดือนพ.ย. โดยเฟดจะปรับลดวงเงินซื้อพันธบัตรรัฐบาลสหรัฐเดือนละ 10,000 ล้านดอลลาร์ และปรับลดวงเงินซื้อตราสารหนี้ที่มีสินเชื่อที่อยู่อาศัยเป็นหลักประกันการจำนอง (MBS) เดือนละ 5,000 ล้านดอลลาร์ ซึ่งการลดวงเงิน QE ดังกล่าวจะทำให้เฟดยุติการทำ QE โดยสิ้นเชิงในกลางปี 2565 โดย สำนักข่าวอินโฟเควสท์ (04 พ.ย. 64) The post ทองฟิวเจอร์พุ่ง 13.20 ดอลล์ ขานรับเฟดประกาศหั่น QE-ตรึงดอกเบี้ยตามคาด appeared first on สำนักข่าวอินโฟเควสท์.",https://www.infoquest.co.th/2021/142153,2021_11_04
KC ปรับโครงสร้างเสริมทีมบริหารรุ่นใหม่ตอบโจทย์ความต้องการกลุ่มลูกค้าตลาดบ้าน,นายสันติ ปิยะทัต กรรมการผู้จัดการ บมจ.เค.ซี. พร็อพเพอร์ตี้ (KC) เปิดเผยว่า บริษัทฯ ได้ปรับโครงสร้างองร์กรบริหารงานครั้งใหญ่ ซึ่งเป็นหนึ่งในกลยุทธ์ที่จะช่วยขับเคลื่อนบริษัทฯ ให้ก้าวไปอย่างแข็งแกร่งและมั่นคง โดยเสริมทัพด้วยบุคคลากรที่มีความสามารถและทันสมัย เพื่อให้ เค.ซี.พร็อพเพอร์ตี้ สามารถตอบโจทย์ความต้องการของกลุ่มลูกค้า ได้ดียิ่งขึ้น “ความหลากหลายในด้านความรู้ความเชี่ยวชาญและประสบการณ์ในธุรกิจของทีมผู้บริหาร ประกอบกับความเข้าใจและสามารถนำเทคโนโลยีนวัตกรรมเข้ามาประยุกต์ใช้ จะทำให้เราขับเคลื่อนองค์กรไปสู่การเป็นบริษัทอสังหาริมทรัพย์ชั้นนำของไทยที่มีการเติบโตอย่างมั่นคง มีการกำกับดูแลกิจการที่ดี โปร่งใส และสามารถบรรลุภารกิจในการสร้างที่อยู่อาศัยที่มีคุณภาพดี บนทำเลที่รองรับการเจริญเติบโตของชุมชนเมือง ในราคาที่คนส่วนใหญ่สามารถเป็นเจ้าของได้ นอกจากนี้ เรายังพร้อมที่จะผลักดันการเติบโตของบริษัทฯ รองรับแนวโน้มตลาดอสังหาริมทรัพย์ที่จะคึกคักและมีการแข่งขันมากขึ้นในช่วงปลายปี 64 ต่อเนื่องในปี 65 ด้วย” นายสันติ กล่าว จากการแพร่ระบาดของเชื้อโควิด-19 ที่ส่งผลกระทบต่อภาพรวมตลาดอสังหาริมทรัพย์ ในระหว่างปี 63-64 ที่ผ่านมา ตั้งแต่ช่วงต้นปี 64 มีโครงการที่อยู่อาศัยใหม่เข้ามาในตลาดลดลง แต่มีแนวโน้มที่ดีขึ้นในช่วงครึ่งปีหลัง ศูนย์ข้อมูลอสังหาริมทรัพย์ ธนาคารอาคารสงเคราะห์คาดการณ์ว่าในช่วงต้นปี 65 จะมีโครงการที่อยู่อาศัยเปิดขายเพิ่มขึ้นมากกว่าปี 64 ถึง 95% และมีการขยายตัวเพิ่มขึ้นอีก 24.3% ในช่วงครึ่งหลังของปี 65 ในขณะที่มูลค่าในครึ่งแรกของปี 65 […] The post KC ปรับโครงสร้างเสริมทีมบริหารรุ่นใหม่ตอบโจทย์ความต้องการกลุ่มลูกค้าตลาดบ้าน appeared first on สำนักข่าวอินโฟเควสท์.,https://www.infoquest.co.th/2021/142151,2021_11_04
"สหรัฐเผยจีนซุ่มเพิ่มคลังแสงนิวเคลียร์ คาดสะสมหัวรบครบ 1,000 หัวภายในปี 73","กระทรวงกลาโหมสหรัฐ หรือเพนตากอน ระบุในรายงานวิเคราะห์แสนยานุภาพจีนว่า จีนกำลังเร่งเพิ่มคลังสรรพาวุธนิวเคลียร์ และคาดว่าจะมีหัวรบนิวเคลียร์ครบ 1,000 หัวภายในปี 2573 ซึ่งเพิ่มขึ้นมากจากที่เมื่อปีที่แล้วคาดไว้ว่าจีนจะมีหัวรบนิวเคลียร์ประมาณ 400 หัวภายในอีก 10 ปีข้างหน้า รายงานของเพนตากอนระบุว่า ในอีก 10 ปีข้างหน้า กองกำลังนิวเคลียร์ของจีนจะมีความทันสมัย หลากหลาย และมีจำนวนเพิ่มขึ้น โดยจีนกำลังลงทุนสร้างและขยายโครงสร้างพื้นฐานรองรับกองกำลังนิวเคลียร์ ซึ่ง ณ ตอนนี้ก็ได้เริ่มสร้างไซโลเก็บขีปนาวุธข้ามทวีปไปแล้วอย่างน้อย 3 แห่ง อย่างไรก็ดี เมื่อเทียบกับสหรัฐและรัสเซียแล้ว กองกำลังนิวเคลียร์ของจีนยังถือว่าไม่ใหญ่นัก โดยสหรัฐมีหัวรบนิวเคลียร์ประมาณ 3,750 หัว ก่อนหน้านี้ สหรัฐเคยเชิญชวนให้จีนร่วมสนธิสัญญาควบคุมอาวุธใหม่กับสหรัฐและรัสเซียมาแล้ว เมื่อต้นเดือนก.ค.นี้ กระทรวงการต่างประเทศสหรัฐได้แสดงความวิตกเกี่ยวกับการสะสมอาวุธนิวเคลียร์ของจีน และระบุว่า ดูเหมือนจีนกำลังปรับเปลี่ยนจากยุทธศาสตร์นิวเคลียร์ที่ดำเนินมานานหลายทศวรรษ ขณะที่สหรัฐได้เรียกร้องให้จีนมีส่วนร่วมในมาตรการเชิงปฏิบัติเพื่อลดความเสี่ยงของการแข่งขันสะสมอาวุธนิวเคลียร์ โดย สำนักข่าวอินโฟเควสท์ (04 พ.ย. 64) The post สหรัฐเผยจีนซุ่มเพิ่มคลังแสงนิวเคลียร์ คาดสะสมหัวรบครบ 1,000 หัวภายในปี 73 appeared first on สำนักข่าวอินโฟเควสท์.",https://www.infoquest.co.th/2021/142144,2021_11_04
บิ๊กป้อม เผยหารือนายกฯ ปมตั้งประธานวิปรัฐบาลคนใหม่แล้ว,พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพลังประชารัฐ (พปชร.) กล่าวก่อนการประชุมคณะรัฐมนตรี (ครม.) ถึงความคืบหน้าในการสรรหาบุคคลมาดำรงตำแหน่งประธานคณะกรรมการพรรคร่วมรัฐบาล (วิปรัฐบาล) ว่า ได้พูดคุยกับพล.อ.ประยุทธ์ จันทร์โอชา นายกรัฐมนตรีและรมว.กลาโหมแล้ว แต่ปฏิเสธตอบคำถามว่า จะเป็นนายนิโรธ สุนทรเลขา ส.ส.นครสวรรค์ พรรคพปชร.ตามที่เป็นกระแสข่าวหรือไม่ ด้านพล.อ.ประยุทธ์ ไม่ให้สัมภาษณ์กับสื่อมวลชนเพียงแค่ทักทาย “สวัสดีทุกคนนะจ๊ะ”ก่อนจะเดินเข้าไปในห้องประชุมครม.เพื่อเป็นประธานการประชุม โดย สำนักข่าวอินโฟเควสท์ (04 พ.ย. 64) The post บิ๊กป้อม เผยหารือนายกฯ ปมตั้งประธานวิปรัฐบาลคนใหม่แล้ว appeared first on สำนักข่าวอินโฟเควสท์.,https://www.infoquest.co.th/2021/142164,2021_11_04
FBI ชี้สหรัฐเผชิญภัยคุกคามทั้งจากกลุ่มหัวรุนแรงในประเทศและกลุ่ม IS,"นายทิโมธี แลงแกน รองผู้อำนวยการสำนักงานสอบสวนกลางสหรัฐ (FBI) ฝ่ายข่าวกรอง เปิดเผยต่อสภาคองเกรสในการประชุมวานนี้ (3 พ.ย.) ว่า หน่วยงานตำรวจและหน่วยงานด้านความมั่นคงในสหรัฐเชื่อว่ากลุ่มหัวรุนแรงภายในประเทศ โดยเฉพาะกลุ่มเชิดชูคนผิวขาว ถือเป็นภัยร้ายแรงในสหรัฐที่เทียบเท่ากับกลุ่มรัฐอิสลาม (Islamic State) หรือ IS นายแลงแกนเปิดเผยต่อคณะกรรมการด้านข่าวกรองประจำสภาผู้แทนราษฎรสหรัฐว่า ในช่วง 18 เดือนที่ผ่านมา FBI พบความเสี่ยงที่จะเกิดเหตุร้ายแรงจากฝีมือของกลุ่มหัวรุนแรงภายในประเทศมากขึ้น โดยเขาระบุว่า FBI ได้ทำการสืบสวนเหตุราว 2,700 คดีที่เกี่ยวข้องกับกลุ่มหัวรุนแรงภายในประเทศ และพบว่า มีการโจมตีรุนแรงที่มีเป้าหมายเป็นองค์กรศาสนา 18 ครั้ง และส่งผลให้มีผู้เสียชีวิต 70 รายในช่วงไม่กี่ปีที่ผ่านมา นายแลงแกนกล่าวว่า ความวิตกกังวลเกี่ยวกับกลุ่มหัวรุนแรงที่มีอคติด้านชาติพันธุ์เป็นแรงจูงใจ ได้ทำให้ FBI ตัดสินใจยกระดับความอันตรายของกลุ่มเหล่านี้ให้เทียบเท่ากับกลุ่ม IS นอกจากนี้ FBI ยังได้มีการหารือกับบรรดาบริษัทเทคโนโลยีถึงการที่บริษัทเอื้อให้เกิดกระแสกลุ่มหัวรุนแรงขึ้น โดยที่ผ่านมา FBI สามารถหยุดยั้งแผนก่อเหตุรุนแรงได้หลายครั้ง และจะมุ่งพัฒนาการทำงานต่อไปเพื่อให้สามารถถอดรหัสข้อมูลในโทรศัพท์มือถือได้อย่างถูกต้องตามกฎหมาย โดย สำนักข่าวอินโฟเควสท์ (04 พ.ย. 64) The post FBI ชี้สหรัฐเผชิญภัยคุกคามทั้งจากกลุ่มหัวรุนแรงในประเทศและกลุ่ม IS appeared first on สำนักข่าวอินโฟเควสท์.",https://www.infoquest.co.th/2021/142160,2021_11_04
หุ้นกลุ่มถ่านหินขยับขึ้น ขานรับราคาถ่านหินฟื้นตัวหลังจีนส่งสัญญาณชะลอการแทรกแซง,หุ้นในกลุ่มถ่านหินราคาขยับขึ้น โดยเมื่อเวลา 10.14 น.หุ้น AGE บวก 3.68% มาอยู่ที่ 2.82 บาท เพิ่มขึ้น 0.10 บาท มูลค่าซื้อขาย 4.25 ล้านบาท หุ้น BANPU บวก 1.87% มาอยู่ที่ 10.90 บาท เพิ่มขึ้น 0.20 บาท มูลค่าซื้อขาย 428.11 ล้านบาท หุ้น LANNA บวก 1.70% มาอยู่ที่ 17.90 บาท เพิ่มขึ้น 0.30 บาท มูลค่าซื้อขาย 42.22 ล้านบาท บล.เคทีบีเอสที ระบุในบทวิเคราะห์ฯว่า คณะกรรมการพัฒนาและปฏิรูปแห่งชาติ (NDRC) ของจีน ประชุมร่วมกับบริษัทผลิตถ่านหินและโรงไฟฟ้า โดยส่งสัญญาณว่าราคาถ่านหินในช่วงที่ผ่านมาปรับตัวลงมาเร็วและแรงเกินไป และมองว่าระดับราคาปัจจุบันมี downside ค่อนข้างจำกัด นอกจากนี้ NDRC ก็มองว่าราคาถ่านหินในระยะยาวยังคงอยู่ในระดับที่สมเหตุสมผล […] The post หุ้นกลุ่มถ่านหินขยับขึ้น ขานรับราคาถ่านหินฟื้นตัวหลังจีนส่งสัญญาณชะลอการแทรกแซง appeared first on สำนักข่าวอินโฟเควสท์.,https://www.infoquest.co.th/2021/142181,2021_11_04
ศิริราชจัดงาน Siriraj Education Expo 2021 เปิดโอกาสนร.ค้นหาตัวเอง 11 ธ.ค.นี้,ศิริราช จะจัดงาน “Siriraj Education Expo 2021” ในรูปแบบออนไลน์ ภายใต้แนวคิด Exploring the Journey in Healthcare วันที่ 11 ธ.ค. 2564 ตั้งแต่เวลา 10.00 – 17.00 น. เพื่อเปิดบ้านต้อนรับนักเรียนม.ปลาย แพทย์จบใหม่ และผู้สนใจเข้าร่วมงาน โดยเปิดให้ลงทะเบียนล่วงหน้าตั้งแต่วันนี้จนถึงวันที่ 10 ธ.ค.นี้ งานดังกล่าวจัดขึ้น เพื่อให้นักเรียนและผู้สนใจที่สนใจเรียนสาย Healthcare ได้ค้นหาตัวเองและความฝันรวมถึงผู้ปกครอง ครู ตลอดจนหลักสูตรต่าง ๆ ที่อาจารย์แพทย์ รุ่นพี่ พร้อมตอบทุกคำถามทั้งเรื่องเรียน การใช้ชีวิต ทุนการศึกษา รวมทั้งเรื่องราวความอบอุ่นในรอบรั้วริมน้ำ จาก 6 โซน ดังนี้ โซน 1 มีอะไรบ้างในงาน”Siriraj Education Expo 2021″ สัมผัสเรื่องราวที่น่าค้นหาและท้าทายที่อาจไม่เคยเห็น แนะนำข้อมูลของโซนต่างๆ และวิธีการเข้าถึง โซน […] The post ศิริราชจัดงาน Siriraj Education Expo 2021 เปิดโอกาสนร.ค้นหาตัวเอง 11 ธ.ค.นี้ appeared first on สำนักข่าวอินโฟเควสท์.,https://www.infoquest.co.th/2021/142176,2021_11_04
แบงก์ชาติจีนเรียกร้องทุกฝ่ายใช้ข้อมูลส่วนบุคคลของลูกค้าอย่างเหมาะสม,นายอี้ กัง ผู้ว่าการธนาคารกลางจีน (PBOC) ได้เรียกร้องให้ทุกฝ่ายใช้ข้อมูลส่วนบุคคลอย่างเหมาะสม เพื่อยกระดับการปกป้องข้อมูลส่วนบุคคลของลูกค้า นายอี้กล่าวในการประชุม Hong Kong FinTech Week 2021 ผ่านทางวิดีโอ โดยระบุว่า ประเด็นการปกป้องข้อมูลส่วนบุคคลเป็นสิ่งที่ต้องคำนึงถึงเป็นอันดับแรก ท่ามกลางกระแสการใช้งานฟินเทคที่ขยายตัวอย่างรวดเร็วในปัจจุบัน บริษัทเทคโนโลยียักษ์ใหญ่หลายแห่งมีการเก็บข้อมูลโดยไม่ได้รับอนุญาต หรือนำไปใช้ในทางที่ไม่ถูกต้อง ซึ่งปัจจุบันพบกรณีที่ข้อมูลของลูกค้ารั่วไหลด้วย ฉะนั้น การยกระดับความแข็งแกร่งในการปกป้องข้อมูลส่วนบุคคลจึงถือเป็นกรณีเร่งด่วน ปัจจุบัน ประเด็นการปกป้องข้อมูลส่วนบุคคลถือเป็นสิ่งที่ PBOC ให้ความสำคัญมาเป็นลำดับต้น ๆ โดยนับตั้งแต่ปี 2548 ทางธนาคารได้เปิดเผยรายละเอียดของกฎหมายการปกป้องข้อมูลส่วนบุคคล โดยมีวัตถุประสงค์เพื่อป้องกันการฟอกเงิน ปกป้องลูกค้า รวมถึงข้อมูลเครดิต ทั้งนี้ ในช่วงที่ผ่านมา PBOC ได้ดำเนินการกับบริษัทที่เก็บข้อมูลส่วนตัวของลูกค้ามากเกินความจำเป็น และกระตุ้นให้สถาบันการเงินเก็บและใช้ข้อมูลที่ได้มาให้อยู่ในขอบเขตของกฎหมาย โดย สำนักข่าวอินโฟเควสท์ (04 พ.ย. 64) The post แบงก์ชาติจีนเรียกร้องทุกฝ่ายใช้ข้อมูลส่วนบุคคลของลูกค้าอย่างเหมาะสม appeared first on สำนักข่าวอินโฟเควสท์.,https://www.infoquest.co.th/2021/142171,2021_11_04
บริหารสินทรัพย์ ไนท คลับ แคปปิตอล ยื่นไฟลิ่งขาย IPO 160 ล้านหุ้น เข้า mai,"บมจ.บริหารสินทรัพย์ ไนท คลับ แคปปิตอล (KCC) ยื่นแบบแสดงรายการข้อมูล (ไฟลิ่ง) ต่อสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) เพื่อเสนอขายหุ้นสามัญเพิ่มทุนแก่ประชาชนเป็นครั้งแรก (IPO) จำนวน 160 ล้านหุ้น คิดเป็น 25.81% ของจำนวนหุ้นสามัญที่ออกและชำระแล้วทั้งหมดภายหลังการเสนอขายหุ้น IPO ครั้งนี้ และจะเข้าจดทะเบียนในตลาดหลักทรัพย์ เอ็ม เอ ไอ (mai) โดยมีบริษัท แอดไวเซอรี่ พลัส จำกัด เป็นที่ปรึกษาทางการเงิน วัตถุประสงค์การระดมทุนเพื่อนำเงินไปใช้จัดหาสินทรัพย์ด้อยคุณภาพและทรัพย์สินรอการขาย, ชำระคืนเงินกู้ยืมสถาบันการเงิน และ/หรือ ชำระหุ้นกู้ที่ถึงกำหนดที่ออกโดยบริษัทฯ และ/หรือภาระหนี้สินอื่นใดของบริษัทฯ รวมทั้งใช้เป็นเงินทุนหมุนเวียนในการดำเนินธุรกิจ KCC ประกอบธุรกิจบริหารจัดการสินทรัพย์ด้อยคุณภาพจากการรับซื้อหรือรับโอนสินทรัพย์ด้อยคุณภาพ (ลูกหนี้ NPLs) จากสถาบันการเงิน และผู้ประกอบธุรกิจทางการเงิน เพื่อนำมาบริหารจัดการปรับโครงสร้างหนี้ โดยมีจุดมุ่งหมายในการแก้ไขปัญหาหนี้เสียร่วมกับลูกหนี้ เพื่อให้ลูกหนี้สามารถที่จะชำระหนี้ที่ค้างชำระและสามารถดำเนินกิจการของตนต่อไปได้อย่างมีประสิทธิภาพ รวมถึงบริหารจัดการทรัพย์สินรอการขาย (NPA) เพื่อนำมาปรับปรุงและจำหน่ายต่อไป บริษัทมีโครงการในอนาคตจากการกำหนดนโยบายการลงทุนซื้อสินทรัพย์ด้อยคุณภาพเพิ่มขึ้น โดยในปี 64 บริษัทตั้งงบประมาณการลงทุนในสินทรัพย์ด้อยคุณภาพ 230 ล้านบาท เพิ่มขึ้นจากปีก่อนที่ใช้เงินลงทุนในการซื้อสินทรัพย์ด้อยคุณภาพประเภทสินเชื่อที่อยู่อาศัย 88 […] The post บริหารสินทรัพย์ ไนท คลับ แคปปิตอล ยื่นไฟลิ่งขาย IPO 160 ล้านหุ้น เข้า mai appeared first on สำนักข่าวอินโฟเควสท์.",https://www.infoquest.co.th/2021/142169,2021_11_04
ดัชนีเชื่อมั่นผู้บริโภค ต.ค.ดีขึ้นต่อเนื่อง-สูงสุดรอบ 5 เดือนหลังคลายกังวลโควิด,"ศูนย์พยากรณ์เศรษฐกิจและธุรกิจ มหาวิทยาลัยหอการค้าไทย เปิดเผยว่า ดัชนีความเชื่อมั่นของผู้บริโภค (CCI) เดือน ต.ค.64 อยู่ที่ 43.9 จากเดือนก.ย.64 อยู่ที่ 41.4 โดยปรับตัวดีขึ้นต่อเนื่องเป็นเดือนที่ 2 และอยู่ในระดับสูงสุดในรอบ 5 เดือนนับตั้งแต่เดือน มิ.ย.64 เป็นต้นมา หลังจากผู้บริโภคเริ่มคลายความวิตกกังวลเกี่ยวกับสถานการณ์โควิดในประเทศไทย เนื่องจากจำนวนผู้ติดเชื้อและผู้เสียชีวิตเริ่มมีแนวโน้มลดลง ประกอบการฉีดวัคซีนในประเทศมีจำนวนเพิ่มขึ้นเป็นลำดับ รวมถึงการคลายล็อกดาวน์ และการเปิดประเทศ จะส่งผลในเชิงบวกต่อความเชื่อมั่นของผู้บริโภคให้ฟื้นตัวขึ้นอย่างต่อเนื่อง ส่วนดัชนีความเชื่อมั่นเกี่ยวกับเศรษฐกิจโดยรวม อยู่ที่ระดับ 37.8, ดัชนีความเชื่อมั่นเกี่ยวกับโอกาสหางานทำ 40.3 และดัชนีความเชื่อมั่นเกี่ยวกับรายได้ในอนาคต 53.5 โดยปรับตัวดีขึ้นทุกรายการเมื่อเทียบกับในเดือน ก.ย. ที่ดัชนีอยู่ในระดับ 35.5, 37.8 และ 50.8 ตามลำดับ โดย สำนักข่าวอินโฟเควสท์ (04 พ.ย. 64) The post ดัชนีเชื่อมั่นผู้บริโภค ต.ค.ดีขึ้นต่อเนื่อง-สูงสุดรอบ 5 เดือนหลังคลายกังวลโควิด appeared first on สำนักข่าวอินโฟเควสท์.",https://www.infoquest.co.th/2021/142186,2021_11_04
UNIQ ปิดขายหุ้นกู้ 2.44 พันลบ.เกินเป้าพร้อมรับงานโครงสร้างพื้นฐานขนาดใหญ่ต่อเนื่อง,"นายเติมพงษ์ เหมาะสุวรรณ รองกรรมการผู้จัดการอาวุโส กลุ่มงานบัญชีและการเงิน บมจ.ยูนิค เอ็นจิเนียริ่ง แอนด์ คอนสตรัคชั่น (UNIQ) เปิดเผยว่า บริษัทฯ ปิดการขายหุ้นกู้ ที่เสนอขายให้แก่ผู้ลงทุนทั่วไป ระหว่างวันที่ 1-3 พ.ย.ที่ผ่านมา ด้วยมูลค่า 2,440.10 ล้านบาท โดยนำหุ้นกู้สำรองออกขายเพิ่มเติมจากเป้าหมายที่ตั้งไว้ 1,500 ล้านบาท ซึ่งความสำเร็จในการออกหุ้นกู้ครั้งนี้สะท้อนถึงความเชื่อมั่นในโอกาสการเติบโต และศักยภาพในการขยายธุรกิจของบริษัทฯ ในอนาคต สำหรับหุ้นกู้ชุดดังกล่าว เป็นหุ้นกู้ชนิดระบุชื่อผู้ถือ ประเภทไม่ด้อยสิทธิ ไม่มีประกัน และมีผู้แทนผู้ถือหุ้นกู้ อายุ 3 ปี 8 เดือน กำหนดผลตอบแทนไว้ที่ 4.00% ต่อปี กำหนดจ่ายดอกเบี้ยทุก 3 เดือน เสนอขายให้กับประชาชนทั่วไป ผ่านธนาคารกรุงไทย จำกัด (มหาชน) โดยหุ้นกู้ได้รับการจัดอันดับความน่าเชื่อถือในระดับ BBB และอันดับความน่าเชื่อถือของบริษัทอยู่ที่ BBB+ แนวโน้ม Negative จัดอันดับโดยบริษัท ทริสเรทติ้ง จำกัด เมื่อวันที่ […] The post UNIQ ปิดขายหุ้นกู้ 2.44 พันลบ.เกินเป้าพร้อมรับงานโครงสร้างพื้นฐานขนาดใหญ่ต่อเนื่อง appeared first on สำนักข่าวอินโฟเควสท์.",https://www.infoquest.co.th/2021/142190,2021_11_04
INSET กำไรสุทธิ Q3/64 โต 36% เผยรอผลประมูล-ยื่นชิงงานใหม่หลายโครงการ,"นายศักดิ์บวร พุกกะณะสุต กรรมการผู้จัดการ บมจ.อินฟราเซท (INSET) เปิดเผยว่า ภาพรวมผลการดำเนินงานในงวดไตรมาส 3/64 มีกำไรสุทธิอยู่ที่ 70.8 ล้านบาท เพิ่มขึ้น 36% จากงวดเดียวกันปีก่อนที่มีกำไรสุทธิเท่ากับ 52.0 ล้านบาท ขณะที่รายได้รวมอยู่ที่ 379.4 ล้านบาท สำหรับงวด 9 เดือนของปี 64 มีกำไรสุทธิอยู่ที่ 130.8 ล้านบาท เพิ่มขึ้น 28% จากงวดเดียวกันปีก่อนที่มีกำไรสุทธิเท่ากับ 102.2 ล้านบาท ขณะที่รายได้รวมอยู่ที่ 1,011.1 ล้านบาท ปัจจัยที่สนับสนุนให้กำไรสุทธิปรับตัวเพิ่มขึ้น เนื่องจากการบริหารจัดการต้นลดต้นทุนโครงการที่ดี และบริษัทรับรู้รายได้จากงานโครงการ CAT Filter หรือโครงการติดตั้งวงจรกรองสัญญาณย่านความถี่ 850 เมกะเฮิรตซ์ (MHz) ตามประกาศ กสทช. เรื่องแผนความถี่วิทยุกิจการโทรคมนาคมเคลื่อนที่สากล ย่านความถี่ 824-839/869-884 MHz และเรื่องแผนความถี่วิทยุกิจการเคลื่อนที่ย่านความถี่ 885-895/930-940 MHz ของ บมจ.กสท โทรคมนาคม […] The post INSET กำไรสุทธิ Q3/64 โต 36% เผยรอผลประมูล-ยื่นชิงงานใหม่หลายโครงการ appeared first on สำนักข่าวอินโฟเควสท์.",https://www.infoquest.co.th/2021/142192,2021_11_04
SCB 10X ร่วมทุนต่อเนื่องใน MyCloudFulfillment สตาร์ทอัพคลังสินค้าออนไลน์ครบวงจร,นางมุขยา พานิช Chief Venture and Investment Officer บริษัท เอสซีบี เท็นเอกซ์ จำกัด (SCB 10X) กล่าวว่า SCB 10X ร่วมเป็นหนึ่งในผู้ลงทุนของ MyCloudFulfillment สตาร์ทอัพชั้นนำที่ให้บริการด้านคลังสินค้าออนไลน์ครบวงจรของประเทศไทย ตั้งแต่การระดมทุนในรอบ Series A เมื่อปีที่ผ่านมา โดยยังคงให้การสนับสนุนต่อเนื่องในการระดมทุนรอบ Series B ร่วมกับ บมจ.เจดับเบิ้ลยูดี อินโฟโลจิสติกส์ (JWD) ผู้เชี่ยวชาญด้านโลจิสติกส์และซัพพลายเชนระดับอาเซียน บริษัทมองว่าจากสถานการณ์โควิด-19 เราพบว่าพฤติกรรมของผู้บริโภคเปลี่ยนแปลงอย่างรวดเร็ว มีการนำเอาดิจิทัลเทคโนโลยีเข้ามาผสานกับไลฟ์สไตล์การใช้ชีวิตในปัจจุบัน รวมถึงการนำมาปรับใช้ในเรื่อง Digital Transformation ขององค์กรต่าง ๆ อีกด้วย โดยในช่วงสองปีที่ผ่านมาเราเห็นถึงการเพิ่มขึ้นของโซเชียลคอมเมิร์ซและอีคอมเมิร์ซในภูมิภาคเอเชียตะวันออกเฉียงใต้อย่างรวดเร็ว เนื่องจากผู้คนหันมาใช้บริการออนไลน์กันมากขึ้น ดังนั้น สตาร์ทอัพที่สามารถให้บริการด้าน fulfillment และโลจิสติกส์ จะยังคงได้รับประโยชน์อย่างมากจากการเติบโตนี้ “MyCloudFulfillment ผู้ให้บริการคลังสินค้าออนไลน์ครบวงจรแบบไร้รอยต่อ ด้วยบริการที่ครอบคลุมด้านคลังจัดเก็บสินค้า แพ็คสินค้า การสั่งซื้อแพ็กเกจจิ้ง และจัดส่งสินค้าให้กับธุรกิจโซเชียลคอมเมิร์ซ อีคอมเมิร์ซ และ […] The post SCB 10X ร่วมทุนต่อเนื่องใน MyCloudFulfillment สตาร์ทอัพคลังสินค้าออนไลน์ครบวงจร appeared first on สำนักข่าวอินโฟเควสท์.,https://www.infoquest.co.th/2021/142184,2021_11_04
เกิดแผ่นดินไหว 5.9 แมกนิจูดนอกชายฝั่งตะวันออกของอินโดนีเซีย ไม่มีเตือนสึนามิ,สำนักงานอุตุนิยมวิทยาและธรณีวิทยาของอินโดนีเซียรายงานว่า เกิดแผ่นดินไหว 5.9 แมกนิจูดในจังหวัดมาลูกุ ทางตะวันออกของอินโดนีเซียในวันนี้ เวลา 09.42 น.ตามเวลาท้องถิ่น แผ่นดินไหวครั้งนี้มีศูนย์กลางห่างจากฝั่งตะวันออกเฉียงเหนือของเขตมาลูกุ เตนกาห์ ประมาณ 69 กิโลเมตร และมีความลึกใต้ท้องทะเลประมาณ 10 กิโลเมตร อย่างไรก็ดี ยังไม่มีการเตือนภัยคลื่นยักษ์สึนามิในขณะนี้ โดย สำนักข่าวอินโฟเควสท์ (04 พ.ย. 64) The post เกิดแผ่นดินไหว 5.9 แมกนิจูดนอกชายฝั่งตะวันออกของอินโดนีเซีย ไม่มีเตือนสึนามิ appeared first on สำนักข่าวอินโฟเควสท์.,https://www.infoquest.co.th/2021/142202,2021_11_04
อนุทิน แจงเหตุสภาล่ม ไม่เกี่ยวเสถียรภาพรัฐบาล ยันส.ส.ภูมิใจไทยอยู่เกือบครบ,นายอนุทิน ชาญวีรกูล รองนายกรัฐมนตรี และรมว.สาธารณสุข ในฐานะหัวหน้าพรรคภูมิใจไทย (ภท.) กล่าวถึงกรณีสภาผู้แทนราษฎรล่มภายหลังเปิดวันแรก จะเป็นการสะท้อนเสถียรภาพของรัฐบาลหรือไม่ว่า ไม่เกี่ยวกัน เรื่องนี้เป็นเรื่องของสภาฯ ไม่ใช่เรื่องของรัฐบาล คนละส่วนกัน และไม่ใช่พรรคภูมิใจไทย เพราะพรรคภูมิใจไทยอยู่กันเกือบครบ นายอนุทิน กล่าวถถึงกรณีกระทรวงสาธารณสุขจะเสนอที่ประชุมคณะรัฐมนตรี (ครม.) ขอจัดซื้อยาโมนูลพิราเวียร์ แต่ไม่แน่ใจว่าจะเสนอคณะรัฐมนตรี (ครม.) ทันวันนี้หรือไม่ เนื่องจากสำนักงานสภาพัฒนาการเศรษฐกิจและสังคมแห่งชาติ (สศช.) ขอดูเอกสารเพิ่มเติม แต่ยืนยันว่ายังมียาเหลืออยู่ โดย สำนักข่าวอินโฟเควสท์ (04 พ.ย. 64) The post อนุทิน แจงเหตุสภาล่ม ไม่เกี่ยวเสถียรภาพรัฐบาล ยันส.ส.ภูมิใจไทยอยู่เกือบครบ appeared first on สำนักข่าวอินโฟเควสท์.,https://www.infoquest.co.th/2021/142199,2021_11_04
HFT ร่วง 7.41% หลังกำไร Q3/64 หด 33.49% ตามยอดขายลดรับผลโควิด-ต้นทุนพุ่ง,หุ้น HFT ราคาร่วงลง 7.41% มาอยู่ที่ 7.50 บาท ลดลง 0.60 พิ่มขึ้น บาท มูลค่าซื้อขาย 28.20 ล้านบาท เมื่อเวลา 10.21 น. โดยเปิดตลาดที่ 7.60 บาท ราคาปรับตัวขึ้นสูงสุดที่ 7.75 บาท และราคาปรับตัวลงต่ำสุดที่ 7.45 บาท บมจ.ฮั้วฟง รับเบอร์ (ไทยแลนด์) หรือ HFT และบริษัทย่อย ประกาศผลดำเนินงานงวดไตรมาส 3/64 มีกำไรสุทธิ 92.21 ล้านบาท กำไรสุทธิต่อหุ้น 0.14 บาท ลดลงเมื่อเทียบกับช่วงเดียวกันของปีก่อนที่มีกำไรสุทธิ 138.65 ล้านบาท กำไรสุทธิต่อหุ้น 0.21 บาท บริษัทชี้แจงว่ากำไรสุทธิลดลง 33.49% เมื่อเทียบกับช่วงเดียวกันของปีก่อน เนื่องจากบริษัทมียอดขายลดลง จำนวน 15.96 ล้านบาท คิดเป็น 2.03% […] The post HFT ร่วง 7.41% หลังกำไร Q3/64 หด 33.49% ตามยอดขายลดรับผลโควิด-ต้นทุนพุ่ง appeared first on สำนักข่าวอินโฟเควสท์.,https://www.infoquest.co.th/2021/142196,2021_11_04
จับตาการประชุมแบงก์ชาติอังกฤษวันนี้ คาดขึ้นดอกเบี้ยเพื่อสกัดเงินเฟ้อ,นักลงทุนจับตาการประชุมนโนบายการเงินของธนาคารกลางอังกฤษ (BoE) ในวันนี้ ท่ามกลางกระแสคาดการณ์ที่ว่า BoE อาจจะปรับขึ้นอัตราดอกเบี้ย หลังจากที่นายแอนดรูว์ เบลีย์ ผู้ว่าการ BoE ส่งสัญญาณบ่งชี้ว่า BoE มีแนวโน้มปรับขึ้นอัตราดอกเบี้ยเพื่อรับมือกับเงินเฟ้อที่พุ่งขึ้น ทั้งนี้ การซื้อขายสัญญาอัตราดอกเบี้ยในตลาดฟิวเจอร์บ่งชี้ว่า นักลงทุนคาดการณ์ว่า BoE จะปรับขึ้นอัตราดอกเบี้ยนโยบาย 0.15% ในการประชุมวันนี้ (4 พ.ย.) และจะปรับขึ้นดอกเบี้ยอีก 0.25% ในเดือนธ.ค. นอกจากนี้ คาดว่า BoE จะปรับขึ้นอัตราดอกเบี้ยอีก 3 ครั้งในปี 2565 ซึ่งจะทำให้อัตราดอกเบี้ยนโยบายของ BoE พุ่งแตะระดับ 1.25% กระแสคาดการณ์ดังกล่าวมีขึ้น หลังจากที่นายเบลีย์ส่งสัญญาณบ่งชี้ว่า BoE มีแนวโน้มปรับขึ้นอัตราดอกเบี้ยเป็นครั้งแรกนับตั้งแต่เกิดการแพร่ระบาดของโรคโควิด-19 ในปีที่แล้ว เพื่อรับมือกับเงินเฟ้อที่พุ่งขึ้น โดยนายเบลีย์คาดการณ์ว่า การพุ่งขึ้นของราคาพลังงานจะเป็นปัจจัยผลักดันให้เงินเฟ้อดีดตัวขึ้นต่อไป ซึ่งทำให้เกิดความเสี่ยงจากการคาดการณ์เงินเฟ้อที่สูงขึ้น BoE คาดการณ์ว่าเงินเฟ้อในอังกฤษจะพุ่งขึ้นเหนือระดับ 4% ภายในสิ้นปีนี้ ซึ่งสูงกว่าเป้าหมายของ BoE ถึง 2 เท่า เนื่องจากการเปิดเศรษฐกิจของอังกฤษทำให้เกิดภาวะขาดแคลนอุปทาน […] The post จับตาการประชุมแบงก์ชาติอังกฤษวันนี้ คาดขึ้นดอกเบี้ยเพื่อสกัดเงินเฟ้อ appeared first on สำนักข่าวอินโฟเควสท์.,https://www.infoquest.co.th/2021/142206,2021_11_04
ชัยวุฒิ ชี้ประธานวิปรัฐบาลคนใหม่ขึ้นกับหัวหน้าพรรค มอง “นิโรธ” มีความเหมาะสม,นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม (ดีอีเอส) กล่าวถึงรายชื่อประธานคณะกรรมการประสานงานพรรคร่วมรัฐบาล (วิปรัฐบาล) คนใหม่ว่า มีหลายรายชื่อ แต่จะเป็นใครนั้นตนเองไม่ทราบ ต้องรอพล.อ.ประวิตร วงษ์สุวรรณ หัวหน้าพรรคพลังประชารัฐ เสนอ ซึ่งส่วนตัวเห็นว่า นายนิโรธ สุนทรเลขา ส.ส.นครสวรรค์ พรรคพลังประชารัฐ มีความเหมาะสม นายชัยวุฒิ ยังได้กล่าวถึงการประชุมสภาฯ ที่องค์ประชุมล่มวานนี้ว่า ส่วนหนึ่งอาจเป็นเพราะ ส.ส. บางคนติดภารกิจ ซึ่งคงไม่ใช่หน้าที่ของประธานวิปรัฐบาลคนเดียว เมื่อมีเหตุการณ์แบบนี้หัวหน้าพรรคทุกพรรคต้องมาหารือกันของ เพื่อกำชับส.ส.ให้รับผิดชอบต่อสภาฯ โดยเฉพาะวาระการประชุมที่เกี่ยวกับการลงมติกฎหมาย ซึ่งเชื่อว่าสัปดาห์ต่อไปจะดีขึ้น และเชื่อว่าประธานวิปรัฐบาล จะทำหน้าที่ประสานงานร่วมกับฝ่ายค้านได้ ด้านนายจุรินทร์ ลักษณวิศิษฏ์ รองนายกรัฐมนตรีและรมว.พาณิชย์ ในฐานะหัวหน้าพรรคประชาธิปัตย์ (ปชป.) กล่าวถึงผู้ที่จะทำหน้าที่ประธานวิปรัฐบาลว่า ถือว่าเป็นข้อเสนอของพรรคแกนนำรัฐบาล คือ พรรคพลังประชารัฐ และคงต้องหารือกับนายกรัฐมนตรีด้วย หรือหารือในที่ประชุมคณะรัฐมนตรี ส่วนจะเป็นใครก็ตามพรรคประชาธิปัตย์ก็ไม่เกี่ยง เพราะถือว่าต้องให้พลังประชารัฐมีส่วนสำคัญในการพิจารณาตัดสินใจ ประชาธิปัตย์พร้อมทำงานร่วมกับทุกคน โดย สำนักข่าวอินโฟเควสท์ (04 พ.ย. 64) The post ชัยวุฒิ ชี้ประธานวิปรัฐบาลคนใหม่ขึ้นกับหัวหน้าพรรค มอง “นิโรธ” มีความเหมาะสม appeared first on สำนักข่าวอินโฟเควสท์.,https://www.infoquest.co.th/2021/142235,2021_11_04
แบงก์ชาติฮ่องกงเตือนตลาดระวังความเสี่ยง หลังเฟดเริ่มหั่น QE เดือนนี้,ธนาคารกลางฮ่องกง (HKMA) ได้ออกแถลงการณ์เตือนให้ตลาดเฝ้าระวังความเสี่ยง หลังจากธนาคารกลางสหรัฐ (เฟด) ประกาศเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ในเดือนนี้ “เนื่องจากความไม่แน่นอนเกี่ยวกับแนวโน้มเงินเฟ้อและอัตราดอกเบี้ยของสหรัฐ ประชาชนควรใช้ความระมัดระวัง เนื่องจากตลาดมีแนวโน้มที่จะเผชิญความผันผวนและความเสี่ยง” ธนาคารกลางฮ่องกงออกแถลงการณ์หลังการประชุมนโยบายการเงินของเฟดเมื่อวานนี้ การประกาศปรับลดวงเงิน QE ของเฟดเกิดขึ้น ในขณะที่อัตราเงินเฟ้อของสหรัฐยังคงพุ่งขึ้นในช่วงหลายเดือนที่ผ่านมา โดยในระยะเวลา 12 เดือนจนถึงเดือนก.ย.ปีนี้ ดัชนีราคาการใช้จ่ายเพื่อการบริโภคส่วนบุคคลพื้นฐานซึ่งไม่นับรวมหมวดพลังงานและอาหาร (Core PCE) พุ่งขึ้น 3.6% ในเดือนก.ย. ซึ่งเป็นการเพิ่มขึ้นติดต่อกันเป็นเดือนที่ 4 และเป็นระดับสูงสุดนับตั้งแต่เดือนพ.ค. 2534 ทั้งนี้ ดัชนี PCE ถือเป็นมาตรวัดเงินเฟ้อที่สามารถตรวจจับการเปลี่ยนแปลงในพฤติกรรมของผู้บริโภค และครอบคลุมราคาสินค้าและบริการในวงกว้างมากกว่าข้อมูลดัชนีราคาผู้บริโภค (CPI) จากกระทรวงแรงงานสหรัฐ อย่างไรก็ดี ธนาคารกลางฮ่องกงได้แสดงความเชื่อมั่นว่า ตลาดเงินของฮ่องกงจะยังคงเคลื่อนไหวอย่างราบรื่น เนื่องจากสภาพคล่องในระบบธนาคารมีอยู่มากเพียงพอ ขณะที่อัตราแลกเปลี่ยนสกุลเงินดอลลาร์ฮ่องกงและอัตราดอกเบี้ยของฮ่องกงยังคงทรงตัว โดย สำนักข่าวอินโฟเควสท์ (04 พ.ย. 64) The post แบงก์ชาติฮ่องกงเตือนตลาดระวังความเสี่ยง หลังเฟดเริ่มหั่น QE เดือนนี้ appeared first on สำนักข่าวอินโฟเควสท์.,https://www.infoquest.co.th/2021/142227,2021_11_04
ตลท.รับหุ้น ONEE เริ่มซื้อขายวันแรก 5 พ.ย. นี้,"บมจ.เดอะ วัน เอ็นเตอร์ไพรส์ ผู้ผลิตและสร้างสรรค์คอนเทนต์ในธุรกิจสื่อและความบันเทิงแบบครบวงจร ระดับแนวหน้า พร้อมซื้อขายในตลาดหลักทรัพย์แห่งประเทศไทย 5 พ.ย. นี้ ด้วยมูลค่าหลักทรัพย์ ณ ราคา IPO 20,240.63 ล้านบาท โดยใช้ชื่อย่อในการซื้อขายหลักทรัพย์ ว่า “ONEE” นายแมนพงศ์ เสนาณรงค์ รองผู้จัดการ หัวหน้าสายงานผู้ออกหลักทรัพย์ ตลาดหลักทรัพย์แห่งประเทศไทย (ตลท.) เปิดเผยว่า ตลาดหลักทรัพย์ฯ ยินดีต้อนรับ ONEE เข้าจดทะเบียนและเริ่มซื้อขายในตลาดหลักทรัพย์ฯในกลุ่มอุตสาหกรรมบริการ หมวดธุรกิจสื่อและสิ่งพิมพ์ ในวันที่ 5 พฤศจิกายน 2564 ONEE เป็นบริษัทในกลุ่ม บมจ.จีเอ็มเอ็ม แกรมมี่ (GRAMMY) ที่ประกอบธุรกิจโดยการถือหุ้นในบริษัทอื่น (Holding Company) เพื่อให้บริการสื่อและความบันเทิงที่ครอบคลุมทั้งห่วงโซ่คุณค่า (Vertically Integrated Service Provider) ตั้งแต่การเป็นผู้ผลิตและสร้างสรรค์คอนเทนต์ (Content Creator) คุณภาพที่หลากหลาย ครอบคลุมทุกกลุ่มเป้าหมาย เผยแพร่ผ่านทุกช่องทางทั้งออฟไลน์และออนไลน์ ได้แก่ โทรทัศน์ […] The post ตลท.รับหุ้น ONEE เริ่มซื้อขายวันแรก 5 พ.ย. นี้ appeared first on สำนักข่าวอินโฟเควสท์.",https://www.infoquest.co.th/2021/142225,2021_11_04
จุรินทร์ ยันคดีสอบถุงมือยางมือสอง ไม่กระทบส่งออก-ออเดอร์ของไทย,นายจุรินทร์ ลักษณวิศิษฏ์ รองนายกรัฐมนตรีและรมว.พาณิชย์ กล่าวก่อนการประชุมคณะรัฐมนตรี(ครม.) ถึงความคืบหน้าคดีสอบถุงมือยางมือสองว่า ขณะนี้มีความคืบหน้าในเรื่องของคดี ส่วนกรณีดังกล่าวจะส่งผลกระทบการส่งออกถุงมือยางของไทยและมีลูกค้าจากต่างประเทศยกเลิกออเดอร์นั้น นายจุรินทร์ กล่าวว่า เรื่องนี้ตนเองได้ตรวจสอบแล้ว และกรมส่งเสริมการค้าระหว่างประเทศได้ประสานงานกับสมาคมผู้ส่งออกถุงมือยางไทยมาตลอด ได้รับแจ้งว่ายังไม่มีผลกระทบอะไรเกิดขึ้นในขณะนี้ โดยเฉพาะผู้ที่ประกอบการสุจริต ซึ่งข้อมูลเรื่องนี้ได้รับมาจากสมาคมผู้ส่งออกถุงมือยางไทย ดังนั้นข่าวเรื่องถุงมือยางมือสองนี้ จึงยังไม่มีผลกระทบต่อการส่งออก และไม่มีการยกเลิกออเดอร์แต่อย่างใด และถือว่าการส่งออกถุงมือยางในขณะนี้ยังดีอยู่ โดย สำนักข่าวอินโฟเควสท์ (04 พ.ย. 64) The post จุรินทร์ ยันคดีสอบถุงมือยางมือสอง ไม่กระทบส่งออก-ออเดอร์ของไทย appeared first on สำนักข่าวอินโฟเควสท์.,https://www.infoquest.co.th/2021/142223,2021_11_04
น้ำมัน WTI ร่วงหลุด 80 ดอลลาร์ สต็อกน้ำมันดิบสหรัฐพุ่งกดดันตลาด,"ราคาน้ำมัน WTI ร่วงหลุดจากระดับ 80 ดอลลาร์/บาร์เรลในช่วงเช้านี้ โดยตลาดยังคงถูกกดดันหลังมีรายงานว่า สต็อกน้ำมันดิบของสหรัฐพุ่งขึ้นในสัปดาห์ที่แล้ว ณ เวลา 10.45 น.ตามเวลาไทย สัญญาน้ำมันดิบเวสต์เท็กซัส (WTI) ส่งมอบเดือนธ.ค. ร่วงลง 93 เซนต์ หรือ 1.15% แตะที่ 79.93 ดอลลาร์/บาร์เรล ราคาน้ำมัน WTI ร่วงลง หลังจากสำนักงานสารสนเทศด้านการพลังงานของรัฐบาลสหรัฐ (EIA) เปิดเผยว่า สต็อกน้ำมันดิบของสหรัฐ พุ่งขึ้น 3.3 ล้านบาร์เรลในสัปดาห์ที่แล้ว ซึ่งมากกว่าที่นักวิเคราะห์คาดไว้ว่า อาจจะเพิ่มขึ้นเพียง 300,000 บาร์เรล ข้อมูลของ EIA สอดคล้องกับที่สถาบันปิโตรเลียมอเมริกา (API) รายงานก่อนหน้านี้ว่า สต็อกน้ำมันดิบของสหรัฐ เพิ่มขึ้น 3.6 ล้านบาร์เรลในสัปดาห์ที่แล้ว นักลงทุนจับตาการประชุมของกลุ่มประเทศผู้ส่งออกน้ำมัน (โอเปก) และชาติพันธมิตร หรือโอเปกพลัส ในวันนี้ (4 พ.ย.) ขณะที่มีการคาดการณ์ว่า โอเปกพลัสจะยังคงมีมติเพิ่มกำลังการผลิตน้ำมันเพียง 400,000 […] The post น้ำมัน WTI ร่วงหลุด 80 ดอลลาร์ สต็อกน้ำมันดิบสหรัฐพุ่งกดดันตลาด appeared first on สำนักข่าวอินโฟเควสท์.",https://www.infoquest.co.th/2021/142219,2021_11_04
รมว.พาณิชย์ เดินหน้าประกันรายได้ข้าว-เร่งผลักดันส่งออกช่วงที่เหลือปีนี้ ยกระดับราคา,"นายจุรินทร์ ลักษณวิศิษฏ์ รองนายกรัฐมนตรี และรมว.พาณิชย์ กล่าวก่อนการประชุมคณะรัฐมนตรี (ครม.) ถึงเรื่องราคาข้าวว่า ขณะนี้สถานการณ์ถือว่าดีขึ้น เนื่องจากค่าเงินบาทอ่อนค่าลง ทำให้ราคาสามารถแข่งขันกับคู่แข่งได้ และในครึ่งปีหลัง ตั้งแต่เดือน ก.ค. ตัวเลขการส่งออกดีขึ้นมีผู้ส่งออกข้าวมายื่นขอใบอนุญาตในการส่งออกมากขึ้น จากครึ่งปีแรกประมาณเดือนละ 4-5 แสนตัน ตอนนี้เป็นเดือนละ 7-8 แสนตัน ซึ่งจะมีส่วนช่วยในการระบายข้าว แต่เนื่องจากสต็อกข้าวยังมีมากพอสมควรจึงยังไม่มีผลทำให้ราคาข้าวดีขึ้นมาก ขณะเดียวกันมีมาตรการคู่ขนาน ช่วยโรงสี สหกรณ์หรือเกษตรกร เก็บข้าวไว้ในช่วงที่ราคาไม่ค่อยดี โดยมีเงินชดเชยให้ตันละ 1,500 บาท เพื่อเก็บข้าวไว้ขายในยามที่ราคากระเตื้องขึ้น และหากราคาข้าวลดลงต่ำกว่ารายได้ที่ประกัน เช่น ข้าวหอมมะลิ ประกันรายได้ที่ตันละ 15,000 บาท หรือข้าวเปลือกเจ้า ต่ำกว่าตันละ 10,000 บาท ยังมีเงินส่วนต่างจากโครงการประกันรายได้เกษตรกรผู้ปลูกข้าว ช่วยชดเชยให้ อย่างน้อยเกษตรกรก็มีหลักประกันว่าแม้ราคาจะลงไปถึงกิโลกรัมละ 6-7 บาท แต่อย่างน้อยข้าวเปลือกเจ้า ประกันรายได้ที่กิโลกรัมละ 10 บาท ถ้าไม่ถึงจะมีเงินส่วนต่างให้ หรือข้าวหอมมะลิ ประกันรายได้ที่กิโลกรัมละ15 บาท ซึ่งวันนี้จะมีการแจ้งรายละเอียดโครงการประกันรายได้เกษตรกรผู้ปลูกข้าวและจะได้ดำเนินการในฤดูกาลต่อไป และมาตรการที่จะช่วยในการเก็บข้าวไว้และไม่นำออกมาสู่ตลาดมากเกินไป […] The post รมว.พาณิชย์ เดินหน้าประกันรายได้ข้าว-เร่งผลักดันส่งออกช่วงที่เหลือปีนี้ ยกระดับราคา appeared first on สำนักข่าวอินโฟเควสท์.",https://www.infoquest.co.th/2021/142216,2021_11_04
ศูนย์วิจัยฯ ธ.ก.ส. เผยเปิดปท.ดันราคาข้าว-มัน-ปาล์ม-สุกร-กุ้งขาว-โคเนื้อเพิ่มขึ้น,"นาย รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า การผ่อนคลายมาตรการล็อกดาวน์เพื่อเตรียมเปิดประเทศ ความต้องการภายในประเทศและตลาดโลก รวมถึงปัญหาภัยธรรมชาติ ทำให้ราคาสินค้าเกษตรเดือนพ.ย. 64 ได้แก่ ข้าวเปลือกหอมมะลิ มันสำปะหลัง ปาล์มน้ำมัน สุกร กุ้งขาวแวนนาไม และ โคเนื้อ มีแนวโน้มราคาเพิ่มขึ้น – ข้าวเปลือกหอมมะลิ ราคาอยู่ที่ 10,237-10,462 บาท/ตัน เพิ่มขึ้นจากเดือนก่อน 5.02-7.32% เนื่องจากปัญหาอุทกภัยในแหล่งผลิตข้าวหอมมะลิที่สำคัญในภาคตะวันออกเฉียงเหนือ ทำให้ผลผลิตออกสู่ตลาดลดลง อย่างไรก็ตาม ยังมีแรงกดดันจากปัญหาการขนส่งข้าวหอมมะลิและค่าระวางที่สูงขึ้นอย่างมากในการส่งออกไปยังประเทศสหรัฐ – มันสำปะหลัง ราคาอยู่ที่ 2.17-2.22 บาท/กก. เพิ่มขึ้นจากเดือนก่อน 4.85-7.25% เนื่องจากเป็นช่วงต้นฤดูกาลผลิตมันสำปะหลังปีการผลิต 2564/65 ทำให้มีผลผลิตออกสู่ตลาดไม่มาก ขณะที่ความต้องการใช้มันสำปะหลังเพื่อผลิตมันเส้นส่งออกเพิ่มขึ้น โดยเฉพาะประเทศจีนที่มีความต้องการนำเข้าเพื่อไปใช้ในหลายอุตสาหกรรม อาทิ แอลกอฮอล์ เอทานอล และปศุสัตว์ – ปาล์มน้ำมัน ราคาอยู่ที่ 7.62-7.72 บาท/กก. เพิ่มขึ้นจากเดือนก่อน 1.24-2.30% เนื่องจากเศรษฐกิจทั่วโลกเริ่มฟื้นตัวจากสถานการณ์โควิด-19 ส่งผลให้ความต้องการใช้น้ำมันดิบเพิ่มขึ้น อย่างไรก็ตาม […] The post ศูนย์วิจัยฯ ธ.ก.ส. เผยเปิดปท.ดันราคาข้าว-มัน-ปาล์ม-สุกร-กุ้งขาว-โคเนื้อเพิ่มขึ้น appeared first on สำนักข่าวอินโฟเควสท์.",https://www.infoquest.co.th/2021/142210,2021_11_04
ดัชนี SET ภาคเช้าพุ่งกว่า 10 จุด รับแรงซื้อกลุ่มแบงก์นำตลาด,"ตลาดหุ้นไทยภาคเช้าพุ่งแรงกว่า 10 จุด รับแรงซื้อหุ้นกลุ่มแบงก์นำตลาด หลังจากผลการประชุมธนาคารกลางสหรัฐ (เฟด) ประกาศจะเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ในเดือนนี้ ท่ามกลางเศรษฐกิจที่ฟื้นตัวจากการแพร่ระบาดของโรคโควิด-19 ซึ่งเป็นไปตามคาดการณ์ของตลาด เมื่อเวลา 11.22 น.ดัชนี SET มาอยู่ที่ 1,622.48 จุด เพิ่มขึ้น 10.56 จุด (+0.66%) โดย สำนักข่าวอินโฟเควสท์ (04 พ.ย. 64) The post ดัชนี SET ภาคเช้าพุ่งกว่า 10 จุด รับแรงซื้อกลุ่มแบงก์นำตลาด appeared first on สำนักข่าวอินโฟเควสท์.",https://www.infoquest.co.th/2021/142250,2021_11_04
อิหร่านเตรียมเริ่มเจรจาฟื้นข้อตกลงนิวเคลียร์ที่กรุงเวียนนา 29 พ.ย.นี้,นายอาลี บาเกรี กานี รัฐมนตรีช่วยว่าการกระทรวงการต่างประเทศและผู้นำการเจรจาด้านนิวเคลียร์ของอิหร่านเปิดเผยว่า การเจรจาข้อตกลงนิวเคลียร์ปี 2558 หรือชื่ออย่างเป็นทางการว่า Joint Comprehensive Plan of Action (JCPOA) จะเริ่มขึ้นอีกครั้งในวันที่ 29 พ.ย.นี้ นายบาเกรี กานี ทวีตว่า “ในระหว่างการพูดคุยทางโทรศัพท์กับนายเอนริเก โมรา เราเห็นพ้องที่จะเริ่มการเจรจาในวันที่ 29 พ.ย.นี้ที่กรุงเวียนนา โดยมีเป้าหมายเพื่อยกเลิกมาตรการคว่ำบาตรที่ผิดกฎหมายและไร้มนุษยธรรม” หลังจากการประชุมระหว่างนายบาเกรี กานี และนายโมรา รองเลขาธิการกระทรวงต่างประเทศยุโรป (EEAS) ในกรุงเตหะรานและบรัสเซลส์ อิหร่านและสหภาพยุโรป (EU) ได้ตกลงที่จะเริ่มการเจรจาอีกครั้งในเดือนพ.ย.นี้ ทั้งนี้ อิหร่านระบุว่า ประเด็นการยกเลิกมาตรการคว่ำบาตรและการปฏิบัติตามข้อตกลง JCPOA อย่างเต็มรูปแบบ จะเป็นวาระหลักของการเจรจาครั้งนี้ซี่งได้หยุดชะงักไปตั้งแต่เดือนมิ.ย.ที่ผ่านมา หลังมีการเปลี่ยนแปลงในรัฐบาลอิหร่าน โดย สำนักข่าวอินโฟเควสท์ (04 พ.ย. 64) The post อิหร่านเตรียมเริ่มเจรจาฟื้นข้อตกลงนิวเคลียร์ที่กรุงเวียนนา 29 พ.ย.นี้ appeared first on สำนักข่าวอินโฟเควสท์.,https://www.infoquest.co.th/2021/142246,2021_11_04
โฆษกรัฐบาล หนุนฝ่ายค้านใช้เวทีสภาฯ แก้ปัญหาแทนลงถนน ยันนายกฯ พร้อมตอบทุกเรื่อง,นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่พรรคร่วมฝ่ายค้านจะยื่นญัตติขอเปิดอภิปรายทั่วไปโดยไม่ลงมติ ตามมาตรา 152 ว่า ตนเองเห็นด้วยที่ฝ่ายค้านจะใช้เวทีสภาฯ ดำเนินการตามอำนาจหน้าที่ที่รัฐธรรมนูญกำหนดให้ในการตรวจสอบการทำงานของรัฐบาล ซึ่งดีกว่าการออกไปร่วมชุมนุมกับม็อบบนท้องถนน เพราะสถานการณ์ทุกอย่างในขณะนี้ทั้งโควิด-19 และการเปิดประเทศ สถานการณ์กำลังดีขึ้นตามลำดับ ไม่อยากให้เกิดความเสี่ยงที่จะทำให้เกิดการระบาดของโรคขึ้นมาอีก ซึ่งมีแต่จะทำให้เศรษฐกิจที่กำลังจะฟื้นตัวต้องย่ำแย่ลงไปอีก นายธนกร กล่าวว่า รัฐบาลชุดนี้ทำงานเพื่อประเทศและประชาชน ซึ่งเป็นเรื่องธรรมดาที่การทำงานนั้นไม่สามารถที่จะทำให้ทุกคนพอใจได้ แต่ยืนยันว่า รัฐบาลมีความห่วงใยในสถานการณ์ปัจจุบัน ทั้งการแพร่ระบาดของโควิด-19 และสถานการณ์อื่นๆ ซึ่งรัฐบาลพยายามทำหน้าที่เต็มที่เพื่อดูแลแก้ไขปัญหาทุกอย่างให้กลับสู่ภาวะปกติโดยเร็ว ก่อนที่จะเดินหน้าสู่การพัฒนาประเทศเพื่อพลิกโฉมประเทศต่อไป แม้ว่าอาจจะมีอุปสรรคอยู่บ้าง แต่รัฐบาลจะดำเนินการด้วยความรอบคอบ ระมัดระวัง รวมถึงจะดำเนินการภายใต้งบประมาณที่มีอยู่อย่างจำกัดให้ดีที่สุด โดยพล.อ.ประยุทธ์ จันทร์โอชา นายกรัฐมนตรีและรมว.กลาโหม พร้อมชี้แจงฝ่ายค้านในทุกเรื่อง โดย สำนักข่าวอินโฟเควสท์ (04 พ.ย. 64) The post โฆษกรัฐบาล หนุนฝ่ายค้านใช้เวทีสภาฯ แก้ปัญหาแทนลงถนน ยันนายกฯ พร้อมตอบทุกเรื่อง appeared first on สำนักข่าวอินโฟเควสท์.,https://www.infoquest.co.th/2021/142242,2021_11_04
บลจ.พรินซิเพิล ออกกองทุนใหม่รับเศรษฐกิจเวียดนามแกร่งเปิดขาย IPO 10–17 พ.ย.,"นายศุภกร ตุลยธัญ, CFA ประธานเจ้าหน้าที่การลงทุน บลจ.พรินซิเพิล เปิดเผยว่า บริษัทเตรียมเปิดตัว “กองทุนเปิดพรินซิเพิล เวียดนาม ไทย ออพพอร์ทูนิตี้”หรือ Principal Vietnam Thai Opportunity Fund (PRINCIPAL VTOPP) ในวันที่ 10–17 พ.ย. 64 นี้ โดยกองทุน PRINCIPAL VTOPP มีนโยบายลงทุนโดยตรงในหุ้นเวียดนาม อีกทั้งขยายโอกาสการลงทุนเพิ่มเติมในบริษัทไทยและบริษัทต่างชาติที่ดำเนินธุรกิจในเวียดนามและได้รับประโยชน์จากการเติบโตไปกับเศรษฐกิจเวียดนาม บริษัทได้วางกลยุทธ์การลงทุนตรงและเลือกหุ้นแบบ High Conviction ที่มีศักยภาพเป็นรายตัว เน้นสร้างผลตอบแทนแบบ Total Return รวมถึงมีความได้เปรียบในการวิเคราะห์หุ้นลงทุน โดยทีมบริหารกองทุนที่มีความเชี่ยวชาญทั้งทีมไทยและเวียดนาม รวมถึงระดับภูมิภาค เพื่อคัดเลือกธุรกิจและบริษัทที่มีศักยภาพดี โดยเฉพาะนักวิเคราะห์การลงทุนชาวเวียดนาม ทำให้เราได้ข้อมูลจริงและทันสถานการณ์ภายในประเทศ “ด้วยกลยุทธ์การลงทุนของกองทุน PRINCIPAL VTOPP ในการลงทุนหุ้นคุณภาพเวียดนาม และการคัดเลือกหุ้นบริษัทชั้นนำระดับโลกและไทยที่มีการขยายการลงทุนในเวียดนามและมีแนวโน้มการเติบโตที่ดี ประกอบกับจุดแข็งของประเทศเวียดนามที่มีเศรษฐกิจที่เติบโต มีศักยภาพการเป็นฐานการผลิตของโลก กระแสเงินลงทุนจากต่างประเทศไหลเข้าต่อเนื่อง มีการเติบโตของสังคมเมือง (Urbanization) สะท้อนรายได้ประชากรที่เพิ่มขึ้น รวมทั้งมีการบริหารจัดการสถานการณ์โควิด-19 ได้ดีและพร้อมที่จะกลับมาเปิดประเทศ ดังนั้น […] The post บลจ.พรินซิเพิล ออกกองทุนใหม่รับเศรษฐกิจเวียดนามแกร่งเปิดขาย IPO 10–17 พ.ย. appeared first on สำนักข่าวอินโฟเควสท์.",https://www.infoquest.co.th/2021/142230,2021_11_04
จีนชี้สหรัฐถอนตัวจากความตกลงปารีสทำทั่วโลกเสียเวลาแก้โลกร้อนเกือบ 5 ปี,เจ้าหน้าที่การทูตของจีนระบุว่า การที่อดีตประธานาธิบดีโดนัลด์ ทรัมป์ นำสหรัฐถอนตัวออกจากความตกลงปารีส (Paris Agreement) ทำให้โลกนี้เสียเวลาไปเกือบ 5 ปีในการดำเนินการเชิงพหุภาคีเพื่อแก้ไขปัญหาสภาพอากาศ “ความไม่ต่อเนื่องของสหรัฐทำให้ประเทศทั่วโลกมีภาระร่วมกันหนักขึ้นเพื่อบรรลุเป้าหมายของความตกลงปารีส” นายเซีย เจินฮวา ผู้แทนพิเศษของประธานาธิบดีสี จิ้นผิงและทูตพิเศษของจีนซึ่งเข้าร่วมในการประชุมว่าด้วยการเปลี่ยนแปลงของสภาพภูมิอากาศระบุ สำนักข่าวซินหัวรายงานว่า นายเซียได้ขอความร่วมมือให้ประเทศต่าง ๆ ร่วมกันปฏิบัติตามข้อตกลงเพื่อแก้ไขปัญหาสภาพอากาศอย่างเป็นรูปธรรม ขณะให้สัมภาษณ์กับผู้สื่อข่าวนอกรอบการประชุมสุดยอดว่าด้วยการเปลี่ยนแปลงสภาพอากาศ (COP 26) ขององค์การสหประชาชาติ (UN) “เพื่อควบคุมอุณหภูมิพื้นผิวโลกไม่ให้เพิ่มขึ้นเกิน 2 องศาเซลเซียสเมื่อเทียบกับระดับก่อนยุคอุตสาหกรรม และพยายามควบคุมไม่ให้เกิน 1.5 องศาเซลเซียสตามเป้าหมายของความตกลงปารีสปี 2558 สิ่งสำคัญนั้นอยู่ที่การลงมือทำ ไม่ใช่แค่การป่าวประกาศสโลแกน” นายเซียยังได้เรียกร้องให้ประเทศต่าง ๆ ดำเนินการอย่างเป็นรูปธรรมเพื่อให้บรรลุเป้าหมายของความตกลงปารีสโดยเป็นหนึ่งเดียวกัน สอดคล้องตามกฎเกณฑ์และหลักการทางวิทยาศาสตร์ นำไปสู่การปฏิบัติและประสบผลสำเร็จ นอกจากนี้ เขายังกล่าวว่า การดำเนินการเหล่านี้ต้องอาศัยการเปลี่ยนแปลงทางเศรษฐกิจและสังคม ความก้าวหน้าของนวัตกรรมเทคโนโลยี และความร่วมมือด้านกลไกพหุภาคีที่มีประสิทธิภาพ โดย สำนักข่าวอินโฟเควสท์ (04 พ.ย. 64) The post จีนชี้สหรัฐถอนตัวจากความตกลงปารีสทำทั่วโลกเสียเวลาแก้โลกร้อนเกือบ 5 ปี appeared first on สำนักข่าวอินโฟเควสท์.,https://www.infoquest.co.th/2021/142258,2021_11_04
รัฐบาล ขยายเวลาพักชำระหนี้เงินต้นกองทุนหมู่บ้านและชุมชนเมืองอีก 1 ปี,นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่าพล.อ.ประยุทธ์ จันทร์โอชา นายกรัฐมนตรีและรมว.กลาโหม ได้มอบนโยบายให้ทุกกลไกของรัฐบาล ต้องเร่งช่วยบรรเทาความเดือนของพี่น้องประชาชน ที่ได้รับผลกระทบจากสถานการณ์โควิด-19 และสถานการณ์เศรษฐกิจที่ชะลอตัวที่ผ่านมา ล่าสุด เมื่อวันที่ 22 กันยายน 2564 คณะกรรมการกองทุนหมู่บ้านและชุมชนเมืองแห่งชาติ ได้มีมติให้กองทุนหมู่บ้านและชุมชนเมืองพักชำระหนี้ หรือลดภาระหนี้ เงินกองทุนหมู่บ้านและชุมชนเมือง ให้กับสมาชิกที่มีความเดือดร้อนจำเป็นตามความเหมาะสมโดยพักชำระเงินต้นในระยะเวลาไม่เกิน 1 ปี เพื่อผ่อนคลายภาระการชำระหนี้ที่มีต่อกองทุนฯ บรรเทาความเดือดร้อน ลดหนี้นอกระบบ เพราะสมาชิกฯ สามารถนำเงินที่เหลือจากการส่งกองทุนฯ ไปเป็นทุนประกอบอาชีพสร้างรายได้ในช่วงการแพร่ระบาดของเชื้อโควิด-19 นี้ ทั้งนี้ สมาชิกกองทุนหมู่บ้านหรือกองทุนชุมชนเมืองที่อยู่ในข่ายได้รับการพิจารณาชำระหนี้ ควรมีคุณสมบัติ ดังนี้ คือ สมัครใจเข้าร่วมโครงการมีประวัติชำระหนี้ดีและต้องการเข้าร่วมโครงการเพื่อลดภาระทางการเงินที่จะต้องชำระเงินต้นกับกองทุนหมู่บ้านหรือกองทุนชุมชนเมือง ในกรณีที่มีประวัติผิดชำระหนี้ ก็สามารถเข้าร่วมโครงการได้ หากปรากฏว่ามีเหตุสุดวิสัยที่ทำให้ไม่สามารถชำระหนี้ได้ตามกำหนดโดยสุจริต ทั้งนี้ คณะกรรมการกองทุนหมู่บ้านหรือกองทุนชุมชนเมืองจะเป็นพิจารณาเข้าร่วมโครงการเป็นรายๆ ไป ซึ่งการพิจารณาพักชำระหนี้ให้กับสมาชิกรายใดเป็นอำนาจหน้าที่ของคณะกรรมการกองทุนหมู่บ้านหรือกองทุนชุมชนเมืองนั้น โดยอาจพิจารณาจากผลประกอบอาชีพของสมาชิกส ภาพทางเศรษฐกิจหรือรายได้อื่นๆ ของสมาชิกและครอบครัว การค้ำประกัน รวมถึงความสามารถในการชำระหนี้คืน ของสมาชิกแต่ละรายด้วย โดยเป็นการพักชำระหนี้ ควรให้พักชำระหนี้เงินต้นในระยะเวลาไม่เกิน 1 ปี ให้ส่งเฉพาะดอกเพื่อให้กองทุนสามารถนำรายได้จากดอกเบี้ยมาใช้ในบริหารจัดการกองทุนรวมถึงสวัสดิการต่างๆ ให้สมาชิกรวมถึงประชาชนในหมู่บ้านและชุมชนต่อไป เมื่อเข้าร่วมโครงการดังกล่าว […] The post รัฐบาล ขยายเวลาพักชำระหนี้เงินต้นกองทุนหมู่บ้านและชุมชนเมืองอีก 1 ปี appeared first on สำนักข่าวอินโฟเควสท์.,https://www.infoquest.co.th/2021/142254,2021_11_04
รมว.ดีอีเอส เตรียมตั้งศูนย์ต่อต้านอาชญากรรมออนไลน์ แก้ปัญหาหลอกลวงผู้บริโภค,นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) กล่าวถึงปัญหาการหลอกลวงการซื้อสินค้าออนไลน์ว่า จะมีการตั้งคณะทำงานเข้ามาดูแล ผ่านศูนย์ต่อต้านปัญหาออนไลน์ โดยเตรียมดึงองค์กร เอกชน ภาคประชาชน สื่อมวลชน รวมทั้งสภาผู้บริโภค หรือหน่วยงานต่างๆ ที่เกี่ยวข้อง ที่มีส่วนร่วมในการแก้ปัญหาเหล่านี้ เข้าร่วม เพื่อต่อต้านอาชญากรรมออนไลน์ทั้งหมด ดังนั้นเชื่อว่า เมื่อประสานงานกัน มีระบบตรวจสอบที่ดี ก็จะช่วยเหลือและคุ้มครองผลประโยชน์ของประชาชนได้ แต่ที่สำคัญ ประชาชนต้องเตือนตัวเอง เพราะการซื้อของออนไลน์นั้นซื้อขายได้ง่าย ดังนั้นจะต้องมีการตรวจสอบผู้ขายอย่างละเอียด โดยเฉพาะแพลตฟอร์มที่ใช้ต่างๆ จะต้องได้มาตรฐาน เพื่อไม่ให้เกิดการหลอกลวง ส่วนตัวเห็นด้วยที่สภาผู้บริโภคกับ e-Market Place และหน่วยงานที่เกี่ยวข้อง จะร่วมทำสัญญาการเฝ้าระวังซื้อของออนไลน์ เพราะเป็นภาคเอกชนและภาคประชาชนได้เข้ามาร่วมมือกัน ซึ่งกระทรวงดิจิทัลเพื่อเศรษฐกิจและสังคมก็พร้อมจะสนับสนุน แม้กระทรวงจะมีระบบคอมพิวเตอร์ คอยติดตามและมีระบบแจ้งเตือนประชาชนอยู่แล้ว แต่หากองค์กรต่างๆมาร่วมมือกัน สิ่งไหนที่เป็นปัญหา ก็จะได้แจ้งเตือนประชาชนได้และรีบปิดกั้นเว็บไซต์ทันที โดย สำนักข่าวอินโฟเควสท์ (04 พ.ย. 64) The post รมว.ดีอีเอส เตรียมตั้งศูนย์ต่อต้านอาชญากรรมออนไลน์ แก้ปัญหาหลอกลวงผู้บริโภค appeared first on สำนักข่าวอินโฟเควสท์.,https://www.infoquest.co.th/2021/142248,2021_11_04
WORK เปิดผังปี 65 อัดแน่นคอนเทนต์ใหม่ทั้งวาไรตี้-ละครเข้าถึงทุกกลุ่ม,นายปัญญา นิรันดร์กุล ประธาน บมจ.เวิร์คพอยท์ เอ็นเทอร์เทนเมนท์ (WORK) แถลงผังช่องเวิร์คพอยท์ Keep Smiling Forward 2022 ว่า ตลอดระยะเวลาที่ผ่านมาไม่ว่าเราจะเจอสถานการณ์ใดก็ตาม เวิร์คพอยท์ ไม่เคยหยุดนิ่ง ยังคงความเป็น Creative TV ในการสร้างความสุข สร้างรอยยิ้มและสร้างพลังใจให้กับผู้ชม และในปีหน้าช่องเวิร์คพอยท์จะยกขบวนความสนุก อัดแน่น จัดเต็ม เพื่อผู้ชมอย่างแน่นอน นางสาววิชนี ศรีสวัสดิ์ ประธานเจ้าหน้าที่บริหารสายงานการตลาด WORK เปิดเผยว่า กลยุทธ์ของช่องเวิร์คพอยท์ 23 จะส่งรายการใหม่ลงเต็มผังทั้งไพร์มไทม์และนอนไพร์มไทม์ ขยายฐานคนดูครบทุกกลุ่มมากยิ่งขึ้น ชูคอนเทนต์วาไรตี้หลากหลาย ข่าวเข้มข้น และเสริมทัพด้วยการกลับมาของละครเวิร์คพอยท์ คอนเทนต์ครบ 3 อาวุธหลักเพื่อเดินหน้าสร้างรอยยิ้ม สร้างพลังใจให้ทุกคนได้ Keep Smiling Forward ในปีหน้าที่กำลังจะมาถึงไปด้วยกัน เริ่มด้วยช่วงเวลาไพร์มไทม์ เรียกว่าเป็น Super Prime Family Big Hit ที่ช่องเวิร์คพอยท์ส่งโปรเจ็คต์ยักษ์ต่อเนื่องตลอดปี สร้างบรรยากาศให้ทุกคนในครอบครัวได้รวมตัวใกล้ชิดอยู่หน้าจอ – รายการ”ปัญญาตลาดแตก” […] The post WORK เปิดผังปี 65 อัดแน่นคอนเทนต์ใหม่ทั้งวาไรตี้-ละครเข้าถึงทุกกลุ่ม appeared first on สำนักข่าวอินโฟเควสท์.,https://www.infoquest.co.th/2021/142282,2021_11_04
FETCO เผยดัชนีเชื่อมั่นนักลงทุนพุ่งสูงสุดเกณฑ์ร้อนแรงมากคาดหวังท่องเที่ยวฟื้น,นายไพบูลย์ นลินทรางกูร ประธานกรรมการสภาธุรกิจตลาดทุนไทย เปิดเผยว่า ดัชนีความเชื่อมั่นนักลงทุน (FETCO Investor Confidence Index) ผลสำรวจในเดือน ต.ค.64 พบว่าดัชนีความเชื่อมั่นนักลงทุน (FETCO Investor Confidence Index: ICI) ในอีก 3 เดือนข้างหน้า อยู่ที่ระดับ 168.69 สูงสุดตั้งแต่เริ่มทำการจัดทำดัชนี โดยปรับตัวเพิ่มขึ้น 18.2% จากเดือนก่อนหน้ามาอยู่ในเกณฑ์ “ร้อนแรงอย่างมาก” นักลงทุนคาดหวังการฟื้นตัวของภาคการท่องเที่ยวเป็นปัจจัยหนุนมากที่สุด รองลงมาคือแผนการฉีดวัคซีนเพื่อคลี่คลายสถานการณ์โควิด-19 และการฟื้นตัวของเศรษฐกิจในประเทศ สำหรับปัจจัยที่ฉุดความเชื่อมั่นนักลงทุนมากที่สุด ได้แก่ ความกังวลต่อสถานการณ์ระบาดของโควิด-19 ระลอกใหม่หลังเปิดประเทศ รองลงมาคือการถดถอยของเศรษฐกิจในประเทศ และสถานการณ์ความขัดแย้งระหว่างประเทศ ผลสำรวจโดยสรุป ดังนี้ – ดัชนีความเชื่อมั่นรวมทุกกลุ่มนักลงทุนในอีก 3 เดือนข้างหน้า (ม.ค.65) อยู่ในเกณฑ์ “ร้อนแรงอย่างมาก” (ช่วงค่าดัชนี 160-200) ปรับตัวเพิ่มขึ้น 18.2% จากเดือนก่อนหน้ามาอยู่ระดับ 168.69 – ความเชื่อมั่นนักลงทุนกลุ่มนักลงทุนบุคคล กลุ่มบัญชีบริษัทหลักทรัพย์ และกลุ่มนักลงทุนต่างประเทศอยู่ในระดับ […] The post FETCO เผยดัชนีเชื่อมั่นนักลงทุนพุ่งสูงสุดเกณฑ์ร้อนแรงมากคาดหวังท่องเที่ยวฟื้น appeared first on สำนักข่าวอินโฟเควสท์.,https://www.infoquest.co.th/2021/142274,2021_11_04
ตลาดหุ้นเอเชียปิดเช้าบวกตามดาวโจนส์ รับเฟดเริ่มหั่น QE-ตรึงดอกเบี้ยตามคาด,"ตลาดหุ้นเอเชียปิดภาคเช้าในแดนบวก โดยได้แรงหนุนจากตลาดหุ้นสหรัฐที่ปิดทำนิวไฮเมื่อคืนนี้ หลังธนาคารกลางสหรัฐ (เฟด) ตัดสินใจที่จะเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ตั้งแต่เดือนพ.ย.นี้ตามที่ตลาดคาดการณ์ไว้ และส่งสัญญาณว่ายังไม่เร่งปรับขึ้นอัตราดอกเบี้ยในขณะนี้ ดัชนี NIKKEI 225 ตลาดหุ้นญี่ปุ่นปิดภาคเช้าที่ 29,792.47 จุด เพิ่มขึ้น 271.57 จุด หรือ +0.92% และดัชนี HSI ตลาดหุ้นฮ่องกงปิดภาคเช้าที่ 25,092.23 จุด เพิ่มขึ้น 67.48 จุด หรือ +0.27% เฟดประกาศว่าจะปรับลดวงเงินในโครงการ QE เดือนละ 15,000 ล้านดอลลาร์ เริ่มตั้งแต่เดือนพ.ย. โดยเฟดจะปรับลดวงเงินซื้อพันธบัตรรัฐบาลสหรัฐเดือนละ 10,000 ล้านดอลลาร์ และปรับลดวงเงินซื้อตราสารหนี้ที่มีสินเชื่อที่อยู่อาศัยเป็นหลักประกันการจำนอง (MBS) เดือนละ 5,000 ล้านดอลลาร์ ซึ่งการลดวงเงิน QE ดังกล่าวจะทำให้เฟดยุติการทำ QE โดยสิ้นเชิงในกลางปี 2565 แถลงการณ์ของเฟดยังระบุว่า คณะกรรมการกำหนดนโยบายการเงิน (FOMC) ได้ตัดสินใจคงอัตราดอกเบี้ยระยะสั้นที่ระดับ 0.00-0.25% โดยคาดว่าจะยังคงตรึงอัตราดอกเบี้ยที่ระดับดังกล่าวไปจนกว่าภาวะตลาดแรงงานจะบรรลุเป้าหมายการจ้างงานอย่างเต็มศัยภาพตามที่เฟดประเมินไว้ […] The post ตลาดหุ้นเอเชียปิดเช้าบวกตามดาวโจนส์ รับเฟดเริ่มหั่น QE-ตรึงดอกเบี้ยตามคาด appeared first on สำนักข่าวอินโฟเควสท์.",https://www.infoquest.co.th/2021/142322,2021_11_04
สหรัฐแฉอิหร่านยึดเรือบรรทุกน้ำมันของเวียดนามไว้นานกว่า 1 สัปดาห์แล้ว,เจ้าหน้าที่สองรายของสหรัฐเปิดเผยกับสำนักข่าวเอพีว่า อิหร่านได้ยึดเรือบรรทุกน้ำมันสัญชาติเวียดนามในอ่าวโอมานตั้งแต่เดือนที่แล้ว และขณะนี้ยังคงยึดเรือดังกล่าวไว้ โดยสถานการณ์ดังกล่าวบ่งชี้ถึงการยั่วยุครั้งล่าสุดที่เกิดขึ้นในน่านน้ำตะวันออกกลาง ขณะที่ความตึงเครียดในประเด็นนิวเคลียร์ระหว่างอิหร่านและสหรัฐยังคงทวีความรุนแรง เจ้าหน้าที่สหรัฐระบุว่า กองกำลังพิทักษ์การปฏิวัติอิหร่าน (Revolutionary Guard) ได้เข้ายึดเรือ “MV Southys” ซึ่งเป็นเรือที่นักวิเคราะห์ตั้งข้อสงสัยว่าอาจพยายามขนถ่ายน้ำมันดิบต้องห้ามจากอิหร่านไปยังเอเชีย เมื่อวันที่ 24 ต.ค.ที่ผ่านมา โดยกองทัพสหรัฐได้ติดตามการยึดเรือดังกล่าว แต่ไม่ได้ดำเนินการใด ๆ เนื่องจากเรือลำนี้แล่นเข้าสู่น่านน้ำของอิหร่าน สถานีโทรทัศน์ของรัฐบาลอิหร่านได้แพร่ภาพอิหร่านเฉลิมฉลองการยึดเรือบรรทุกน้ำมันดังกล่าว ซึ่งเกิดขึ้นเพียงวันเดียวก่อนถึงวันครบรอบ 42 ปีของการที่อิหร่านบุกยึดสถานทูตสหรัฐในกรุงเตหะรานเมื่อปี 2522 เจ้าหน้าที่สถานทูตเวียดนามในกรุงวอชิงตันไม่ได้แสดงความเห็นใด ๆ เกี่ยวกับรายงานข่าวดังกล่าว ขณะที่เจ้าหน้าที่ทั้งสองรายของสหรัฐได้ปฏิเสธที่จะเปิดเผยชื่อ เนื่องจากข้อมูลดังกล่าวยังไม่มีการเผยแพร่ต่อสาธารณชน ท่ามกลางความพยายามที่จะรื้อฟื้นการเจรจาข้อตกลงนิวเคลียร์ปี 2558 ของอิหร่านกับประเทศมหาอำนาจของโลก ทั้งนี้ นายอาลี บาเกรี กานี รัฐมนตรีช่วยว่าการกระทรวงการต่างประเทศและผู้นำการเจรจาด้านนิวเคลียร์ของอิหร่านเปิดเผยว่า การเจรจาข้อตกลงนิวเคลียร์ปี 2558 หรือชื่ออย่างเป็นทางการว่า Joint Comprehensive Plan of Action (JCPOA) จะเริ่มขึ้นอีกครั้งในวันที่ 29 พ.ย.นี้ โดย สำนักข่าวอินโฟเควสท์ (04 พ.ย. 64) The post สหรัฐแฉอิหร่านยึดเรือบรรทุกน้ำมันของเวียดนามไว้นานกว่า 1 สัปดาห์แล้ว appeared first on สำนักข่าวอินโฟเควสท์.,https://www.infoquest.co.th/2021/142308,2021_11_04
EXIM BANK หนุน SME เร่งใช้เทคโนโลยีดิจิทัล Transform ธุรกิจ รับมือโลก Next Normal,นายดามพ์ สุคนธทรัพย์ ประธานกรรมการบริหาร และประธานกรรมการกำหนดกลยุทธ์และนโยบายด้านเทคโนโลยีสารสนเทศ ธนาคารเพื่อการส่งออกและนำเข้าแห่งประเทศไทย (EXIM BANK) กล่าวผ่านงานสัมมนาออนไลน์ “Transformation ทางรอด SMEs” ว่า ท่ามกลางกระแสการเปลี่ยนแปลงของโลก โดยเฉพาะอย่างยิ่งผลกระทบจากการแพร่ระบาดโควิด-19 ได้ทำให้สภาพแวดล้อมการดำเนินธุรกิจ สภาวะเศรษฐกิจ สังคม และสิ่งแวดล้อมเปลี่ยนแปลงไปอย่างมาก โดยเชื่อมโยงกับเทคโนโลยีดิจิทัลเพิ่มมากขึ้น จึงถึงเวลาที่ทุกภาคส่วนจะช่วยกันสนับสนุนให้ผู้ประกอบการไทย โดยเฉพาะ SMEs สามารถเข้าถึงเงินทุนและโอกาสที่จะ Transform องค์กรโดยนำเทคโนโลยีดิจิทัลมาปรับใช้ให้เกิดประโยชน์สูงสุด ตอบสนองความต้องการของผู้บริโภคในยุค New Normal และ Next Normal ในระยะถัดไปได้มากขึ้น นายรักษ์ วรกิจโภคาทร กรรมการผู้จัดการ EXIM BANK เปิดเผยว่า ผู้ประกอบการไทย โดยเฉพาะ SMEs ต้องตั้งอยู่บนความไม่ประมาท และวางแผนธุรกิจอย่างรอบคอบ โดยคาดการณ์ผลประกอบการทั้งในทางบวก และทางลบ มองให้รอบด้านว่าธุรกิจที่ดำเนินอยู่ สามารถปรับตัวรับมือกับสถานการณ์ที่อาจเกิดขึ้นได้หรือไม่ ไม่ว่าจะเป็นทิศทางของธุรกิจที่ดำเนินอยู่ คู่แข่ง และผู้บริโภค มีความเป็นไปได้ที่จะเติบโตในระยะสั้น หรือระยะยาว ทั้งนี้ จากข้อมูลของกรมพัฒนาธุรกิจการค้า กระทรวงพาณิชย์ […] The post EXIM BANK หนุน SME เร่งใช้เทคโนโลยีดิจิทัล Transform ธุรกิจ รับมือโลก Next Normal appeared first on สำนักข่าวอินโฟเควสท์.,https://www.infoquest.co.th/2021/142300,2021_11_04
MAJOR จัดโปรคอนโดพร้อมอยู่ “มาเอสโตร-เมทริส”เริ่ม 2.59 ลบ.รับคลายล็อก LTV,นางสาวเพชรลดา พูลวรลักษณ์ ประธานเจ้าหน้าที่บริหาร บมจ.เมเจอร์ ดีเวลลอปเม้นท์ (มหาชน) เปิดเผยว่า สถานการณ์ตลาดอสังหาริมทรัพย์ในไตรมาส 4/64 เริ่มส่งสัญญาณดีขึ้น อันเป็นผลมาจากหลายปัจจัย อาทิ มาตรการผ่อนคลายและมาตรการกระตุ้นต่างๆ ของภาครัฐที่เกี่ยวกับสถานการณ์โควิด-19 และอัตราดอกเบี้ยสินเชื่อที่ยังทรงตัวอยู่ในระดับต่ำ ล่าสุด ธนาคารแห่งประเทศไทย (ธปท.) ออกมาประกาศผ่อนคลายเพดาน Loan-to-Value หรือ LTV ให้ผู้บริโภคสามารถกู้สินเชื่อเพื่อที่อยู่อาศัยได้เต็ม 100% ไปถึงสิ้นปี 2565 จากเดิมกำหนดวงเงินกู้สินเชื่อสูงสุดอยู่ที่ 70-90% บริษัทจึงนำคอนโดมิเนียมพร้อมอยู่เลี้ยงสัตว์ได้ (Pet-Friendly Residences) จาก 2 แบรนด์ดังคือ มาเอสโตร (Maestro) และเมทริส (Metris) มาร่วมจัดรายการพิเศษ ตอบรับมาตรการดังกล่าวเพื่อสร้างความเชื่อมั่นให้กับผู้บริโภค “ทั้งการผ่อนคลายมาตรการจากทางภาครัฐ และการจัดแคมเปญพิเศษของดีเวลอปเปอร์ในช่วงนี้ จะช่วยทลายข้อจำกัดให้ผู้บริโภคเข้าถึงที่อยู่อาศัยได้ง่ายขึ้น และยังกระตุ้นตลาดอสังหาริมทรัพย์ในช่วงส่งท้ายของปีได้เป็นอย่างดี จึงเป็นโอกาสทองของผู้ที่มองหาที่อยู่อาศัยหรือต้องการจับจองคอนโดฯ เพื่อการลงทุน” นางสาวเพชรลดา กล่าว สำหรับคอนโดมิเนียมพร้อมอยู่ภายใต้แบรนด์ “มาเอสโตร” (Maestro) ที่ร่วมรายการ 2 โครงการ ได้แก่ […] The post MAJOR จัดโปรคอนโดพร้อมอยู่ “มาเอสโตร-เมทริส”เริ่ม 2.59 ลบ.รับคลายล็อก LTV appeared first on สำนักข่าวอินโฟเควสท์.,https://www.infoquest.co.th/2021/142318,2021_11_04
SIRI เปิดรับชำระซื้อบ้าน-คอนโดด้วยหุ้นกู้ i-EASY แทนเงินสดแต่ยังได้รับดอกเบี้ย,นายเศรษฐา ทวีสิน ประธานอำนวยการและกรรมการผู้จัดการใหญ่ บมจ.แสนสิริ (SIRI) กล่าวว่า บริษัทเป็นผู้นำอสังหาริมทรัพย์ที่ไม่หยุดยั้งในการนำเสนอนวัตกรรมทางการเงินใหม่ๆ เพื่อให้คนไทยเข้าถึงการลงทุนและสนับสนุนให้ทุกคนเข้าถึงการมีบ้าน ล่าสุด บริษัทพร้อมเดินหน้าประกาศรับหุ้นกู้แสนสิริ i-EASY ในการซื้อบ้าน คอนโด ทาวน์โฮม แทนเงินสดได้ทุกโครงการ ชูไฮไลท์ใช้หุ้นกู้ชำระแทนเงินสด เพิ่มสภาพคล่อง พร้อมยังได้ดอกเบี้ยลงทุน 3% ต่อปีจากหุ้นกู้แสนสิริ i-EASY ต่อเนื่องจนครบกำหนดชำระ โดยไม่เสียประโยชน์การลงทุน ซึ่งนับเป็นครั้งแรกของโลกลงทุนไทยกับนวัตกรรมการเงินใหม่ ที่หุ้นกู้มีสภาพคล่องใช้แทนเงินสดได้ ตอบโจทย์นักลงทุนรายย่อยที่อยากมีบ้าน และอยากได้ผลตอบแทนจากการลงทุนในหุ้นกู้ไปพร้อมกัน “ผู้ลงทุนในหุ้นกู้แสนสิริ i-EASY สามารถนำหุ้นกู้มาใช้ซื้อบ้าน คอนโด ทาวน์โฮม แสนสิริ โดยการนำหุ้นกู้แสนสิริ i-EASY มาชำระแทนเงินสดในการทำสัญญาและดาวน์โครงการไว้ล่วงหน้า ในโครงการที่อยู่อาศัยของแสนสิริที่อยู่ระหว่างผ่อนดาวน์ได้ในทุกโครงการ และยังได้รับดอกเบี้ยจากการลงทุน 3% ต่อปีต่อเนื่องจนครบกำหนดชำระราคาโครงการ และเมื่อโครงการก่อสร้างแล้วเสร็จและครบกำหนดการชำระราคา ลูกค้าสามารถเลือกได้ว่าจะนำเงินมาชำระและขอรับหุ้นกู้แสนสิริ i-EASY คืนเพื่อรับดอกเบี้ยจากการลงทุนต่อจนครบกำหนดอายุหุ้นกู้ หรือ จะโอนหุ้นกู้แสนสิริ i-EASY เพื่อชำระราคาที่อยู่อาศัยแทนเงินสดให้แสนสิริก็ได้ แบบไม่จำกัดจำนวนหุ้นกู้” นายเศรษฐา กล่าว การรับหุ้นกู้แสนสิริ i-EASY จะเริ่มใช้ได้ทันทีใน 4 […] The post SIRI เปิดรับชำระซื้อบ้าน-คอนโดด้วยหุ้นกู้ i-EASY แทนเงินสดแต่ยังได้รับดอกเบี้ย appeared first on สำนักข่าวอินโฟเควสท์.,https://www.infoquest.co.th/2021/142327,2021_11_04
CIMBT ชวนลูกค้าฟิตสุขภาพการเงินสู้โควิด รีไฟแนนซ์สินเชื่อบ้าน-บัตรเครดิตลดภาระ,นายเอกสิทธิ์ พฤฒิพลากร ผู้บริหารผลิตภัณฑ์ธุรกิจรายย่อย ธนาคาร ซีไอเอ็มบี ไทย (CIMBT) เปิดเผยว่า ปัจจุบันลูกค้าสินเชื่อบ้านในระบบอีกจำนวนมากที่ผ่อนชำระค่างวดนานมากกว่า 3 ปื ซึ่งในปัจจุบันดอกเบี้ยปีที่ 4 เป็นต้นไปโดยเฉลี่ยจะอยู่ที่ประมาณ 4.5–5.5% เมื่อเทียบกับดอกเบี้ย 3 ปีแรกโดยเฉลี่ยจะอยู่ที่ประมาณ 2.4-2.8% ธนาคารจึงอยากกระตุ้นลูกค้าสินเชื่อบ้านให้ลุกขึ้นมาบริหารหนี้อย่างมีประสิทธิภาพ ลดภาระทางการเงิน ในยุคโควิด ที่เศรษฐกิจยังไม่กลับมาฟื้นตัวเต็มที่ ด้วยการรีไฟแนนซ์ โดยมองหาสินเชื่อโปรแกรมใหม่ ที่เสนอดอกเบี้ยที่ถูกกว่า ทั้งนี้ ลูกค้าสามารถเริ่มพูดคุยกับธนาคารเดิมก่อน แล้วศึกษาทางเลือกเพิ่มเติมจากธนาคารอื่นๆ เพื่อหาโปรแกรมใหม่ที่ให้ดอกเบี้ยถูกกว่า ซึ่งจะสามารถช่วยลูกค้าให้ลดภาระดอกเบี้รายเดือนลงได้ทันทีกว่า 50% และยังสามารถปลดล็อกหนี้ เป็นเจ้าของบ้านได้เร็วขึ้นกว่าเดิม 5–10 ปี (ขึ้นอยู่กับอัตราดอกเบี้ยและวงเงิน) รวมถึงลูกค้าสินเชื่อบัตรเครดิต สินเชื่อบุคคล ด้วย โดยเฉพาะลูกค้าที่กำลังผ่อนชำระขั้นต่ำหนี้บัตรเครดิตจำนวนหลายใบ สามารถรีไฟแนนซ์ รวมหนี้เป็นก้อนเดียวแล้ว แทนที่หนี้บัตรเครดิตที่มีดอกเบี้ย 16% ด้วยสินเชื่อบุคคลแบบมีระยะเวลาผ่อนชำระที่ธนาคารนำเสนอ ดอกเบี้ยอยู่ที่ 11.84% หรือเรียกได้ว่าช่วยประหยัดต้นทุนดอกเบี้ยถูกลงกว่า 30% “อยากชวนลูกค้าตั้งคำถามว่าการผ่อนบ้านนานเกิน 3 ปีแล้วมีโอกาสรีไฟแนนซ์ดอกเบี้ยถูกลงกว่า 50% หรือจะผ่อนบัตรเครดิตขั้นต่ำดอกเบี้ยแพงไปทำไม […] The post CIMBT ชวนลูกค้าฟิตสุขภาพการเงินสู้โควิด รีไฟแนนซ์สินเชื่อบ้าน-บัตรเครดิตลดภาระ appeared first on สำนักข่าวอินโฟเควสท์.,https://www.infoquest.co.th/2021/142338,2021_11_04
GBS คาด SET พ.ย.ยังแกว่งผันผวน แนะหุ้นเด่นธีมเปิดเมือง-ปลดล็อก LTV,"บล. โกลเบล็ก (GBS) ประเมินหุ้นไทยเดือน พ.ย.64 ยังผันผวน แม้จะได้แรงหนุนจากการเข้าเก็งกำไรหุ้นธีมเปิดเมืองรับนักท่องเที่ยวต่างชาติ และผ่อนคลายมาตรการป้องกันโควิด-19 หนุนภาพรวมเศรษฐกิจฟื้น แต่ยังต้องจับตาสถานการณ์ความเชื่อมั่น-เศรษฐกิจใน ประเทศและต่างประเทศในช่วงปลายปีต่อเนื่อง จึงให้กรอบการเคลื่อนไหวดัชนีที่ 1,570-1,650 จุด ชูกลยุทธ์ลงทุนหุ้นธีมเปิดเมือง – ปลดล็อก LTV นางสาววิลาสินี บุญมาสูงทรง ผู้อำนวยการฝ่ายวิจัย บล.โกลเบล็ก (GBS) กล่าวว่า ดัชนีตลาดหุ้นไทยในเดือนนี้คาดว่าจะแกว่งตัวผันผวน โดยจะมีแรงซื้อหุ้นกลุ่ม Reopening จากการเปิดประเทศรับนักท่องเที่ยวต่างชาติ และผ่อนคลายมาตรการป้องกันการแพร่ระบาดของไวรัสโควิด-19 ส่งผลดีต่อภาคการท่องเที่ยว ซึ่งคาดว่าจะช่วยกระตุ้นเศรษฐกิจช่วงปลายปี 64 และมีผลดีต่อเนื่องไปยังปี 65 โดยทางธนาคารแห่งประเทศไทย (ธปท.) รายงานผลสำรวจเรื่องผลกระทบจากไวรัสโควิด-19 ต่อภาคธุรกิจไทยในเดือน ต.ค.64 ว่า ธุรกิจโดยรวมทรงตัวจากเดือนก่อนแต่เห็นสัญญาณดีขึ้นเล็กน้อยในภาคการผลิตและการค้าจากการควบคุมการแพร่ระบาดโควิดได้ดีขึ้น และการทยอยผ่อนคลายมาตรการควบคุมฯทำให้มีกิจกรรมทางเศรษฐกิจมากขึ้น และการเพิ่มเม็ดเงินกระตุ้นการบริโภคของภาครัฐช่วยให้ความเชื่อมั่นและการบริโภคปรับดีขึ้น ประกอบกับการเก็งกำไรการรายงานผลการดำเนินงานในไตรมาส 3/64 ของบริษัทจดทะเบียนที่ทยอยประกาศออกมาในช่วงต้นเดือนนี้ ส่วนปัจจัยที่ยังคงต้องจับในเดือนนี้ อาทิ การแถลงสถานการณ์ด้านราคาสินค้าและบริการของกระทรวงพาณิชย์ สภาธุรกิจตลาดทุนไทยแถลงผลสำรวจดัชนีความเชื่อมั่นนักลงทุนและอัพเดทสถานการณ์ลงทุน ตลาดหลักทรัพย์แห่งประเทศไทย (ตลท.) แถลงข้อมูลสรุปภาวะการซื้อขายหลักทรัพย์ การประชุมคณะกรรมการนโยบายการเงิน (กนง.) […] The post GBS คาด SET พ.ย.ยังแกว่งผันผวน แนะหุ้นเด่นธีมเปิดเมือง-ปลดล็อก LTV appeared first on สำนักข่าวอินโฟเควสท์.",https://www.infoquest.co.th/2021/142334,2021_11_04
“โตโยต้า” เพิ่มคาดการณ์กำไรสุทธิปีนี้ แม้การผลิตลดจากปัญหาขาดแคลนชิ้นส่วน,บริษัทโตโยต้า มอเตอร์ คอร์ปของญี่ปุ่นได้ปรับเพิ่มคาดการณ์แนวโน้มผลกำไรสุทธิในปีงบการเงิน 2564 ขึ้นสู่ระดับ 2.49 ล้านล้านเยน (2.2 หมื่นล้านดอลลาร์) แม้บริษัทได้รับผลกระทบจากการปรับลดกำลังการผลิต อันเนื่องมาจากปัญหาขาดแคลนชิ้นส่วนรถยนต์ก็ตาม ก่อนหน้านี้ โตโยต้าคาดการณ์ว่า กำไรสุทธิในปีงบการเงิน 2564 จะอยู่ที่ 2.3 ล้านล้านเยน ซึ่งการเปิดเผยตัวเลขคาดการณ์ระดับใหม่ที่ 2.49 ล้านล้านเยนนั้น บ่งชี้ว่าทางบริษัทได้ปรับเพิ่มตัวเลขคาดการณ์ขึ้น 10.9% เมื่อเทียบเป็นรายปี นอกจากนี้ โตโยต้าคาดการณ์ว่า กำไรจากการดำเนินงานจะเพิ่มขึ้น 27.4% แตะที่ 2.8 ล้านล้านเยน จากตัวเลขคาดการณ์เดิมที่ระดับ 2.5 ล้านล้านเยน และคาดว่ายอดขายมีแนวโน้มเพิ่มขึ้น 10.2% แตะที่ 30 ล้านล้านเยน ส่วนในช่วงครึ่งปีแรกซึ่งสิ้นสุดในเดือนก.ย.ที่ผ่านมานั้น โตโยต้ามีกำไรสุทธิ เพิ่มขึ้น 2.4 เท่า แตะที่ระดับ 1.52 ล้านล้านเยน โดย สำนักข่าวอินโฟเควสท์ (04 พ.ย. 64) The post “โตโยต้า” เพิ่มคาดการณ์กำไรสุทธิปีนี้ แม้การผลิตลดจากปัญหาขาดแคลนชิ้นส่วน appeared first on สำนักข่าวอินโฟเควสท์.,https://www.infoquest.co.th/2021/142342,2021_11_04
หุ้นไทยปิดเช้าบวก 9.63 จุด กลุ่มแบงก์ขึ้นนำตลาดหลังผลประชุมเฟดตามคาด-ศก.ฟื้นหนุน,"SET ช่วงเช้าปิดที่ระดับ 1,621.55 จุด เพิ่มขึ้น 9.63 จุด (+0.60%) มูลค่าการซื้อขายราว 53,790 ล้านบาท นักวิเคราะห์ฯเผยตลาดหุ้นไทยเช้านี้ปรับขึ้นตามภูมิภาค รับแรงหนุนจากกลุ่มแบงก์ขึ้นนำ หลังเฟดลด QE ตามคาด-แนวโน้มเงินเฟ้อสูงชี้ทิศทางดอกเบี้ยขาขึ้น อีกทั้งการฟื้นตัวเศรษฐกิจเป็นบวก แต่ยังมีแรงกดดันบ้างจากกลุ่มพลังงานหลังราคาน้ำมันร่วงระหว่างรอติดตามโอเปกพลัสวันนี้ จับตาประชุมครม.-ภาษีรถ EV บ่ายนี้ตลาดฯคงทรงตัวได้แต่ Upside ไม่หวือหวามาก ให้แนวรับ 1,610 แนวต้าน 1,621-1,635 จุด ตลาดหลักทรัพย์ฯ ปิดช่วงเช้าวันนี้ที่ระดับ 1,621.55 จุด เพิ่มขึ้น 9.63 จุด (+0.60%) มูลค่าการซื้อขายราว 53,790 ล้านบาท การซื้อขายหุ้นช่วงเช้าวันนี้ ดัชนีหุ้นไทยเคลื่อนไหวในแดนบวกเป็นส่วนใหญ่ โดยทำระดับสูงสุด 1,624.13 จุด และระดับต่ำสุด 1,607.73 จุด น.ส.ธีรดา ชาญยิ่งยงค์ ผู้อำนวยการฝ่ายวิเคราะห์หลักทรัพย์ บล.ฟิลลิป (ประเทศไทย) กล่าวว่า ตลาดหุ้นไทยเช้านี้ปรับตัวขึ้นในทิศทางเดียวกับตลาดหุ้นภูมิภาคเอเชียที่เคลื่อนไหวในแดนบวก แม้หลายตลาดปิดทำการทั้งอินเดีย […] The post หุ้นไทยปิดเช้าบวก 9.63 จุด กลุ่มแบงก์ขึ้นนำตลาดหลังผลประชุมเฟดตามคาด-ศก.ฟื้นหนุน appeared first on สำนักข่าวอินโฟเควสท์.",https://www.infoquest.co.th/2021/142345,2021_11_04
ปธ.FETCO มองปี 65 โอกาส Fund Flow ไหลเข้ากว่า 1 แสนลบ.หาก GDP โตสูงกว่า 3.5-4%,"นายไพบูลย์ นลินทรางกูร ประธานกรรมการสภาธุรกิจตลาดทุนไทย (FETCO) เปิดเผยว่า ประเมินทิศทางเงินทุนไหลเข้า (Fund Flow) มีโอกาสเข้ามาอีกมาก หลังจากเปิดประเทศวันที่ 1 พ.ย. โดยในเดือน ต.ค.64 เริ่มเห็น Fund Flow เข้ามาแล้วราว 15,000 ล้านบาท ถือเป็นครั้งแรกที่เป็นบวกและเป็นระดับสูงสุดในปีนี้ ซึ่งหากยังอยู่ในระดับดังกล่าวอย่างต่อเนื่องก็คาดว่าในปีหน้าอาจจะเห็น Fund Flow ไหลเข้ามากกว่า 1 แสนล้านบาท ในกรณีที่เศรษฐกิจของไทย (GDP) ในปี 65 ฟื้นเติบโตได้มากกว่าที่คาดการณ์ 3.5% หรือเติบโตได้มากกว่า 4% อย่างไรก็ตาม การไหลเข้าของ Fund Flow ก็ขึ้นอยู่กับปัจจัยต่างประเทศด้วย โดยเฉพาะทิศทางอัตราเงินเฟ้อ ส่วนของบ้านเรา หากรัฐบาลเปิดเมืองเปิดประเทศได้ดีก็ไม่ใช่เรื่องยากที่จะดึงเม็ดเงินต่างชาติเข้ามา เชื่อว่าตลาดหุ้นไทยยัง underperform เห็นได้จากปรับชึ้นมา 3% ขณะที่ตลาดสหรัฐฯ ปรับตัวขึ้นไปแล้ว 40% ขณะที่ไทยยังไม่มีความจำเป็นต้องปรับขึ้นดอกเบี้ย “เราเชื่อว่ายังมีโอกาสที่จะเห็น Fund Flow เข้ามาอีกมาก […] The post ปธ.FETCO มองปี 65 โอกาส Fund Flow ไหลเข้ากว่า 1 แสนลบ.หาก GDP โตสูงกว่า 3.5-4% appeared first on สำนักข่าวอินโฟเควสท์.",https://www.infoquest.co.th/2021/142351,2021_11_04
"DELTA คาดโตต่อเนื่องถึงปีหน้ารับ EV ขยายตัว, สงครามการค้า-Metaverse หนุน","นายแจ็คกี้ ชาง ประธานกรรมการบริษัท บมจ.เดลต้า อีเลคโทรนิคส์ (ประเทศไทย) หรือ DELTA เปิดเผยว่า ทิศทางผลประกอบการในช่วงที่เหลือของปีนี้มีโอกาสเติบโตอย่างต่อเนื่อง จากคำสั่งซื้อ (ออร์เดอร์) สินค้าของบริษัทยังไลเข้ามาอย่างต่อเนื่อง โดยเฉพาะจากกลุ่มอุตสาหกรรมรถยนต์ไฟฟ้าที่มีการขยายตัวค่อนข้างมาก หลังจากทั่วโลกหันมาให้ความสำคัญเกี่ยวกับภาวะโลกร้อนมากขึ้น ส่งผลให้รัฐบาลทั่วโลกเข้ามาให้ความสำคัญและสนับสนุนด้านพลังงานสะอาดมากยิ่งขึ้น ซึ่งบริษัทยังสินค้าที่ช่วยสนับสนุนพลังงานสะอาดหลายรายการ จึงเป็นส่วนสนับสนุนสำคัญต่อผลประกอบการ อย่างไรก็ตาม บริษัทยอมรับว่าอัตราการทำกำไรอาจจะต่ำลง เนื่องจากได้รับผลกระทบจากสถานการณ์ขาดแคลนตู้คอนเทนเนอร์ ที่ส่งผลให้ค่าระวางเรือปรับตัวสูงขึ้น รวมไปถึงการขาดแคลนวัตถุดิบทั่วโลก ส่งผลให้ต้นทุนด้านการผลิตของบริษัทปรับตัวเพิ่มสูงขึ้นด้วย สำหรับทิศทางผลประกอบการในปี 65 มองว่ามีโอกาสเติบโตอย่างต่อเนื่อง จากผลกระทบของสงความทางการค้าระหว่างจีนและสหรัฐ กดดันให้การสั่งซื้อสินค้าจากจีนทำได้ยากขึ้น ทำให้ประเทศไทยกลายเป็นแหล่งผลิตสินค้าอิเล็กทรอนิกส์สำคัญที่ต่างชาติจะหันมาสั่งซื้อสินค้าเพิ่มมากขึ้น และ DELTA ถือเป็นกลุ่มบริษัทที่สามารถผลิตสินค้าเพื่อรองรับความต้องการของทั่วโลกได้ได้ นอกจากนี้ การเกิดขึ้นของ Metaverse มีสิ่งสำคัญคือโครงสร้างพื้นฐานต่างๆ ที่จะต้องเพิ่มมากยิ่งขึ้น โดยบริษัทมีสินค้าที่สามารถรองรับความต้องการไม่ว่าจะเป็นกลุ่มสินค้าโทรคมนาคม หรือสินค้ากลุ่มอื่นๆ ที่มีความเกี่ยวข้อง ซึ่งจะเป็นส่วนหนุนให้สินค้าต่างๆของบริษัทมีความต้องการเป็นจำนวนมาก โดย สำนักข่าวอินโฟเควสท์ (04 พ.ย. 64) The post DELTA คาดโตต่อเนื่องถึงปีหน้ารับ EV ขยายตัว, สงครามการค้า-Metaverse หนุน appeared first on สำนักข่าวอินโฟเควสท์.",https://www.infoquest.co.th/2021/142348,2021_11_04
"ศบค.เผยยอดฉีดวัคซีน 3 พ.ย.64 เพิ่มขึ้น 817,382 โดส","ศูนย์บริหารสถานการณ์โควิด-19 (ศบค.) รายงานยอดการฉีดวัคซีนโควิด-19 ให้แก่ประชาชนในวันที่ 3 พ.ย.64 มี จำนวนผู้ได้รับวัคซีน 817,382 โดส รายละเอียดดังนี้ โดย สำนักข่าวอินโฟเควสท์ (04 พ.ย. 64) The post ศบค.เผยยอดฉีดวัคซีน 3 พ.ย.64 เพิ่มขึ้น 817,382 โดส appeared first on สำนักข่าวอินโฟเควสท์.",https://www.infoquest.co.th/2021/142358,2021_11_04
LALIN มั่นใจรายได้-ยอดขายปี 64 เข้าเป้ารับผลบวกแนวราบหนุน 10 เดือนแรกโตต่อเนื่อง,นายชูรัชฏ์ ชาครกุล กรรมการผู้จัดการ บมจ.ลลิล พร็อพเพอร์ตี้ (LALIN) เปิดเผยว่า ในช่วง 10 เดือนที่ผ่านมาบริษัทสามารถทำยอดขายไปได้แล้ว 6.2-6.3 พันล้านบาท จากเป้าหมายยอดขายทั้งปี 64 ที่ตั้งเป้าไว้ที่ 7 พันล้านบาท ซึ่งมั่นใจว่าจะทำได้ตามเป้าหมายที่วางไว้ โดยที่บริษัทมองภาพรวมของตลาดที่อยู่อาศัยแนวราบยังเติบโตอย่างต่อเนื่อง จากพฤติกรรมการอยู่อาศัยของคนหลังจากโควิด-19 ที่หันมาเลือกซื้อทาวน์โฮมและบ้านเดี่ยวมากขึ้น เพื่อรองรับกับการทำงานที่บ้าน ซึ่งมีพื้นที่ใช้สอยมากกว่าคอนโดมิเนียม และไม่ต้องมีการใช้พื้นที่บางส่วนร่วมกับคนอื่น ส่งผลให้ตลาดแนวราบเติบโตขึ้นมากในช่วง 1-2 ปีทีผ่านมา ในช่วง 10 เดือนที่ผ่านมาบริษัทเปิดโครงการแนวราบไปแล้ว 9 โครงการ มูลค่ารวม 6 พันล้านบาท ยังคงเป็นไปตามแผนในปีนี้ที่วางเป้าหมายเปิด 9-11 โครงการใหม่ มูลค่ารวมราว 8 พันล้านบาท และในช่วงไตรมาส 4/64 บริษัทยังคงเดินหน้าเปิดโครงการใหม่เพื่อสร้างยอดขายเพิ่มขึ้นให้ได้ตามเป้าหมาย พร้อมรีแบรนด์บ้านเดี่ยวเพื่อปรับโฉมให้มีความทันสมัยตอบโจทย์ลูกค้าในยุคใหม่มากขึ้น สำหรับโครงการแรกที่เปิดตัวในไตรมาสนี้ คือ บ้านลลิล The Prestige ประชาอุทิศ-สุขสวัสดิ์ มูลค่า 1 พันล้านบาท จำนวน […] The post LALIN มั่นใจรายได้-ยอดขายปี 64 เข้าเป้ารับผลบวกแนวราบหนุน 10 เดือนแรกโตต่อเนื่อง appeared first on สำนักข่าวอินโฟเควสท์.,https://www.infoquest.co.th/2021/142354,2021_11_04
จีนกวดขันท่าเรือขาเข้าหวังสกัดโควิดระบาดเข้าประเทศก่อนโอลิมปิกฤดูหนาว,สำนักข่าวรอยเตอร์รายงานว่า จีนได้ดำเนินการเฝ้าระวังอย่างสูงที่ท่าเรือขาเข้า โดยมีการบังคับใช้นโยบายที่เข้มงวดในการเดินทางเข้าออกประเทศเพื่อลดความเสี่ยงของโรคโควิด-19 ท่ามกลางการแพร่ระบาดรอบใหม่ ขณะที่เหลือเวลาไม่ถึง 100 วันก่อนจะถึงพิธีเปิดกีฬาโอลิมปิกฤดูหนาวที่กรุงปักกิ่ง สำนักงานตรวจคนเข้าเมืองแห่งชาติ (NIA) ของจีนเปิดเผยในวันนี้ว่า NIA จะยังคงแนะนำไม่ให้พลเมืองเดินทางไปต่างประเทศด้วยเหตุผลที่ไม่เร่งด่วนและไม่สำคัญ นอกจากนี้ NIA ยังให้คำมั่นที่จะบังคับใช้ข้อจำกัดเพื่อคุมโรคโควิด-19 อย่างเข้มงวดสำหรับการเดินทางของผู้ที่เกี่ยวข้องกับกีฬาโอลิมปิกฤดูหนาวทั้งในและนอกประเทศจีน สถานีโทรทัศน์ของรัฐบาลจีนรายงานโดยอ้างถึงนายหวง ชุน เจ้าหน้าที่คณะกรรมการจัดงานโอลิมปิกฤดูหนาวของจีนระบุว่า จีนตั้งเป้าที่จะรับประกันว่า จะไม่มีการแพร่ระบาดในกลุ่มผู้ที่เดินทางมาจากต่างประเทศเพื่อเข้าร่วมงานโอลิมปิกฤดูหนาวในจีน นายหวงกล่าวว่า บรรดาเจ้าหน้าที่จะพยายามหลีกเลี่ยงความล้มเหลวในการควบคุมโรคโควิด-19 สำหรับกีฬาโอลิมปิกฤดูหนาวซึ่งอาจจะส่งผลกระทบต่องานดังกล่าว หรือนำไปสู่การแพร่ระบาดในหมู่ประชาชน ทั้งนี้ มีรายงานการติดเชื้อโควิด-19 ในประเทศจีนกว่า 700 รายนับตั้งแต่กลางเดือนต.ค.ในภูมิภาคระดับมณฑล 19 แห่ง โดยมีการแพร่ระบาดทางภูมิศาสตร์ที่ทำให้เกิดการควบคุมธุรกิจท่องเที่ยวและการพักผ่อน ภายใต้นโยบายความอดทนต่อโควิด-19 เป็นศูนย์ หรือ Zero-tolerance ของจีน โดย สำนักข่าวอินโฟเควสท์ (04 พ.ย. 64) The post จีนกวดขันท่าเรือขาเข้าหวังสกัดโควิดระบาดเข้าประเทศก่อนโอลิมปิกฤดูหนาว appeared first on สำนักข่าวอินโฟเควสท์.,https://www.infoquest.co.th/2021/142365,2021_11_04
ปธน.ไต้หวันร่วมเจรจาคณะผู้แทนจากรัฐสภา EU หวังคานอำนาจจีน,นางไช่ อิงเหวิน ประธานาธิบดีไต้หวัน จัดการเจรจากับคณะผู้แทนจากรัฐสภายุโรปอย่างเป็นทางการที่ทำเนียบประธานาธิบดีในวันนี้ โดยไม่สนใจเสียงประณามจากจีนที่อาจเกิดขึ้นจากความเคลื่อนไหวดังกล่าว คณะผู้แทนจากสหภาพยุโรป (EU) ได้เดินทางมาเยือนไต้หวันในช่วงที่รัฐบาลของนางไช่ต้องการกระชับสัมพันธ์กับยุโรป ท่ามกลางแรงกดดันจากจีนที่ต้องการให้รวมชาติ โดยจีนมองว่าไต้หวันเป็นส่วนหนึ่งของจีน นางไช่กล่าวกล่าวในระหว่างการเปิดเจรจาว่า เธอเข้าใจว่าคณะผู้แทนของ EU เดินทางมาที่นี่เพื่อเรียนรู้วิธีที่ไต้หวันใช้จัดการกับข้อมูลเท็จ พร้อมย้ำถึงความจำเป็นในการมี “แนวร่วมประชาธิปไตยต่อต้านข้อมูลเท็จ” และกล่าวว่าเรากำลังเผชิญความท้าทายในระดับโลก ส่วนประเด็นอื่น ๆ ที่คาดว่าจะถูกหยิบยกขึ้นมาเจรจากันในครั้งนี้ได้แก่ ประเด็นการโจมตีทางไซเบอร์ ตลอดจนการตอบสนองต่อการระบาดของไวรัสโควิด-19 และความสัมพันธ์ทางเศรษฐกิจที่แข็งแกร่งยิ่งขึ้นระหว่าง EU กับไต้หวัน รวมถึงประเด็นเซมิคอนดักเตอร์ ทั้งนี้ สมาชิกคณะผู้แทนทั้ง 13 รายอันประกอบด้วยสมาชิกรัฐสภา EU 7 ราย ได้มาเยือนไต้หวันเป็นเวลา 3 วันโดยเดินทางมาถึงเมื่อวานนี้ (3 พ.ย.) ซึ่งทางคณะได้เข้าพบนายกรัฐมนตรีซู เจิงชางของไต้หวันในวันดังกล่าว โดย สำนักข่าวอินโฟเควสท์ (04 พ.ย. 64) The post ปธน.ไต้หวันร่วมเจรจาคณะผู้แทนจากรัฐสภา EU หวังคานอำนาจจีน appeared first on สำนักข่าวอินโฟเควสท์.,https://www.infoquest.co.th/2021/142362,2021_11_04
"PTTEP คาดปริมาณการขายเฉลี่ยปี 65 โตรับโครงการใหม่,เปิดแผนลงทุน 5 ปีต้น ธ.ค.","นายธนัตถ์ ธำรงศักดิ์สุวิทย์ ผู้จัดการ แผนกนักลงทุนสัมพันธ์ บมจ.ปตท.สำรวจและผลิตปิโตรเลียม (PTTEP) เปิดเผยว่า บริษัทคาดปริมาณการขายเฉลี่ยปี 65 จะเติบโตดีกว่าปีนี้ที่มีเป้าหมายเฉลี่ย 4.17 แสนบาร์เรล (เทียบเท่าน้ำมันดิบ) /วัน เนื่องจากบริษัทจะเริ่มรับรู้ปริมาณการขายจากโครงการ G1/61 (แหล่งเอราวัณ) และโครงการ G2/61 (แหล่งบงกช) ประกอบกับการเพิ่มสัดส่วนการลงทุนในโครงการแอลจีเรีย ฮาสสิ เบอร์ ราเคซ รวมถึงการรับรู้ปริมาณขายของโครงการซาบาห์แปลงเอชในประเทศมาเลเซียเข้ามาเต็มปี ขณะที่ในปีนี้ล่าสุด บริษัทปรับเพิ่มเป้าปริมาณขายเฉลี่ยมาอยู่ที่ระดับ 4.17 แสนบาร์เรล/วัน จากเดิมคาดทำได้ 4.12 แสนบาร์เรล/วัน หลังมองว่าในช่วงไตรมาส 4/64 ปริมาณการขายจะปรับเพิ่มขึ้นจากไตรมาส 3/64 เนื่องจากไม่มีการปิดซ่อมบำรุงตามแผนงาน ส่วนราคาก๊าซธรรมชาติเฉลี่ยของทั้งปีจะอยู่ที่ประมาณ 5.7 เหรียญสหรัฐ/ล้านบีทียู และต้นทุนต่อหน่วยที่ระดับ 28-29 เหรียญสหรัฐ รวมถึงอัตรากำไรก่อนดอกเบี้ย ภาษี และค่าเสื่อมราคา (EBITDA Margin) อยู่ที่ระดับ 70-75% ส่วนทิศทางราคาน้ำมันดิบในตลาดโลกในปัจจุบันที่ยังอยู่ในระดับสูง เป็นไปตามความต้องการที่เพิ่มขึ้น หลังเศรษฐกิจหลายประเทศเริ่มฟื้นตัว ขณะที่กำลังการผลิตของกลุ่มโอเปกพลัสยังทรงตัว แต่คาดภายในช่วงต้นปี […] The post PTTEP คาดปริมาณการขายเฉลี่ยปี 65 โตรับโครงการใหม่,เปิดแผนลงทุน 5 ปีต้น ธ.ค. appeared first on สำนักข่าวอินโฟเควสท์.",https://www.infoquest.co.th/2021/142374,2021_11_04
รมว.พาณิชย์จีนเผยราคาอาหารในประเทศดีดตัวขึ้นทุกสัปดาห์ในเดือนต.ค.,กระทรวงพาณิชย์จีนเปิดเผยว่า ราคาอาหารและสินค้าโภคภัณฑ์ในจีนปรับตัวสูงขึ้นทุกสัปดาห์ตลอดเดือนต.ค.ที่ผ่านมา ซึ่งสร้างแรงกดดันต่อรัฐบาลที่พยายามควบคุมราคาให้มีเสถียรภาพ รายงานระบุว่า ในสัปดาห์สุดท้ายของเดือนต.ค. ราคาผัก 30 ชนิดมีราคาอยู่ที่ 5.99 หยวนต่อกิโลกรัม (2.06 ดอลลาร์ต่อปอนด์) พุ่งขึ้น 6.6% จากสัปดาห์ก่อนหน้า เทียบกับระดับของสัปดาห์สุดท้ายเดือนก.ย. ซึ่งราคาผักอยู่ที่ 4.39 หยวนต่อกิโลกรัม (1.51 ปอนด์) นายบรูซ เผิง หัวหน้าฝ่ายการวิจัยกลยุทธ์แห่งบริษัทไชน่า เรเนซอง มองว่า แรงกดดันด้านเงินเฟ้อและการคุมเข้มนโยบายการเงินในหลาย ๆ ประเทศจะเป็นปัจจัยที่รัฐบาลจีนนำมาใช้พิจารณาแนวทางผ่อนคลายนโยบายการเงินในประเทศว่าจะสามารถทำได้มากน้อยเพียงไร ทั้งนี้ การที่รัฐบาลจีนสามารถผ่อนคลายนโยบายการเงินได้ในกรอบจำกัดนั้น ทำให้จีนต้องพึ่งพาการสนับสนุนจากนโยบายในภาคการเงินและอุตสาหกรรมเพิ่มเติม โดยนายเผิงคาดการณ์ว่า เศรษฐกิจจีนจะยังคงขยายตัวราว 4-5% ในไตรมาส 4 อนึ่ง ภาวะเศรษฐกิจชะงักงันและเงินเฟ้อเป็นปรากฏการณ์ทางเศรษฐกิจที่ราคาสินค้าปรับตัวขึ้น แต่กิจกรรมทางธุรกิจกลับซบเซา ส่งผลให้เกิดการเลิกจ้าง ซึ่งจะทำให้กำลังซื้อของผู้บริโภคลดลงด้วย โดย สำนักข่าวอินโฟเควสท์ (04 พ.ย. 64) The post รมว.พาณิชย์จีนเผยราคาอาหารในประเทศดีดตัวขึ้นทุกสัปดาห์ในเดือนต.ค. appeared first on สำนักข่าวอินโฟเควสท์.,https://www.infoquest.co.th/2021/142369,2021_11_04
“ซิโนเปค” ลงนามข้อตกลงซื้อก๊าซ LNG กับบริษัทสหรัฐ 4 ล้านตันต่อปี,ไชน่า ปิโตรเลียม แอนด์ เคมิคัล คอร์ปอเรชัน หรือ ซิโนเปค (Sinopec) บริษัทพลังงานและเคมีรายใหญ่ของจีน ได้ลงนามข้อตกลงกับบริษัทเวนเจอร์ โกลบอล แอลเอ็นจี ของสหรัฐ เพื่อซื้อก๊าซธรรมชาติเหลว (LNG) จำนวน 4 ล้านตันต่อปี เป็นระยะเวลา 20 ปี รายงานระบุว่า ก๊าซ LNG จะส่งออกจากโรงงานของบริษัทเวนเจอร์ โกลบอล ในเมืองพลาคไมน์ส รัฐลุยเซียนา โดยข้อตกลงดังกล่าวถือเป็นสัญญาระยะยาวที่ใหญ่ที่สุดที่ลงนามระหว่างจีนและสหรัฐ อย่างไรก็ตาม รายงานไม่มีการระบุถึงมูลค่าของข้อตกลง หรือระยะเวลาในการเริ่มจัดส่ง เมื่อเดือนต.ค.ที่ผ่านมา สำนักข่าวรอยเตอร์รายงานว่า จีนได้บรรลุข้อตกลงซื้อขายก๊าซ LNG 3 ฉบับกับบริษัทดังกล่าว เนื่องจากจีนกำลังจัดหาอุปทานระยะยาว ท่ามกลางราคาก๊าซที่พุ่งสูงขึ้นและวิกฤตพลังงานในประเทศ ทั้งนี้ ซิโนเปคคาดว่า ราคาก๊าซธรรมชาติของจีนจะเพิ่มขึ้นอย่างน้อย 20% ในไตรมาส 4 จากปีก่อนหน้า ขณะเจ้าหน้าที่ของบริษัทคาดการณ์ว่าอุปสงค์จะเพิ่มขึ้น 10% ในช่วงฤดูหนาวนี้ โดย สำนักข่าวอินโฟเควสท์ (04 พ.ย. […] The post “ซิโนเปค” ลงนามข้อตกลงซื้อก๊าซ LNG กับบริษัทสหรัฐ 4 ล้านตันต่อปี appeared first on สำนักข่าวอินโฟเควสท์.,https://www.infoquest.co.th/2021/142391,2021_11_04
รมว.คลัง แนะธุรกิจประกันพัฒนาผลิตภัณฑ์ ยกระดับคุณภาพชีวิต-ลดภาระภาครัฐ,นายอาคม เติมพิทยาไพสิฐ รมว.คลัง กล่าวปาฐกถาในพิธีมอบรางวัลประกันภัยดีเด่นครบวงจร (Prime Minister’s Insurance Awards) ประจำปี 2564 ว่า ธุรกิจประกันภัยถือเป็นเครื่องมือสำคัญในการบริหารความเสี่ยงและช่วยสร้างหลักประกันความมั่นคง รวมถึงมีส่วนช่วยแบ่งเบาภาระของภาครัฐ ที่ผ่านมาภาครัฐมีนโยบายมุ่งเน้นการนำประกันภัยเข้ามาช่วยบรรเทาความทุกข์ยากและสร้างความเข้มแข็งให้กับประเทศ โดยเฉพาะอย่างยิ่งกับเกษตรกร ผ่านการประกันภัยข้าวนาปี การประกันภัยข้าวโพดเลี้ยงสัตว์ ที่ช่วยให้เกษตรกรสามารถบริหารจัดการความเสี่ยงจากภัยธรรมชาติได้อย่างเป็นระบบ มีการเยียวยาค่าเสียหายให้กับเกษตรกรอย่างรวดเร็วและเป็นธรรม ทำให้เกษตรกรสามารถฟื้นตัวกับมาประกอบอาชีพเพื่อดำรงชีวิตต่อไปได้หลังจากประสบภัยธรรมชาติ โดยหวังว่าในอนาคตจะมีการขยายผลไปสู่การประกันภัยพืชผลอื่น และมีการนำเทคโนโลยีเข้ามาใช้ในการรับประกันภัยมากขึ้น รวมถึงผลักดันให้การประกันภัยเข้าถึงประชาชนกลุ่มอื่นเป็นสำคัญ ซึ่งจะช่วยตอบโจทย์ความมั่นคงในการใช้ชีวิตและทรัพย์สิน ให้คนมีหลักประกันให้กับชีวิตและครอบครัว “การแพร่ระบาดของโควิด-19 ส่งผลกระทบต่อระบบเศรษฐกิจเป็นอย่างมาก ที่ผ่านมารัฐบาลได้ออกมาตรการเพื่อแก้ไขปัญหาและเยียวยาผู้ได้รับผลกระทบ ทั้งมาตรการด้านการคลัง มาตรการด้านการเงิน และมาตรการด้านภาษี เพื่อช่วยเหลือประชาชน โดยเฉพาะกลุ่มที่มีความเปราะบาง และผู้ประกอบการ แต่ก็เป็นเพียงการลดผลกระทบในระยะสั้นเท่านั้น การพัฒนาให้ระบบเศรษฐกิจและสังคมของประเทศมีความเข้มแข็ง และลดความเหลื่อมล้ำอย่างยั่งยืน คือ โจทย์สำคัญที่ทุกภาคส่วนต้องร่วมมือกัน” นายอาคม กล่าว การที่สำนักงานคณะกรรมการกำกับและส่งเสริมการประกอบธุรกิจประกันภัย (คปภ.) ได้ผลักดันให้มีการพัฒนากฎหมายแม่บทด้านการประกันภัยสุขภาพ เพื่อให้มีกฎหมายว่าด้วยการประกันภัยสุขภาพ เป็นกฎหมายเฉพาะที่ส่งเสริมให้ธุรกิจประกันภัยสุขภาพมีผลิตภัณฑ์ประกันภัยที่ตอบสนองความต้องการและรองรับลักษณะการใช้ชีวิตของประชาชนในปัจจุบัน และมุ่งหมายให้ประชาชนที่สมัครใจเข้าสู่ระบบการประกันภัยสุขภาพภาคเอกชน (Private Health Insurance) สามารถเข้าถึงและใช้ประโยชน์จากการประกันสุขภาพมากขึ้น และยกระดับการคุ้มครองผู้บริโภคเกี่ยวกับการประกันสุขภาพอย่างครอบคลุมและยั่งยืน โดยเฉพาะการคุ้มครองสิทธิประโยชน์ของประชาชนกลุ่มผู้สูงอายุเพื่อรองรับสังคมสูงวัยที่จะเกิดขึ้นในอนาคต เพื่อส่งเสริมให้เกิดการพัฒนาผลิตภัณฑ์ประกันภัยอย่างยั่งยืน และส่งเสริมนวัตกรรมที่นำเทคโนโลยีใหม่มาสนับสนุนการให้บริการประกันภัยสุขภาพ […] The post รมว.คลัง แนะธุรกิจประกันพัฒนาผลิตภัณฑ์ ยกระดับคุณภาพชีวิต-ลดภาระภาครัฐ appeared first on สำนักข่าวอินโฟเควสท์.,https://www.infoquest.co.th/2021/142371,2021_11_04
ครม.ให้เพิ่มวันหยุดราชการเป็นกรณีพิเศษ 4 วันในปี 65 เพื่อเป็นวันหยุดยาว,"น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี (ครม.) เห็นชอบให้เพิ่มวันหยุดราชการในปี 65 เป็นกรณีพิเศษ จากปกติ 19 วัน อีกจำนวน 4 วัน ได้แก่ วันศุกร์ที่ 15 ก.ค., วันศุกร์ที่ 29 ก.ค., วันศุกร์ที่ 14 ต.ค. และ วันศุกร์ที่ 31 ธ.ค. เพื่อให้มีวันหยุดยาวต่อเนื่อง และกระตุ้นการเดินทางเพื่อสนับสนุนการเปิดประเทศรับนักท่องเที่ยว นอกจากนี้ ยังได้กำหนดวันหยุดราชการประจำภาคตะวันออกใน 8 จังหวัด คือ ฉะเชิงเทรา ชลบุรี ระยอง จันทบุรี ตราด นครนายก ปาจีนบุรี สระแก้ว ในวันที่ 28 ธ.ค. 64 เนื่องในวันพระเจ้าตากสินมหาราช โดย สำนักข่าวอินโฟเควสท์ (04 พ.ย. 64) The post ครม.ให้เพิ่มวันหยุดราชการเป็นกรณีพิเศษ 4 วันในปี 65 เพื่อเป็นวันหยุดยาว appeared first on สำนักข่าวอินโฟเควสท์.",https://www.infoquest.co.th/2021/142400,2021_11_04
ครม.เคาะ “วันพระเจ้าตาก 28 ธ.ค.64” เป็นวันหยุดประจำภาคตะวันออก,นายวิษณุ เครืองาม รองนายกรัฐมนตรี เปิดเผยภายหลังการประชุมคณะรัฐมนตรี (ครม.) ว่า คณะรัฐมนตรีได้หารือเรื่องวันหยุดประจำภาคตะวันออกโดยมีมติให้มีวันหยุดภาคตะวันออก ในวันที่ 28 ธ.ค.64 ซึ่งเป็นวันสมเด็จพระเจ้าตากสิน โดยภาคตะวันออกมี 8 จังหวัด ได้แก่ นครนายก ปราจีนบุรี ฉะเชิงเทรา ชลบุรี ระยอง จันทบุรี สระแก้ว และ ตราด ทั้งนี้ ผู้ว่าราชการจังหวัดทั้ง 8 จังหวัดเป็นฝ่ายนำเสนอว่า ขอให้กำหนดวันที่ 28 ธ.ค.นี้เป็นวันหยุดประจำภาคตะวันออก ซึ่งเมื่อครั้งพระเจ้าตากสิน ออกจากกรุงศรีอยุธยา ไปเมืองจันทบุรีได้เดินทางผ่านทั้ง 8 จังหวัด “แม้ว่าวันที่ 28 ธ.ค.64 ตรงกับวันอังคาร ดังนั้นวันจันทร์อาจจะเป็นฟันหลอ ก็ไม่เป็นอะไรปล่อยให้เป็นตามธรรมชาติ และขอเตือนว่าในกรุงเทพมหานคร อย่าเผลอไปร่วมหยุดกับเขาด้วยก็แล้วกัน” นายวิษณุ กล่าว นายวิษณุ กล่าวอีกว่า สำหรับวันหยุดประจำภาค จะมีเฉพาะปี 64 นี้เท่านั้น ส่วนในปี 65 จะไม่มีการกำหนดวันหยุดประจำภาคแล้ว […] The post ครม.เคาะ “วันพระเจ้าตาก 28 ธ.ค.64” เป็นวันหยุดประจำภาคตะวันออก appeared first on สำนักข่าวอินโฟเควสท์.,https://www.infoquest.co.th/2021/142395,2021_11_04
โบรกฯเชียร์ ซื้อ BBL ลุ้นซื้อพอร์ตสินเชื่อซิตี้แบงก์หนุนอัพไซด์กำไรปีหน้า,"โบรกเกอร์ต่างเชียร์ “ซื้อ” หุ้นธนาคารกรุงเทพ (BBL) โดยมองศักยภาพการเข้าซื้อพอร์ตสินเชื่อรายย่อยจากธนาคารซิตี้แบงก์ และมีโอกาสจะได้พอร์ตสินเชื่อดังกล่าวด้วย เบื้องต้นหากประมูลพอร์ตสินเชื่อรายย่อยในส่วนของบัตรเครดิตและสินเชื่อบุคคลมูลค่ากว่า 50,000 ล้านบาท จะช่วย Upside ต่อประมาณการกำไรในปี 65 ให้เพิ่มขึ้นราว 3% คาดว่าดีลดังกล่าวจะแล้วเสร็จในช่วงต้นเดือน ธ.ค.64 พร้อมคาดว่ากำไรสุทธิไตรมาส 4/64 มีโอกาสทำได้ดีกว่าไตรมาส 3/64 และดีกว่าช่วงเดียวกันของปีก่อน ตามสถานการณ์การแพร่ระบาดของเชื้อไวรัสโควิด-19 ที่คลี่คลายไปในทิศทางที่ดีขึ้นจะช่วยหนุนให้มีการลงทุนรอบใหม่เกิดขึ้น และจะส่งผลดีต่อ BBL ในแง่เป็นธนาคารที่เชี่ยวชาญในส่วนของสินเชื่อรายใหญ่ที่มองว่าจะกลับมาได้ก่อนสินเชื่อประเภทอื่น ๆ อีกทั้งมีความเป็นไปได้ที่จะตั้งสำรองลดลงในไตรมาส 4/64 หลัง 9 เดือนที่ผ่านมาตั้งสำรองไปแล้ว 26,000 ล้านบาท จากเป้าหมายการตั้งสำรอง 28,000 ล้านบาท หุ้น BBL ปิดเช้าที่ 127.00 บาท เพิ่มขึ้น 2.50 บาท (+2.01%) ขณะที่ดัชนี SET ปิดบวก 0.60% โบรกเกอร์ คำแนะนำ ราคาเป้าหมาย (บาท/หุ้น) […] The post โบรกฯเชียร์ ซื้อ BBL ลุ้นซื้อพอร์ตสินเชื่อซิตี้แบงก์หนุนอัพไซด์กำไรปีหน้า appeared first on สำนักข่าวอินโฟเควสท์.",https://www.infoquest.co.th/2021/142385,2021_11_04
บิ๊กป้อม รับเสนอชื่อ นิโรธ นั่งประธานวิปรัฐบาลคนใหม่ มั่นใจประสานงานได้,พล.อ.ประวิตร วงษ์สุวรรณ รองนายกรัฐมนตรี กล่าวภายหลังเสร็จสิ้นการประชุมคณะรัฐมนตรี (ครม.) ถึงความคืบหน้าในการสรรหาบุคคลมาดำรงตำแหน่งประธานคณะกรรมการพรรคร่วมรัฐบาล(วิปรัฐบาล) โดยยอมรับว่า เป็นนายนิโรธ สุนทรเลขา ส.ส.นครสวรรค์พรรคพลังประชารัฐ ซึ่งเป็นข้อเสนอของพรรค และหารือกับนายกรัฐมนตรีเรียบร้อยแล้ว พร้อมมั่นใจว่า นายนิโรธจะสามารถประสานงานได้ ขณะที่ พล.อ.ประยุทธ์ จันทร์โอชา นายกรัฐมนตรีและรมว.กลาโหม ปฏิเสธตอบคำถามถึงเรื่องดังกล่าว โดยโบกมือและระบุเพียงสั้นๆว่า วันนี้ไม่ขอตอบคำถาม ส่วนกรณีปัญหาราคาข้าวตกต่ำ ได้มอบหมายให้กระทรวงพาณิชย์และกระทรวงเกษตรและสหกรณ์ดูแลอยู่ โดย สำนักข่าวอินโฟเควสท์ (04 พ.ย. 64) The post บิ๊กป้อม รับเสนอชื่อ นิโรธ นั่งประธานวิปรัฐบาลคนใหม่ มั่นใจประสานงานได้ appeared first on สำนักข่าวอินโฟเควสท์.,https://www.infoquest.co.th/2021/142383,2021_11_04
ร.ร.นานาชาติไบรท์ตันคอลเลจจัดงานชิงทุนการศึกษา 20 พ.ย.นี้,โรงเรียนนานาชาติไบรท์ตัน คอลเลจ กรุงเทพฯ จะจัดงานชิงทุนการศึกษาระดับ A Level พร้อมเผย 7 เหตุผลการเข้าร่วมชิงทุนการศึกษาในงานดังกล่าว ซึ่งจะจัดขึ้นในวันเสาร์ที่ 20 พฤศจิกายน 2564 เวลา 08.45-13.45 น. โดยผู้ปกครองจะได้ทราบข้อมูลเพิ่มเติมเกี่ยวกับหลักสูตร A Levels การเรียนการสอนของนักเรียนในระดับ Sixth Form และนักเรียนจะได้แสดงความสามารถเพื่อชิงทุนการศึกษา การจัดงานครั้งนี้ จะเปิดโอกาสให้ผู้ปกครองที่มีบุตร-หลาน อายุ 15-16 ปี ได้รับทราบหลักสูตรการเรียนการสอน ตลอดจนโปรแกรมส่งเสริมและพัฒนาความรู้ต่าง ๆ และจุดแข็งในหลาย ๆ ด้านของโรงเรียน ไม่ว่าจะเป็นทีมครูที่ปรึกษาที่มีประสบการณ์สูง โอกาสที่จะได้เข้าเยี่ยมชมโรงเรียนไบรท์ตัน คอลเลจ ประเทศอังกฤษ กิจกรรมเสริมทักษะที่หลากหลาย เนื่องจากโปรแกมการเรียน sixth form ที่ไบร์ทตัน มีกิจกรรมเสริมหลักสูตรมากมายที่จะช่วยพัฒนาทักษะการเรียนรู้ นักเรียนสามารถมีส่วนร่วมในกิจกรรมหลากหลาย เช่น ดนตรี กีฬา การแสดง และการแข่งขันต่างๆ อีกทั้งยังมีโอกาสได้ ฝึกความเป็นผู้นำในกิจกรรมเพื่อสังคมกับชุมชนท้องถิ่นและในสังคมวงกว้าง รวมถึงการมุ่งเน้นไปที่โครงการที่เชื่อมโยงกับพันธกิจหลักของโรงเรียนในการปลูกฝังการเสริมสร้างเรื่องความเมตตากรุณาและความรับผิดชอบต่อสังคม นอกจากนี้ โรงเรียนนานาชาติไบรท์ตัน […] The post ร.ร.นานาชาติไบรท์ตันคอลเลจจัดงานชิงทุนการศึกษา 20 พ.ย.นี้ appeared first on สำนักข่าวอินโฟเควสท์.,https://www.infoquest.co.th/2021/142378,2021_11_04
MTC บวก 4.96% เล็งกำไร Q3-4/64 โตจากขยายจุดบริการปล่อยสินเชื่อ-คุมค่าใช้จ่ายดี,หุ้น MTC ราคาวิ่งขึ้น 4.96% มาอยู่ที่ 63.50 บาท เพิ่มขึ้น 3.00 บาท มูลค่าซื้อขาย 918.47 ล้านบาท เมื่อเวลา 14.33 น. โดยเปิดตลาดที่ 61.50 บาท ราคาปรับตัวขึ้นสูงสุดที่ 64 บาท และราคาปรับตัวลงต่ำสุดที่ 61 บาท บล.บัวหลวง ระบุในบทวิเคราะห์ฯแนะ “ซื้อ” หุ้น บมจ.เมืองไทย แคปปิตอล (MTC) ราคาเป้าหมายที่ 74 บาท มองกำไรที่เติบโตดีต่อเนื่องจะหนุนราคาหุ้นปรับตัวดีขึ้น ทั้งนี้ คาดกำไรไตรมาส 3/64 ที่ 1.42 พันล้านบาท เติบโต 5.7% YoY และ 11.5% QoQ และคาดเติบโต YoY และ QoQ ต่อเนื่องในไตรมาส 4/64 จากการขยายจุดบริการปล่อยสินเชื่อ […] The post MTC บวก 4.96% เล็งกำไร Q3-4/64 โตจากขยายจุดบริการปล่อยสินเชื่อ-คุมค่าใช้จ่ายดี appeared first on สำนักข่าวอินโฟเควสท์.,https://www.infoquest.co.th/2021/142415,2021_11_04
ยอดค้าปลีกออสเตรเลีย Q3/64 ร่วง 4.4% เหตุล็อกดาวน์กระทบเศรษฐกิจ,สำนักงานสถิติแห่งชาติออสเตรเลีย (ABS) รายงานในวันนี้ว่า ยอดค้าปลีกไตรมาส 3/2564 ปรับตัวลง เนื่องจากร้านค้าในเมืองเมลเบิร์น และซิดนีย์จำเป็นต้องปิดให้บริการชั่วคราว เนื่องจากมาตรการล็อกดาวน์เพื่อควบคุมการแพร่ระบาดของโรคโควิด-19 รายงานของ ABS ระบุว่า เมื่อปรับค่าอัตราเงินเฟ้อแล้ว ยอดค้าปลีก Q3/64 ของออสเตรเลียลดลง 4.4% แตะระดับ 8.53 หมื่นล้านดอลลาร์ออสเตรเลีย (6.365 หมื่นล้านดอลลาร์) ซึ่งต่ำกว่าที่ตลาดคาดการณ์ไว้ว่าอาจจะลดลง 4.6% อย่างไรก็ตาม แม้เศรษฐกิจของออสเตรเลียมีแนวโน้มที่จะหดตัวลงในไตรมาสนี้ แต่ก็ส่งสัญญาณฟื้นตัวอย่างรวดเร็ว เนื่องจากรัฐบาลได้ยกเลิกข้อจำกัดเพื่อควบคุมการแพร่ระบาดของโควิด-19 รวมถึงอัตราการฉีดวัคซีนที่เพิ่มขึ้น ซึ่งทำให้สามารถกลับมาดำเนินกิจกรรมทางเศรษฐกิจได้ โดย สำนักข่าวอินโฟเควสท์ (04 พ.ย. 64) The post ยอดค้าปลีกออสเตรเลีย Q3/64 ร่วง 4.4% เหตุล็อกดาวน์กระทบเศรษฐกิจ appeared first on สำนักข่าวอินโฟเควสท์.,https://www.infoquest.co.th/2021/142407,2021_11_04
นายกเทศมนตรีลอสแอนเจลิสตรวจเจอโควิดก่อนกลับสหรัฐ หลังร่วมประชุม COP26,สำนักงานของนายเอริก การ์เซตติ นายกเทศมนตรีเมืองลอสแอนเจลิสประกาศเมื่อวานนี้ว่า (3 พ.ย.) นายการ์เซตติมีผลตรวจโควิด-19 เป็นบวก โดยเขาอยู่ระหว่างการเข้าร่วมประชุมว่าด้วยการเปลี่ยนแปลงสภาพภูมิอากาศครั้งที่ 26 (COP26) ณ เมืองกลาสโกว์ ประเทศสกอตแลนด์ ทั้งนี้ สำนักงานของนายการ์เซตติได้ระบุผ่านทวิตเตอร์ว่า “นายการ์เซตติรู้สึกสบายดีและกำลังกักตัวอยู่ในห้องพักโรงแรม” พร้อมระบุเสริมว่า นายการ์เซตติได้รับวัคซีนครบโดสแล้ว นายการ์เซตติกล่าวต่อสถานีโทรทัศน์ KABC-TV ซึ่งอยู่ในเครือของสถานีโทรทัศน์ ABC ระหว่างการให้สัมภาษณ์ผ่าน Zoom ว่า “นี่เป็นเครื่องเตือนใจอย่างดีว่า หากคุณการ์ดตก แม้ว่าคุณดำเนินการทุกอย่างถูกต้อง…แต่ก็ยังมีโอกาสที่จะติดเชื้อได้ ซึ่งเป็นเหตุผลว่า ทำไมวัคซีนจึงสำคัญมาก” สำนักข่าวซินหัวรายงานว่า นายการ์เซตติได้ดำเนินการตามแนวทางขององค์การสหประชาชาติ (UN) สำหรับการประชุม COP26 ด้วยการตรวจหาเชื้อผ่านโพรงจมูกด้วยตนเองตลอดการเดินทางและผลตรวจเป็นลบ โดยเขามีผลตรวจเป็นลบ 2 ครั้ง อย่างไรก็ดี สถานีโทรทัศน์ KABC-TV รายงานว่า เมื่อวันอังคาร (2 พ.ย.) นายการ์เซตติและเจ้าหน้าที่ของเขาได้ทำการตรวจหาเชื้อโควิด-19 ด้วยวิธี PCR เพื่อเดินทางกลับสหรัฐ และนายการ์เซตติมีผลตรวจเป็นบวกในวันพุธ สำหรับสถานการณ์แพร่ระบาดของโรคโควิด-19 ในลอสแอนเจลิสนั้น เมื่อวานนี้ (3 […] The post นายกเทศมนตรีลอสแอนเจลิสตรวจเจอโควิดก่อนกลับสหรัฐ หลังร่วมประชุม COP26 appeared first on สำนักข่าวอินโฟเควสท์.,https://www.infoquest.co.th/2021/142405,2021_11_04
นิวยอร์กไทม์สเผยพบกวางในสหรัฐติดเชื้อโควิด-19 จำนวนมาก,หนังสือพิมพ์ เดอะ นิวยอร์ก ไทมส์ รายงานผลการศึกษาฉบับใหม่เมื่อวันอังคารที่ผ่านมา (2 พ.ย.) โดยระบุว่า กวางหางขาวจำนวนมากติดเชื้อไวรัสโควิด-19 ในรัฐไอโอวา เขตมิดเวสต์ของสหรัฐ ผลการศึกษาดังกล่าวระบุว่า มีกวางหางขาวติดโควิดถึง 80% ของจำนวนกลุ่มตัวอย่างทั้งหมดตั้งแต่เดือนเม.ย. 2563 – ม.ค. 2564 ในรัฐไอโอวา โดยนักวิจัยและผู้เชี่ยวชาญจากหน่วยงานภายนอกอธิบายว่า เป็นสถานการณ์ที่น่าเป็นห่วงในช่วงการระบาด สำนักข่าวซินหัวรายงานว่า การศึกษาดังกล่าวยังระบุอีกว่า กวางหางขาวที่ติดเชื้อเป็นจำนวนมากอาจทำให้การควบคุมการแพร่ระบาดของโรคโควิดเป็นไปได้ยากขึ้น โดยเฉพาะอย่างยิ่งถ้ามันกลายเป็นพาหะเชื้อกลายพันธุ์ที่จะนำกลับมาติดมนุษย์ในที่สุด ก่อนหน้านี้ในปีนี้ สำนักงานบริการตรวจสุขภาพสัตว์และพืชในสังกัดกระทรวงเกษตรสหรัฐ (USDA) ได้ทำการสำรวจกวางหางขาวในหลายรัฐของสหรัฐ พบว่ากวางจำนวนน้อยกว่าครึ่งใน 4 รัฐมีแอนติบอดีต้านโควิด แต่การสำรวจดังกล่าวเป็นการยืนยันการพบเชื้อเท่านั้น ไม่ได้ยืนยันการติดโรค อย่างไรก็ดี ผลการศึกษาฉบับใหม่นี้ได้ตรวจสอบต่อมน้ำเหลืองของกวางหางขาวจากกลุ่มตัวอย่างที่ถูกรถชนและที่ถูกฆ่าโดยนักล่าสัตว์ พบว่ามีการติดโรคโควิด-19 จริง ผลการศึกษานี้ยังไม่ได้มีการตีพิมพ์ลงในวารสารทางวิทยาศาสตร์ที่ผ่านการตรวจผลงานโดยผู้เชี่ยวชาญคนอื่น ๆ แต่คณะผู้เขียนผลการศึกษาดังกล่าวจากมหาวิทยาลัย Penn State University และเจ้าหน้าที่คุ้มครองสัตว์ป่าในรัฐไอโอวาพบว่าผลการศึกษานี้เป็นที่น่ากังวล จึงแจ้งเตือนให้นักล่ากวางและผู้ดูแลกวางระมัดระวังไม่ให้ติดเชื้อ โดย สำนักข่าวอินโฟเควสท์ (04 พ.ย. 64) The post นิวยอร์กไทม์สเผยพบกวางในสหรัฐติดเชื้อโควิด-19 จำนวนมาก appeared first on สำนักข่าวอินโฟเควสท์.,https://www.infoquest.co.th/2021/142427,2021_11_04
ทริสฯ ลดอันดับเครดิตองค์กร-หุ้นกู้ LPN เป็น BBB จาก BBB+,บริษัท ทริสเรทติ้ง จำกัด ปรับลดอันดับเครดิตองค์กรและหุ้นกู้ไม่ด้อยสิทธิ ไม่มีหลักประกันของ บมจ.แอล.พี.เอ็น.ดีเวลลอปเมนท์ (LPN) เป็น “BBB” จากระดับ “BBB+” ด้วยแนวโน้มอันดับเครดิต “Stable” หรือ “คงที่” การปรับลดอันดับเครดิตสะท้อนถึงผลการดำเนินงานที่อ่อนตัวลงอย่างต่อเนื่องและภาระหนี้ที่สูงขึ้นซึ่งอาจส่งผลให้อัตราส่วนหนี้สินทางการเงินต่อกำไรก่อนดอกเบี้ยจ่าย ภาษี ค่าเสื่อมราคาและค่าตัดจำหน่าย (EBITDA) เพิ่มขึ้นสูงกว่า 10 เท่าและอัตราส่วนเงินทุนจากการดำเนินงานต่อหนี้สินทางการเงินลดลงต่ำกว่า 5% ในช่วง 3 ปีข้างหน้า อันดับเครดิตยังคงสะท้อนถึงแบรนด์สินค้าของบริษัทที่เป็นที่ยอมรับเป็นอย่างดีในตลาดคอนโดมิเนียมระดับราคาปานกลางถึงต่ำซึ่งเป็นผลมาจากการมีบริการหลังการขายที่ดี นอกจากนี้ การพิจารณาอันดับเครดิตยังคำนึงถึงการที่บริษัทมีสินค้าที่ไม่หลากหลายทั้งในแง่ของประเภทและระดับราคา รวมถึงความกังวลของทริสเรทติ้งเกี่ยวกับการแพร่ระบาดของโรคติดเชื้อไวรัสโคโรนา 2019 (โรคโควิด-19) ที่ยืดเยื้อซึ่งมีแนวโน้มที่จะยังคงสร้างแรงกดดันต่อผลการดำเนินงานและกำไรของผู้ประกอบการพัฒนาอสังหาริมทรัพย์ต่อไปอีกด้วย ประเด็นสำคัญที่กำหนดอันดับเครดิต – ผลการดำเนินงานต่ำกว่าประมาณการ ผลการดำเนินงานของบริษัทต่ำกว่าที่ทริสเรทติ้งประมาณการไว้ก่อนหน้านี้ โดยรายได้จากการดำเนินงานรวมลดลง 26% ในปี 2563 และยังลดลงต่อเนื่อง 18% ในช่วง 6 เดือนแรกของปี 2564 เนื่องจากความต้องการที่อยู่อาศัยประเภทคอนโดมิเนียมจากผู้ซื้อภายในประเทศยังคงชะลอตัว ในขณะที่อัตราการปฏิเสธสินเชื่อจากธนาคารในตลาดระดับราคาปานกลางถึงต่ำยังคงอยู่ในระดับสูง ทำให้ทริสเรทติ้งคาดว่าผลการดำเนินงานของบริษัทจะยังคงได้รับแรงกดดันต่อไปอีกในช่วง 12 เดือนข้างหน้า ทริสเรทติ้งจึงได้ปรับการคาดการณ์รายได้จากการดำเนินงานรวมลดลงเหลือ 5 พันล้านบาทในปี […] The post ทริสฯ ลดอันดับเครดิตองค์กร-หุ้นกู้ LPN เป็น BBB จาก BBB+ appeared first on สำนักข่าวอินโฟเควสท์.,https://www.infoquest.co.th/2021/142425,2021_11_04
ทริสฯ จัดอันดับเครดิตหุ้นกู้ TU วงเงิน 6 พันลบ.ที่ A+แนวโน้ม Positive,บริษัท ทริสเรทติ้ง จำกัด คงอันดับเครดิตองค์กรและหุ้นกู้ไม่ด้อยสิทธิ ไม่มีหลักประกันชุดปัจจุบันของ บมจ. ไทยยูเนี่ยน กรุ๊ป (TU) ที่ระดับ “A+” และคงอันดับเครดิตหุ้นกู้ด้อยสิทธิที่มีลักษณะคล้ายทุนซึ่งไม่มีประกันและไถ่ถอนเมื่อเลิกบริษัท (Hybrid Debentures) ของบริษัทที่ระดับ “A-“ พร้อมกันนี้ ทริสเรทติ้งยังจัดอันดับเครดิตหุ้นกู้ไม่ด้อยสิทธิ ไม่มีหลักประกันชุดใหม่ในวงเงินไม่เกิน 6 พันล้านบาทของบริษัทที่ระดับ “A+” ด้วย โดยแนวโน้มอันดับเครดิตยังคง “Positive” หรือ “บวก” ทั้งนี้ อันดับเครดิตของหุ้นกู้ชุดใหม่ใช้แทนอันดับเครดิตหุ้นกู้เดิมที่ได้รับการจัดอันดับเมื่อวันที่ 8 ตุลาคม 2564 เนื่องจากบริษัทแจ้งความประสงค์เพิ่มวงเงินรวมของหุ้นกู้จากเดิม 5 พันล้านบาท โดยบริษัทจะนำเงินที่ได้จากการออกหุ้นกู้ชุดใหม่นี้ไปจ่ายชำระคืนหนี้เดิมและใช้เป็นเงินทุนหมุนเวียนของบริษัท อันดับเครดิตยังคงสะท้อนถึงสถานะทางการตลาดที่เข้มแข็งของบริษัทในฐานะผู้ผลิตอาหารทะเลแปรรูปชั้นนำของโลก รวมถึงการมีสินค้าและตลาดที่หลากหลาย ตลอดจนตราสัญลักษณ์สินค้าซึ่งเป็นที่รู้จักทั้งในทวีปยุโรปและประเทศสหรัฐอเมริกา ลักษณะของธุรกิจที่คู่แข่งรายใหม่เข้ามาได้ยากเนื่องจากมีโควต้าการจับปลาและการดำเนินธุรกิจที่ต้องใช้เงินลงทุนจำนวนมาก นอกจากนี้ อันดับเครดิตยังสะท้อนถึงผลกระทบจากการขาดแคลนตู้คอนเทนเนอร์และความไม่แน่นอนในเรื่องวิวัฒนาการของโรคติดเชื้อไวรัสโคโรนา 2019 (โรคโควิด-19) อีกด้วย ผลการดำเนินงานของบริษัทปรับตัวดีขึ้นในช่วงครึ่งแรกของปี 2564 อันเป็นผลมาจากการฟื้นตัวของธุรกิจอาหารทะเลแช่แข็งและแช่เย็น ตลอดจนผลการดำเนินงานที่ดีของธุรกิจอาหารสัตว์เลี้ยงและผลิตภัณฑ์เพิ่มมูลค่า โดยในช่วงดังกล่าว บริษัทมีกำไรจากการดำเนินงานก่อนค่าเสื่อมราคาและค่าตัดจำหน่ายเพิ่มขึ้นมาอยู่ที่ระดับ 16.1% เมื่อเทียบกับช่วงเดียวกันของปีก่อนโดยมาอยู่ที่ 7.8 พันล้านบาท […] The post ทริสฯ จัดอันดับเครดิตหุ้นกู้ TU วงเงิน 6 พันลบ.ที่ A+แนวโน้ม Positive appeared first on สำนักข่าวอินโฟเควสท์.,https://www.infoquest.co.th/2021/142421,2021_11_04
ทริสฯ เพิ่มอันดับเครดิต BCH เป็น A จาก A- เปลี่ยนแนวโน้มเป็น Stable,บริษัท ทริสเรทติ้ง จำกัด เพิ่มอันดับเครดิตองค์กรและหุ้นกู้ไม่ด้อยสิทธิ ไม่มีหลักประกันของ บมจ. บางกอก เชนฮอสปิทอล (BCH) เป็นระดับ “A” จาก “A-” และเปลี่ยนแนวโน้มอันดับเครดิตเป็น “Stable” หรือ “คงที่” โดยอันดับเครดิตที่เพิ่มขึ้นสะท้อนถึงสถานะทางการเงินที่แข็งแกร่งขึ้นของบริษัทโดยมีปัจจัยสนับสนุนที่มาจากผลการดำเนินงานที่เข้มแข็งจากการมีฐานรายได้ที่มีขนาดใหญ่ขึ้นและความสามารถในการทำกำไรที่แข็งแกร่ง อันดับเครดิตยังคงสะท้อนถึงสถานะทางการแข่งขันที่แข็งแกร่งของบริษัทในการให้บริการคนไข้ 2 กลุ่มหลักคือกลุ่มคนไข้ที่ชำระเงินสดซึ่งมีรายได้ระดับปานกลางและกลุ่มคนไข้ที่อยู่ในระบบประกันสังคม ตลอดจนการมีหนี้สินในระดับปานกลางและสภาพคล่องที่เพียงพอ อย่างไรก็ตาม ความแข็งแกร่งดังกล่าวถูกลดทอนบางส่วนจากการแข่งขันที่รุนแรงของผู้ประกอบการในธุรกิจให้บริการด้านสุขภาพทั้งภายในประเทศและต่างประเทศ ประเด็นสำคัญที่กำหนดอันดับเครดิต มีสถานะในการแข่งขันที่แข็งแกร่งทั้งในกลุ่มคนไข้ที่ชำระเงินสดและกลุ่มคนไข้ในระบบประกันสังคม บริษัทมีสถานะทางการแข่งขันที่แข็งแกร่งในการให้บริการแก่กลุ่มคนไข้ที่ชำระเงินสดและกลุ่มคนไข้ที่อยู่ในระบบประกันสังคม ทั้งนี้ โดยปกติแล้วรายได้จากกลุ่มคนไข้ที่ชำระเงินสดมีสัดส่วนประมาณ 65% ของรายได้จากบริการทางการแพทย์รวมของบริษัท ในขณะที่รายได้จากกลุ่มคนไข้ในระบบประกันสังคมคิดเป็นสัดส่วนประมาณ 35% รายได้จากกลุ่มคนไข้ที่ชำระเงินสดของบริษัทมีอัตราการเติบโตเฉลี่ยสะสมต่อปีที่ระดับ 11% ในช่วงปี 2557-2562 ก่อนที่จะลดลงเล็กน้อยในอัตรา 2% ในปี 2563 จากผลกระทบจากการแพร่ระบาดของโรคติดเชื้อไวรัสโคโรนา 2019 (โรคโควิด-19) อย่างไรก็ตาม บริษัทมีรายได้จากกลุ่มคนไข้ที่ชำระเงินสดในช่วง 6 เดือนแรกของปี 2564 ที่เติบโตเพิ่มขึ้นอย่างมีนัยสำคัญถึง 88% จากช่วงเดียวกันของปีก่อนมาอยู่ที่ระดับ 5.1 พันล้านบาทโดยมีปัจจัยสนับสนุนจากผลการดำเนินงานที่ดีขึ้นในโรงพยาบาลในเครือของบริษัทเกือบทุกแห่งจากการเพิ่มขีดความสามารถในการรักษาพยาบาลเพื่อรองรับผู้ป่วยโรคโควิด-19 บริษัทมีรายได้จากการให้บริการแก่กลุ่มคนไข้ประกันสังคมในปี […] The post ทริสฯ เพิ่มอันดับเครดิต BCH เป็น A จาก A- เปลี่ยนแนวโน้มเป็น Stable appeared first on สำนักข่าวอินโฟเควสท์.,https://www.infoquest.co.th/2021/142422,2021_11_04
ทริสฯ คงอันดับเครดิตองค์กร RS ที่ BBB+ แนวโน้ม Stable,บริษัท ทริสเรทติ้ง จำกัด คงอันดับเครดิตองค์กรของ บมจ.อาร์ เอส (RS) ที่ระดับ “BBB+” ด้วยแนวโน้มอันดับเครดิต “Stable” หรือ “คงที่” อันดับเครดิตดังกล่าวสะท้อนความแข็งแกร่งในธุรกิจสื่อและบันเทิงของบริษัทและความสามารถในการใช้ความแข็งแกร่งดังกล่าวพัฒนาและสร้างการเติบโตให้แก่ธุรกิจพาณิชย์ของบริษัทได้ อันดับเครดิตยังคำนึงถึงแผนของบริษัทในการลดภาระหนี้ที่เพิ่มสูงขึ้นจากการลงทุนในช่วงที่ผ่านมาและที่กำลังจะเกิดขึ้น อย่างไรก็ตาม อันดับเครดิตดังกล่าวก็ถูกลดทอนลงจากการที่บริษัทมีประสบการณ์ที่จำกัดในธุรกิจพาณิชย์ แรงกดดันจากผลกระทบของโรคติดเชื้อไวรัสโคโรนา 2019 (โรคโควิด-19) และภาวะเศรษฐกิจ รวมถึงความท้าทายที่เพิ่มขึ้นจากการเปลี่ยนแปลงอย่างต่อเนื่องในธุรกิจสื่อ ประเด็นสำคัญที่กำหนดอันดับเครดิต – ธุรกิจพาณิชย์ได้รับผลกระทบจากโรคโควิด-19 ธุรกิจพาณิชย์ของบริษัทได้รับผลกระทบจากโรคโควิด-19 ที่ส่งผลต่อความต้องการจับจ่ายใช้สอยและกำลังซื้อของผู้บริโภคในช่วงหลายไตรมาสที่ผ่านมา อย่างไรก็ตาม ทริสเรทติ้งคาดว่าผลประกอบการจากธุรกิจพาณิชย์ของบริษัทจะปรับตัวดีขึ้นหลังจากที่สถานการณ์ของโรคโควิด-19 เป็นไปในทิศทางที่ดีขึ้น รวมถึงแผนการตลาดและการเปิดตัวสินค้าใหม่ ๆ ภายใต้สมมติฐานพื้นฐานของทริสเรทติ้งประมาณการว่ารายได้จากธุรกิจพาณิชย์ของบริษัทจะเติบโตเล็กน้อยในปี 2564 และจะเติบโตประมาณ 10%-20% ต่อปีในช่วงปี 2565-2566 โดยการเติบโตนั้นคาดว่าจะมาจากการที่บริษัทออกผลิตภัณฑ์ใหม่ ๆ เป็นหลัก โดยในครึ่งแรกของปี 2564 บริษัทได้เปิดตัวสินค้าใหม่ ได้แก่ ผลิตภัณฑ์อาหารเสริม (Food Supplement) และเครื่องดื่มเสริมอาหาร (Functional Drink) แต่ยอดขายของผลิตภัณฑ์ทั้ง 2 ประเภทได้รับผลกระทบจากความต้องการจับจ่ายใช้สอยที่ซบเซา ซึ่งทริสเรทติ้งคาดว่ายอดขายจะปรับตัวดีขึ้นในปีหน้าจากการคาดการณ์ว่ากิจกรรมทางสังคมและเศรษฐกิจจะกลับเข้าสู่ภาวะปกติมากขึ้น […] The post ทริสฯ คงอันดับเครดิตองค์กร RS ที่ BBB+ แนวโน้ม Stable appeared first on สำนักข่าวอินโฟเควสท์.,https://www.infoquest.co.th/2021/142418,2021_11_04
ก.ล.ต.เปิดข้อมูลการซื้อขาย DW สถานะ deep OTM โอกาสกำไรในความผันผวน,"นายพงศธร ปริญญาวุฒิชัย ฝ่ายวิจัย สำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) นำเสนอบทความ เรื่อง “เปิดข้อมูลการซื้อขาย DW ในตลาดหุ้นไทย สถานะ deep OTM โอกาสกำไรในความผันผวน?” โดยระบุว่า เมื่อปี 63 ใบสำคัญ แสดงสิทธิอนุพันธ์ (derivative warrants) หรือ DW มีมูลค่าการซื้อขายอยู่ที่ 1.65 ล้านล้านบาท ทำสถิติสูงที่สุดในรอบ 11 ปี และยัง มีแนวโน้มที่จะสูงขึ้นอย่างต่อเนื่อง โดยตั้งแต่ต้นปีจนถึงสิ้นเดือน ก.ย.64 มีมูลค่าซื้อขายแล้ว1.58 ล้านล้านบาท ขณะที่จำนวนบัญชีที่มีซื้อขาย (active account) ก็เพิ่มมากขึ้นเช่นกัน เพราะจากการศึกษาพฤติกรรมและลักษณะการซื้อขาย ผ่านตลาดหลักทรัพย์ โดยใช้ข้อมูล big data ของการซื้อขายรายธุรกรรม (transaction data) พบว่า ในปี 59-62 มีจำนวนบัญชีที่มี ซื้อขาย DW อยู่ประมาณ 40,000-50,000 […] The post ก.ล.ต.เปิดข้อมูลการซื้อขาย DW สถานะ deep OTM โอกาสกำไรในความผันผวน appeared first on สำนักข่าวอินโฟเควสท์.",https://www.infoquest.co.th/2021/142411,2021_11_04
“ชาร์ป” เผยกำไรสุทธิเดือนเม.ย.-ก.ย. พุ่งเกือบ 79% รับธุรกิจจอแสดงผล-เครื่องใช้ไฟฟ้าเพิ่มขึ้น,บริษัทชาร์ป คอร์ปเปิดเผยในวันนี้ว่า กำไรสุทธิของบริษัทในช่วงเดือนเม.ย.-ก.ย. พุ่งขึ้น 78.9% เมื่อเทียบเป็นรายปี แตะที่ระดับ 4.252 หมื่นล้านเยน (372 ล้านดอลลาร์สหรัฐ) โดยได้ปัจจัยหนุนจากกลุ่มธุรกิจจอแสดงผลและเครื่องใช้ไฟฟ้าภายในบ้าน ส่วนยอดขายในช่วงครึ่งแรกของปีงบการเงิน 2564 ซึ่งสิ้นสุดในเดือนมี.ค.นั้น เพิ่มขึ้น 6.5% แตะที่ 1.22 ล้านล้านเยน ขณะที่กำไรจากการดำเนินงานเพิ่มขึ้น 31.6% สู่ระดับ 3.902 หมื่นล้านเยน ชาร์ปคงระดับการคาดการณ์ผลประกอบการปีงบการเงิน 2564 ไว้ที่ระดับเดิม โดยระบุว่าผลกำไรสุทธิจะเพิ่มขึ้นจากปีก่อน 42.7% มาอยู่ที่ 7.6 หมื่นล้านเยน นอกจากนี้ บริษัทยังคงตัวเลขคาดการณ์กำไรจากการดำเนินงานไว้ที่ 1.01 แสนล้านเยน เพิ่มขึ้น 21.5% และคาดว่าจะมียอดขายอยู่ที่ 2.55 ล้านล้านเยน เพิ่มขึ้น 5.1% โดย สำนักข่าวอินโฟเควสท์ (04 พ.ย. 64) The post “ชาร์ป” เผยกำไรสุทธิเดือนเม.ย.-ก.ย. พุ่งเกือบ 79% รับธุรกิจจอแสดงผล-เครื่องใช้ไฟฟ้าเพิ่มขึ้น appeared first on สำนักข่าวอินโฟเควสท์.,https://www.infoquest.co.th/2021/142436,2021_11_04
ชาวเมียนมาฉีดวัคซีนโควิด-19 ครบโดสกว่า 7.39 ล้านคนแล้ว,"แถลงการณ์จากกระทรวงสาธารณสุขเมียนมา เมื่อวันพุธ (3 พ.ย.) ระบุว่ามีประชาชนฉีดวัคซีนป้องกันโรคโควิด-19 ครบโดสแล้วกว่า 7.39 ล้านคน และมีผู้ฉีดวัคซีนหนึ่งโดสกว่า 6.08 ล้านคน เมื่อนับถึงวันอังคาร (2 พ.ย.) สำนักข่าวซินหัวรายงานว่า เมียนมารายงานการตรวจพบผู้ป่วยโรคโควิด-19 เพิ่ม 955 ราย และผู้ป่วยเสียชีวิต 16 ราย ทำให้มีผู้ป่วยสะสม 502,979 ราย และผู้ป่วยเสียชีวิตรวม 18,744 ราย เมื่อนับถึงวันพุธ (3 พ.ย.) ขณะเดียวกันเมียนมามีผู้ป่วยโรคโควิด-19 ที่หายป่วยและออกจากโรงพยาบาลรวม 472,364 ราย และจัดการทดสอบตัวอย่างเพื่อตรวจโรคกว่า 4.93 ล้านรายการแล้ว โดย สำนักข่าวอินโฟเควสท์ (04 พ.ย. 64) The post ชาวเมียนมาฉีดวัคซีนโควิด-19 ครบโดสกว่า 7.39 ล้านคนแล้ว appeared first on สำนักข่าวอินโฟเควสท์.",https://www.infoquest.co.th/2021/142442,2021_11_04
“เครดิตสวิส” เผยกำไรสุทธิร่วง 21% ใน Q3 พร้อมคาดขาดทุนใน Q4,"เครดิตสวิส (Credit Suisse) ซึ่งเป็นวาณิชธนกิจระดับโลกของสวิตเซอร์แลนด์ รายงานผลกำไรสุทธิ ลดลง 21% สู่ 434 ล้านฟรังก์สวิส (476 ล้านดอลลาร์) ในไตรมาส 3 โดยได้รับผลกระทบจากอัตราภาษีที่สูงขึ้น และค่าใช้จ่ายจำนวน 214 ล้านฟรังก์สวิสเพื่อดำเนินการแก้ข้อกล่าวหาเรื่องการทุจริตที่เกี่ยวข้องกับการปล่อยเงินกู้ให้แก่ประเทศโมซัมบิกซึ่งทางเครดิตสวิสได้ช่วยดำเนินการ สำนักข่าวรอยเตอร์รายงานว่า เครดิตสวิสคาดการณ์ว่า การด้อยค่าของสินทรัพย์ในไตรมาส 4 จะอยู่ที่ราว 1.6 พันล้านฟรังก์สวิสในส่วนที่เกี่ยวกับค่าความนิยม (goodwill) ที่เหลืออยู่ในงบดุลซึ่งส่วนใหญ่เกี่ยวข้องกับการเข้าซื้อกิจการของโดนัลด์สัน, ลัฟกิน แอนด์ เจนเรตต์ (Donaldson, Lufkin & Jenrette) ในปี 2543 และคาดว่าบริษัทจะรายงานยอดขาดทุนสุทธิในไตรมาส 4 โดย สำนักข่าวอินโฟเควสท์ (04 พ.ย. 64) The post “เครดิตสวิส” เผยกำไรสุทธิร่วง 21% ใน Q3 พร้อมคาดขาดทุนใน Q4 appeared first on สำนักข่าวอินโฟเควสท์.",https://www.infoquest.co.th/2021/142440,2021_11_04
ครม.เคาะงบกว่า 3 พันลบ.หนุนงานวิจัยพัฒนาวัคซีนโควิดของไทย ChulaCov19-วัคซีนใบยา,"น.ส.รัชดา ธนาดิเรก รองโฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (ครม.) มีมติอนุมัติโครงการวิจัยและพัฒนาวัคซีนโควิด19 ChulaCov19 mRNA เพื่อทำการทดสอบทางคลินิกระยะที่ 3 และการผลิตเพื่อขึ้นทะเบียนวัคซีน เพื่อใช้ในภาวะฉุกเฉิน กรอบวงเงิน 2,316 ล้านบาท และเห็นชอบในหลักการโครงการวิจัยและพัฒนาวัคซีนป้องกันโรคโควิด-19 (Baiya) กรอบวงเงิน 1,309 ล้านบาท ของจุฬาลงกรณ์มหาวิทยาลัย กระทรวงการอุดมศึกษา วิทยาศาสตร์ และนวัตกรรม (อว.) โดยใช้จ่ายจากเงินกู้ภายใต้พระราชกำหนดกู้เงินเพิ่มเติมฯ พ.ศ.2564 มีรายละเอียดดังนี้ 1.โครงการวิจัยและพัฒนาวัคซีนโควิด-19 “ChulaCov19 mRNA” กรอบวงเงิน 2,316 ล้านบาท มีวัตถุประสงค์เพื่อดำเนินการทดสอบวิจัยในอาสาสมัครระยะที่ 3 เพื่อใช้ในการขึ้นทะเบียนตามเกณฑ์ที่องค์การอาหารและยา (อย.) กำหนด และเพื่อการผลิตวัคซีนสำหรับทดสอบระยะที่ 3 และเตรียมการผลิตสำหรับขึ้นทะเบียนรับรองจาก อย. ซึ่งจะเป็นประโยชน์อย่างยิ่งในการช่วยสร้างโครงสร้างพื้นฐานของการผลิตวัคซีนชนิด mRNA อย่างครบวงจร ทำให้ไทยสามารถผลิตวัคซีนโควิด-19 ใช้ได้เอง และสามารถต่อยอดเทคโนโลยีนี้สู่การผลิตวัคซีนสำหรับป้องกันโรคอื่นๆ รวมถึงโรคอุบัติใหม่ที่อาจเกิดขึ้นอีกในอนาคต ทั้งนี้ ที่ประชุมมอบหมายให้จุฬาลงกรณ์มหาวิทยาลัยดำเนินการกำหนดกลไกการกำกับติดตามและประเมินผลการดำเนินโครงการ เพื่อให้เกิดความโปร่งใสและสามารถตรวจสอบได้ 2.โครงการวิจัยและพัฒนาวัคซีนป้องกันโรคโควิด-19 […] The post ครม.เคาะงบกว่า 3 พันลบ.หนุนงานวิจัยพัฒนาวัคซีนโควิดของไทย ChulaCov19-วัคซีนใบยา appeared first on สำนักข่าวอินโฟเควสท์.",https://www.infoquest.co.th/2021/142455,2021_11_04
นายกฯ ย้ำจุดยืนกลางที่ประชุมครม. ยันไม่มีนโยบายแก้ม.112,น.ส.รัชดา ธนาดิเรก รองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรีและรมว.กลาโหม ได้กล่าวถึงจุดยืนเกี่ยวกับมาตรา 112 ในที่ประชุมคณะรัฐมนตรี (ครม.)วันนี้ว่า ในนามของนายกรัฐมนตรี คณะรัฐมนตรี และพรรคร่วมรัฐบาล ไม่มีนโยบายในการแก้ไขมาตรา 112 อย่างแน่นอน โดยจะบริหารประเทศโดยยึดหลักชาติ ศาสนา และพระมหากษัตริย์ ส่วนในกรณีที่ฝ่ายค้านอภิปรายแสดงความคิดเห็นพาดพิงถึงครม.ว่า ไม่ให้ความสำคัญกับการมาตอบกระทู้ถามสดในสภานั้น เรื่องนี้นายวิษณุ เครืองาม รองนายกรัฐมนตรี ได้ชี้แจงกับนายชวน หลีกภัย ประธานสภาผู้แทนราษฎรไว้แล้วว่า เนื่องจากวันนี้เป็นการประชุมครม.กรณีพิเศษ จึงทำให้รัฐมนตรีไม่สามารถตอบกระทู้สดในสภาได้ เนื่องจากอยู่ในวาระการประชุมและรัฐมนตรีต้องชี้แจงในครม.ด้วยตัวเอง ทั้งนี้ ขอให้ฝ่ายค้านเข้าใจในความจำเป็นในจุดนี้ด้วย อย่าไปตีความ ว่า รัฐบาลไม่ได้ให้ความสำคัญกับการตอบกระทู้ เนื่องจากทุกครั้งที่ผ่านมาฝ่ายรัฐบาลก็ให้ความร่วมมือเสมอ และให้ความสำคัญต่อการชี้แจงสมาชิกสภาผู้แทนราษฎรมาโดยตลอด ซึ่งหลังจากนี้จะไม่ให้มีการประชุมครม.ในวันพฤหัสบดีอีก โดย สำนักข่าวอินโฟเควสท์ (04 พ.ย. 64) The post นายกฯ ย้ำจุดยืนกลางที่ประชุมครม. ยันไม่มีนโยบายแก้ม.112 appeared first on สำนักข่าวอินโฟเควสท์.,https://www.infoquest.co.th/2021/142451,2021_11_04
ฟิลิปปินส์เผยอัตราว่างงานเดือนก.ย.พุ่งสู่ระดับ 8.9% สูงสุดในรอบปี,สำนักงานสถิติฟิลิปปินส์ (PSA) เปิดเผยในวันนี้ว่า อัตราว่างงานในประเทศปรับตัวขึ้นสู่ระดับ 8.9% ในเดือนก.ย. แตะที่ 4.25 ล้านคน เมื่อเทียบกับ 3.88 ล้านคนในเดือนส.ค. เดนนิส มาปา หัวหน้าสำนักงานสถิติ กล่าวในการแถลงข่าวทางออนไลน์ระบุว่า อัตราว่างงานในเดือนก.ย.นับเป็นตัวเลขสูงที่สุดนับตั้งแต่เดือนม.ค.ปีนี้ สำนักงานพัฒนาเศรษฐกิจแห่งชาติ (NEDA) กล่าวว่า ฟิลิปปินส์มีอัตราว่างงานเพิ่มขึ้นในเดือนก.ย. เนื่องจากมาตรการกักตัวเพื่อควบคุมโรคโควิด-19 ที่เข้มงวด อีกทั้งภาคการเกษตรยังได้รับผลกระทบจากสภาพอากาศแปรปรวน ด้านอัตราการมีส่วนร่วมในกำลังแรงงาน (Labour Force Participation Rate) ลดลงเล็กน้อยจากระดับ 63.6% ในเดือนส.ค. มาอยู่ที่ 63.3% ในเดือนก.ย. ทั้งนี้ ฟิลิปปินส์ได้ใช้มาตรการล็อกดาวน์เฉพาะพื้นที่เพื่อลดทอนผลกระทบที่มีต่อเศรษฐกิจ โดยรัฐบาลสั่งควบคุมการเดินทางเฉพาะประชาชนที่อยู่ในชุมชนหรือในพื้นที่ที่มีคลัสเตอร์โควิด-19 เท่านั้น โดยไม่ได้ล็อกดาวน์ทั้งภูมิภาค เพื่อให้กิจกรรมทางเศรษฐกิจสามารถดำเนินต่อไปได้ โดย สำนักข่าวอินโฟเควสท์ (04 พ.ย. 64) The post ฟิลิปปินส์เผยอัตราว่างงานเดือนก.ย.พุ่งสู่ระดับ 8.9% สูงสุดในรอบปี appeared first on สำนักข่าวอินโฟเควสท์.,https://www.infoquest.co.th/2021/142447,2021_11_04
นายกฯ เตรียมลงนามแต่งตั้งประธานวิปรัฐบาลคนใหม่เร็ว ๆ นี้,น.ส.รัชดา ธนาดิเรก รองโฆษกประจำสำนักนายกรัฐมนตรี กล่าวภายหลังการประชุมคณะรัฐมนตรี (ครม.) ว่า พล.อ.ประยุทธ์ จันทร์โอชา นายกรัฐมนตรีและรมว.กลาโหม กรณีการแต่งตั้งประธานคณะกรรมการประสานงานพรรคร่วมรัฐบาล (วิปรัฐบาล) ว่า ตามกระบวนการทางพรรคพลังประชารัฐ (พปชร.) กำลังจะเสนอชื่อบุคคลที่มีความเหมาะสมจะดำรงตำแหน่งประธานวิปรัฐบาลให้กับนายกรัฐมนตรีลงนามแต่งตั้ง โดยคาดว่า จะเกิดขึ้นในเร็วๆนี้ โดย สำนักข่าวอินโฟเควสท์ (04 พ.ย. 64) The post นายกฯ เตรียมลงนามแต่งตั้งประธานวิปรัฐบาลคนใหม่เร็ว ๆ นี้ appeared first on สำนักข่าวอินโฟเควสท์.,https://www.infoquest.co.th/2021/142460,2021_11_04
ตลาดหุ้นยุโรปเปิดพุ่งทำนิวไฮ ขานรับเฟด-ECB ตรึงดอกเบี้ย,"ตลาดหุ้นยุโรปเปิดตลาดทะยานขึ้นในวันนี้ตามทิศทางตลาดหุ้นทั่วโลก แตะระดับสูงสุดครั้งใหม่เป็นวันที่ 4 ติดต่อกัน ขานรับการที่ธนาคารกลางสหรัฐ (เฟด) ตัดสินใจที่จะเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ตั้งแต่เดือนพ.ย.นี้ตามที่ตลาดคาดการณ์ไว้ และส่งสัญญาณว่ายังไม่เร่งปรับขึ้นอัตราดอกเบี้ยในขณะนี้ นอกจากนี้ ตลาดหุ้นยุโรปยังได้รับแรงหนุนจากการที่นางคริสติน ลาการ์ด ประธานธนาคารกลางยุโรป (ECB) เผยว่า ECB ไม่มีแนวโน้มปรับขึ้นอัตราดอกเบี้ยนโยบายในปีหน้า เนื่องจากเงินเฟ้อยังคงอยู่ในระดับต่ำ อย่างไรก็ดี มีการคาดการณ์กันว่าธนาคารกลางอังกฤษ (BoE) จะปรับขึ้นอัตราดอกเบี้ยในการประชุมนโยบายการเงินในวันนี้ ดัชนี STOXX 600 เปิดที่ระดับ 482.21 จุด เพิ่มขึ้น 0.99 จุด หรือ +0.21% ดัชนี DAX ตลาดหุ้นเยอรมนีเปิดตลาดวันนี้ที่ 16,035.90 จุด เพิ่มขึ้น 75.92 จุด หรือ +0.48% และ ดัชนี CAC-40 ตลาดหุ้นฝรั่งเศสเปิดตลาดวันนี้ที่ 6,977.62 จุด เพิ่มขึ้น 26.97 จุด หรือ +0.39% […] The post ตลาดหุ้นยุโรปเปิดพุ่งทำนิวไฮ ขานรับเฟด-ECB ตรึงดอกเบี้ย appeared first on สำนักข่าวอินโฟเควสท์.",https://www.infoquest.co.th/2021/142473,2021_11_04
สมช.รายงานสถานการณ์โควิดครม.หลังเปิดประเทศ เร่งแก้ปัญหาขั้นตอนเข้าประเทศ,"น.ส.รัชดา ธนาดิเรก รองโฆษกประจำสำนักนายกรัฐมนตรี กล่าวภายหลังการประชุมคณะรัฐมนตรี (ครม.) ว่า พล.อ.สุพจน์ มาลานิยม เลขาธิการสภาความมั่นคงแห่งชาติ (สมช.) ในฐานะผู้อำนวยการศูนย์ปฏิบัติการ ศูนย์บริหารสถานการณ์โควิด-19 (ศปก.ศบค.) ได้รายงานต่อที่ประชุมครม.ว่า ตั้งแต่ 1 – 3 พ.ย.มีผู้เดินทางเข้าไทย 7,124 คนทั้ง 3 ระบบ ทั้งจากบุคคลที่เดินทางมาจากประเทศความเสี่ยงต่ำ ผู้ที่เดินทางเข้าพื้นที่ Sandbox และผู้ที่ต้องเข้าสถานกักกันตัวตามระบบสาธารณสุข โดยพบว่า มีผู้ติดเชื้อโควิดเพียง 6 คน และได้รับการรักษาดูแลแล้ว ซึ่งไม่มีประเด็นใดที่ต้องกังวล ทั้งนี้ในส่วนของการดูแลนักเดินทางนั้น ยอมรับว่า อาจจะเป็นบางช่วงเวลาที่มีคนเดินทางเข้ามามาก และเจ้าหน้าที่ทางสาธารณสุขยังมีจำนวนน้อย แต่ได้มีการเร่งจัดหาเจ้าหน้าที่เข้ามารองรับให้ทั่วถึงแล้ว ส่วนปัญหาการตรวจเอกสารในสนามบินไม่ครบถ้วนนั้น ทางรัฐบาลได้มีการประสานงานไปแล้วให้ต้นทางมีการตรวจสอบเอกสารให้ครบถ้วน ขณะเดียวกัน เชื่อมั่นว่า การเปลี่ยนระบบการตรวจสอบผู้เดินทางเข้าประเทศจาก ระบบ COE มาเป็น Thailand Pass อย่างเต็มรูปแบบ ในวันที่ 8 พ.ย.นี้ จะช่วยคลี่คลายการตรวจสอบต่างๆ ให้รวดเร็วและครอบคลุมมากขึ้น นอกจากนี้เรื่องการเปิดเทอมนั้น […] The post สมช.รายงานสถานการณ์โควิดครม.หลังเปิดประเทศ เร่งแก้ปัญหาขั้นตอนเข้าประเทศ appeared first on สำนักข่าวอินโฟเควสท์.",https://www.infoquest.co.th/2021/142470,2021_11_04
ยอดสั่งซื้อภาคการผลิตเยอรมนีฟื้นตัว หลังร่วงแรงจากปัญหาห่วงโซ่อุปทาน,สำนักงานสถิติแห่งชาติเยอรมนี (Destatis) เปิดเผยในวันนี้ว่า ยอดสั่งซื้อภาคการผลิตในเดือนก.ย.ฟื้นตัว หลังจากร่วงลงอย่างรุนแรงในเดือนส.ค. ท่ามกลางภาวะชะงักงันของห่วงโซ่อุปทานซึ่งส่งผลกระทบต่อกิจกรรมการผลิตของโรงงาน ข้อมูลระบุว่า ยอดสั่งซื้อของภาคการผลิตในเดือนก.ย. เพิ่มขึ้น 1.3% หลังจากร่วงลง 8.8% ในเดือนส.ค. ขณะที่นักวิเคราะห์คาดการณ์ไว้ก่อนหน้านี้ว่า ยอดสั่งซื้อของภาคการผลิตอาจเพิ่มขึ้น 2.0% ยอดสั่งซื้อภายในประเทศ ลดลง 5.9% ขณะที่ยอดสั่งซื้อต่างประเทศ เพิ่มขึ้น 6.3% ส่วนยอดสั่งซื้อใหม่จากยูโรโซน ร่วงลง 7.3% และยอดสั่งซื้อใหม่จากประเทศอื่น ๆ เพิ่มขึ้น 14.9% มาร์เก็ตวอทช์รายงานว่า ข้อมูลจากผลสำรวจผู้จัดการฝ่ายจัดซื้อระบุว่า ภาคการผลิตของเยอรมนียังคงได้รับผลกระทบจากปัญหาด้านห่วงโซ่อุปทานในวงกว้าง และการขาดแคลนวัสดุยังคงเป็นปัจจัยที่จำกัดทั้งการผลิตและยอดสั่งซื้อใหม่ โดย สำนักข่าวอินโฟเควสท์ (04 พ.ย. 64) The post ยอดสั่งซื้อภาคการผลิตเยอรมนีฟื้นตัว หลังร่วงแรงจากปัญหาห่วงโซ่อุปทาน appeared first on สำนักข่าวอินโฟเควสท์.,https://www.infoquest.co.th/2021/142465,2021_11_04
ผู้ว่าแบงก์ชาติญี่ปุ่นชี้ไม่รีบยุติมาตรการกระตุ้นศก. แม้เฟดปรับลด QE,นายฮารุฮิโกะ คุโรดะ ผู้ว่าการธนาคารกลางญี่ปุ่น (BOJ) เปิดเผยในวันนี้ว่า BOJ ยังไม่มีความจำเป็นที่ต้องยกเลิกมาตรการกระตุ้นเศรษฐกิจขนานใหญ่ในเร็ว ๆ นี้ หลังธนาคารกลางสหรัฐ (เฟด) ประกาศตัดสินใจที่จะเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) เมื่อคืนที่ผ่านมา นายคุโรดะเปิดเผยต่อผู้สื่อข่าวหลังเข้าร่วมประชุมกับนายกรัฐมนตรีฟุมิโอะ คิชิดะ โดยระบุว่า BOJ เผชิญกับผลกระทบจากโควิด-19 ที่แตกต่างออกไปจากบรรดาธนาคารกลางของชาติตะวันตก นายคุโรดะกล่าวกับผู้สื่อข่าวหลังการประชุมวันนี้ว่า “เราจะผ่อนคลายทางการเงินอย่างต่อเนื่องเพื่อบรรลุเป้าหมายราคาเงินเฟ้อที่ระดับ 2% นอกเหนือไปจากนี้ เรายังจะดำเนินโครงการพิเศษเพื่อรับมือกับการแพร่ระบาดของโคโรนาไวรัสด้วย” ทั้งนี้ นายคุโรดะได้ระบุว่า ยอดผู้ติดเชื้อโควิด-19 ใหม่ “ลดลงอย่างรวดเร็ว” ในญี่ปุ่น แต่ถึงเช่นนั้น BOJ ก็จะยังเดินหน้าสนับสนุนด้านการจัดหาเงินทุนสำหรับสถาบันการเงินอย่างต่อเนื่องจนถึงเดือนมี.ค.ปีหน้า อนึ่ง คณะกรรมการกำหนดนโยบายการเงิน (FOMC) ของเฟดประกาศเมื่อคืนนี้ว่า จะปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) เดือนละ 1.5 หมื่นล้านดอลลาร์ เริ่มตั้งแต่เดือนพ.ย. โดยเฟดจะปรับลดวงเงินซื้อพันธบัตรรัฐบาลสหรัฐเดือนละ 1 หมื่นล้านดอลลาร์ และปรับลดวงเงินซื้อตราสารหนี้ที่มีสินเชื่อที่อยู่อาศัยเป็นหลักประกันการจำนอง (MBS) เดือนละ 5 พันล้านดอลลาร์ โดย สำนักข่าวอินโฟเควสท์ (04 […] The post ผู้ว่าแบงก์ชาติญี่ปุ่นชี้ไม่รีบยุติมาตรการกระตุ้นศก. แม้เฟดปรับลด QE appeared first on สำนักข่าวอินโฟเควสท์.,https://www.infoquest.co.th/2021/142463,2021_11_04
สธ. เผยพบผู้เสียชีวิต 3 รายเกี่ยวข้องฉีดวัคซีนโควิด มีภาวะลิ่มเลือดอุดตัน-แพ้รุนแรง,"นพ.เฉวตสรร นามวาท ผู้อำนวยการกองควบคุมโรคและภัยสุขภาพในภาวะฉุกเฉิน กรมควบคุมโรค กระทรวงสาธารณสุข (สธ.) เปิดเผยถึงผลการพิจารณาของคณะผู้เชี่ยวชาญ กรณีเสียชีวิตภายหลังการรับวัคซีนโควิด-19 โดยได้รับรายงานทั้งหมด 1,296 ราย และคณะผู้เชี่ยวชาญได้พิจารณาแล้ว 842 ราย พบว่า ผู้เสียชีวิตที่มีเหตุการณ์เกี่ยวข้องกับวัคซีนมีทั้งหมด 3 ราย ด้วยภาวะลิ่มเลือดอุดตันร่วมกับเกล็ดเลือดต่ำ 2 ราย และอาการแพ้รุนแรงร่วมกับภาวะช็อก 1 ราย ส่วนเหตุการณ์ที่ไม่สามารถสรุปได้ว่าเกี่ยวข้องกับวัคซีนหรือไม่ มีจำนวน 66 ราย ข้อมูลไม่เพียงพอที่จะสรุปว่าเกี่ยวข้องกับวัคซีนหรือไม่ จำนวน 41 ราย และรอสรุปสาเหตุการเสียชีวิตจากผลชันสูตร ข้อมูลเพิ่มเติมอีก 191 ราย ในส่วนที่เหลือ 541 ราย สาเหตุการเสียชีวิตไม่เกี่ยวข้องกับวัคซีน โดยเป็นเหตุการณ์ร่วมจากภาวะโรคอื่นๆ นพ.เฉวตสรร กล่าวว่า สถานการณ์การติดเชื้อโควิด-19 ภาพรวมในประเทศไทย ตัวเลขการติดเชื้อมีแนวโน้มลดลง แต่ในบางพื้นที่ยังมีคลัสเตอร์ใหม่ๆ โดยมีความเกี่ยวข้องกับตลาด และแรงงานต่างด้าว สำหรับภาคใต้ภาพรวมก็มีแนวโน้มลดลงเรื่อยๆ โดยจังหวัดยะลา และนราธิวาส มีแนวโน้มการติดเชื้อที่ลดลงอย่างชัดเจน ส่วนสงขลามีทิศทางลดลงเล็กน้อย ในขณะที่ปัตตานีผู้ติดเชื้อยังอยู่ในระดับสูงอยู่ […] The post สธ. เผยพบผู้เสียชีวิต 3 รายเกี่ยวข้องฉีดวัคซีนโควิด มีภาวะลิ่มเลือดอุดตัน-แพ้รุนแรง appeared first on สำนักข่าวอินโฟเควสท์.",https://www.infoquest.co.th/2021/142479,2021_11_04
ครม.ปรับเกณฑ์-เพิ่มวงเงินชดเชยผลกระทบทางเสียงการสร้างรันเวย์สนามบินสุวรรณภูมิ,"น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี (ครม.) เห็นชอบปรับหลักเกณฑ์การชดเชยผู้ได้รับผลกระทบด้านเสียงจากการก่อสร้างทางวิ่งเส้นที่ 3 ท่าอากาศยานสุวรรณภูมิ จากเดิมที่ชดเชยเฉพาะอาคารที่ก่อสร้างก่อนปี 2549 เป็นชดเชยเฉพาะอาคารที่ก่อสร้างอยู่ก่อนจนถึงวันที่รายงานการประเมินผลกระทบสิ่งแวดล้อม สำหรับโครงการ กิจการ หรือการดำเนินการที่อาจก่อให้เกิดผลกระทบต่อชุมชนอย่างรุนแรง (Environmental and Health Impact Assessment :EHIA) โครงการก่อสร้างทางวิ่งเส้นที่ 3 และ 4 ท่าอากาศยานสุวรรณภูมิ ของ บมจ.ท่าอากาศยานไทย (AOT) หรือ ทอท.ได้รับความเห็นชอบจากคณะกรรมการสิ่งแวดล้อมแห่งชาติ เมื่อวันที่ 20 ก.ค.63 นอกจากนี้ ครม.ยังได้อนุมัติการขยายกรอบวงเงินลงทุนโครงการก่อสร้างทางวิ่งเส้นที่ 3 ท่าอากาศยานสุวรรณภูมิ ในส่วนของงบประมาณสำหรับดำเนินการชดเชยผลกระทบด้านเสียงเนื่องจากการก่อสร้างทางวิ่งเส้นที่ 3 เพิ่มขึ้น 6,254.941 ล้านบาท ทำให้วงเงินชดเชยผลกระทบด้านเสียงเพิ่มขึ้นเป็น 12,564.101 ล้านบาท และส่งผลให้โครงการก่อสร้างทางวิ่งเส้นที่ 3 มีวงเงินลงทุนเพิ่มขึ้นจาก 21,795.941 ล้านบาท เพิ่มเป็น 28,050.882 ล้านบาท โดย […] The post ครม.ปรับเกณฑ์-เพิ่มวงเงินชดเชยผลกระทบทางเสียงการสร้างรันเวย์สนามบินสุวรรณภูมิ appeared first on สำนักข่าวอินโฟเควสท์.",https://www.infoquest.co.th/2021/142476,2021_11_04
ครม.รับทราบการดำเนินงานตามแผนพัฒนาตลาดทุนไทยเสร็จแล้ว 29 แผนจาก 65 แผน,น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี (ครม.) รับทราบรายงานผลการดำเนินการภายใต้แผนพัฒนาตลาดทุนไทย ฉบับที่ 3 (ปี 2560-2564) ประจำปี 2563 ประกอบด้วย 7 มาตรการหลัก 17 มาตรการย่อย และแผนงานสนับสนุน 65 แผนงาน โดยได้ดำเนินการแล้วเสร็จจำนวน 29 แผนงาน อยู่ระหว่างดำเนินการ 32แผนงาน ล่าช้ากว่ากำหนด 3 แผนงาน และไม่เป็นไปตามแผน 1แผนงาน สำหรับมาตรการหลัก 7 แผนงานประกอบด้วย 1.การเป็นแหล่งทุนสำหรับวิสาหกิจขนาดกลางและขนาดย่อม (เอสเอ็มอี) วิสาหกิจเริ่มต้น(สตาร์ทอัพ) และนวัตกรรม มุ่งเน้นการส่งเสริมให้เอสเอ็มอีและสตาร์ทอัพ เข้าถึงแหล่งเงินทุนโดยการสนับสนุนนวัตกรรม ดำเนินการแล้วเสร็จ 2 แผนงาน ได้แก่ การระดมทุนของกิจการจากบุคคลจำนวนมากด้วยการเสนอขายหลักทรัพย์ผ่านระบบคราวด์ฟันดิง ด้วยระบบสินเชื่อออนไลน์ระหว่างบุคคล และเตรียมการพัฒนาแพลตฟอร์มเพื่อรองรับการซื้อขายสำหรับนักลงทุนประเภทพิเศษ และอยู่ระหว่างดำเนินการ 2 แผนงาน 2.การเป็นแหล่งระดมทุนสำหรับโครงสร้างพื้นฐานของประเทศ ดำเนินการแล้วเสร็จ 1 แผนงาน คือ […] The post ครม.รับทราบการดำเนินงานตามแผนพัฒนาตลาดทุนไทยเสร็จแล้ว 29 แผนจาก 65 แผน appeared first on สำนักข่าวอินโฟเควสท์.,https://www.infoquest.co.th/2021/142496,2021_11_04
SCGP วางงบลงทุนปี 65 ราว 2 หมื่นลบ.รองรับ M&P-ขยายกำลังผลิตกระดาษเวียดนาม,"นายดนัยเดช เกตุสุวรรณ ประธานเจ้าหน้าที่บริหารสายการเงิน บมจ.เอสซีจี แพคเกจจิ้ง (SCGP) เปิดเผยว่า บริษัทวางงบลงทุนในปี 65 ราว 20,000 ล้านบาท เพื่อรองรับการเติบโตของธุรกิจอย่างต่อเนื่อง โดยจะแบ่งเป็น การลงทุนในโครงการขยายกำลังการผลิตกระดาษบรรจุภัณฑ์ 370,000 ตัน/ปี ของบริษัท Vina Kraft Paper Company Limited (VKPC) ซึ่งเป็นบริษัทร่วมทุนของบริษัท ตั้งอยู่ในจังหวัด Vinh Phuc ทางตอนเหนือของประเทศเวียดนาม วางงบลงทุนในปีหน้าราว 4,000-5,000 ล้านบาท ทั้งนี้ โครงการดังกล่าวมีกำหนดเริ่มดำเนินการในปี 67 ซึ่งเมื่อดำเนินการล้วจะช่วยสนับสนุนให้บริษัทฯ สามารถขยายฐานตลาดไปในประเทศอื่นๆ ทั้งเวียดนาม และจีนตอนใต้ เป็นต้น นอกจากนี้จะใช้สำหรับปรับปรุงเครื่องจักรให้มีประสิทธิภาพเหมาะสม, ลงทุนด้านอินโนเวชั่น และ การดำเนินธุรกิจแบบยั่งยืน ราว 4,000-5,000 ล้านบาท รวมถึงโอกาสการทำ Merger & Partnership (M&P) ในธุรกิจปลายน้ำของบรรจุภัณฑ์ทั่วโลก วางงบลงทุนในส่วนนี้ราว 10,000 […] The post SCGP วางงบลงทุนปี 65 ราว 2 หมื่นลบ.รองรับ M&P-ขยายกำลังผลิตกระดาษเวียดนาม appeared first on สำนักข่าวอินโฟเควสท์.",https://www.infoquest.co.th/2021/142488,2021_11_04
นินเทนโดหั่นคาดการณ์ยอดขาย “สวิตช์” หลังชิปขาดแคลน,บริษัทนินเทนโดของญี่ปุ่นประกาศปรับลดคาดการณ์ยอดขายเครื่องเล่นเกมคอนโซล “นินเทนโด สวิตช์” ประจำปีงบการเงิน 2564 ลงเหลือ 24 ล้านเครื่อง จากระดับก่อนหน้าที่ 25.5 ล้านเครื่อง เนื่องจากปัญหาชิปขาดแคลนทั่วโลกกระทบการผลิต สำนักข่าวรอยเตอร์รายงานว่า นินเทนโดขายสวิตช์ไปแล้ว 8.28 ล้านเครื่องในช่วงเวลา 6 เดือนซึ่งสิ้นสุด ณ เดือนก.ย. เทียบกับยอดขาย 12.53 ล้านเครื่องในช่วงเวลาเดียวกันเมื่อปีที่แล้ว นินเทนโดเปิดตัว “สวิตช์” รุ่น OLED ในราคา 349.99 ดอลลาร์ไปเมื่อวันที่ 8 ต.ค.ที่ผ่านมา ซึ่งเป็นช่วงก่อนเริ่มเทศกาลช้อปปิ้งปลายปีนี้ โดยเป็นความพยายามเพิ่มยอดขาย “สวิตช์” ที่อยู่ในตลาดมาเป็นปีที่ 5 แล้ว อย่างไรก็ดี ปัญหาชิปขาดแคลนทั่วโลกส่งผลให้สินค้าขาดตลาดในหลายแห่ง โดย สำนักข่าวอินโฟเควสท์ (04 พ.ย. 64) The post นินเทนโดหั่นคาดการณ์ยอดขาย “สวิตช์” หลังชิปขาดแคลน appeared first on สำนักข่าวอินโฟเควสท์.,https://www.infoquest.co.th/2021/142483,2021_11_04
ตร. เตรียมกำลัง 8.6 หมื่นนายรับมือเลือกตั้ง อบต. 28 พ.ย.นี้,"พล.ต.อ.ดำรงศักดิ์ กิตติประภัสร์ รองผู้บัญชาการตำรวจแห่งชาติ (รอง ผบ.ตร.) เป็นประธานการประชุมร่วมกับทุกหน่วยที่เกี่ยวข้องเพื่อเตรียมความพร้อมการรักษาความปลอดภัยและความสงบเรียบร้อยการจัดการเลือกตั้งสมาชิกองค์การบริหารส่วนตำบลและนายกองค์การบริหารส่วนตำบล (อบต.) ในวันที่ 28 พ.ย.นี้ เนื่องจากเป็นการเลือกตั้งท้องถิ่นทั่วประเทศในเวลาเดียว โดยมีจำนวนหน่วยเลือกตั้ง 60,414 หน่วย จำนวน นายก อบต. 5,172 คน จำนวนสมาชิก อบต. 55,197 คน โดยมีพื้นที่ที่มีการแข่งขันสูง จำนวน 211 แห่ง 39 จังหวัด อาจมีการกระทำความผิดเกี่ยวกับกฎหมายเลือกตั้ง จึงจัดกำลังตำรวจไว้รักษาความปลอดภัยประจำหน่วยเลือกทั้งสิ้น 86,844 นาย ทั้งนี้ได้กำชับตำรวจในการรักษาความปลอดภัยประจำหน่วยเลือกตั้ง ชุดเคลื่อนที่เร็ว เพื่อเข้าระงับเหตุ การรักษาความปลอดภัยในการขนย้ายหีบบัตรเลือกตั้งให้เป็นไปด้วยความเรียบร้อยไม่มีเหตุการณ์ที่รุนแรงหรือกระทบต่อการจัดการเลือกตั้ง มีการประชาสัมพันธ์ข้อห้ามหรือกฎหมายต่างๆ ที่เกี่ยวข้อง เพื่อให้ประชาชนเข้าใจและปฏิบัติตามกฎหมาย พล.ต.อ.ดำรงศักดิ์ กล่าวว่า การประชุมวันนี้เพื่อให้เห็นภาพรวมเจาะลึกทุกพื้นที่ว่ามีพื้นที่ใดมีผู้มีอิทธิพล และต้องเฝ้าระวังเป็นพิเศษ ไม่ให้เกิดเหตุร้าย รวมทั้งกำหนดแผนระดมกวาดล้างอาชญากรรมก่อนถึงวันเลือกตั้งด้วย โดยให้มีการติดตามสถานการณ์ด้านการข่าวและเฝ้าระวังบุคคลหรือกลุ่มที่อาจเข้ามาก่อเหตุความรุนแรงและดูแลรักษาความสงบเรียบร้อยในพื้นที่มิให้เกิดเหตุการณ์กระทบกระทั่งระหว่างผู้สมัครเกิดเหตุประทุษร้ายต่างๆ หรือการกระทำผิดกฎหมายต่างๆ รวมทั้งจัดชุดป้องกันปราบปรามการกระทำผิดกฎหมายเลือกตั้ง ออกตรวจตราสอดส่องป้องกันมิให้มีการกระทำความผิดกฎหมายในช่วงโค้งสุดท้ายตามพ.ร.บ.การเลือกตั้งสมาชิกท้องถิ่นหรือผู้บริการท้องถิ่น พ.ศ.2562 และตามประมวลกฎหมายอาญา เช่น การทำลายป้ายผู้สมัครรับเลือกตั้ง การซื้อสิทธิขายเสียงทั้งนี้ได้สั่งการให้ตำรวจภูธรภาคประสานการปฏิบัติกับทุกหน่วยที่เกี่ยวข้องเพื่อบูรณาการกำลังเจ้าหน้าที่ตำรวจพื้นที่ในการดูแลความสงบเรียบร้อยการจัดการเลือกตั้งให้เป็นไปอย่างมีประสิทธิภาพ […] The post ตร. เตรียมกำลัง 8.6 หมื่นนายรับมือเลือกตั้ง อบต. 28 พ.ย.นี้ appeared first on สำนักข่าวอินโฟเควสท์.",https://www.infoquest.co.th/2021/142504,2021_11_04
นายกฯ มุ่งมั่นทำงานแก้ปัญหาความเดือดร้อนปชช.ในช่วงเวลาที่เหลือของรัฐบาล,น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวภายหลังการประชุมคณะรัฐมนตรี (ครม.) ว่า พล.อ.ประยุทธ์ จันทร์โอชา นายกรัฐมนตรีและรมว.กลาโหม ได้กล่าวถึงการทำงานใน 1 ปีครึ่งที่เหลือของรัฐบาลว่า นายกรัฐมนตรี ยังมุ่งมั่นในการทำงานแก้ไขปัญหาอุปสรรค ความเดือดร้อนของประชาชน ทั้งเรื่องโควิด-19 เศรษฐกิจ สังคม โดยนายกรัฐมนตรี ระบุว่า เป็นนายกรัฐมนตรีต้องอดทนเพื่อให้เกิดผลสำเร็จ บางเรื่องอาจจะยังไม่เห็นผลทันที แต่ผลสำเร็จที่เกิดขึ้นในอนาคตต้องมีอย่างแน่นอน ซึ่งจะส่งผลต่อประชาชนและประเทศชาติในภาพรวม ส่วนที่หลายพรรคการเมืองเริ่มปรับกลยุทธ์เข้าถึงคนรุ่นใหม่มากขึ้น หาก พล.อ.ประยุทธ์ จะลงชิงนายกอีกครั้งจะปรับภาพการทำงานร่วมกับคนรุ่นใหม่อย่างไร น.ส.ไตรศุลี กล่าวว่า เรื่องการทำงานกับคนรุ่นใหม่ นายกรัฐมนตรีไม่มีปัญหา เพราะสามารถพูดคุยกับคุณทุกรุ่นทุกวัย และยินดีที่จะรับคนรุ่นใหม่เข้ามาทำงาน ทั้งนี้ นายกรัฐมนตรีพร้อมปรับตัวและรับฟังความคิดเห็น หากเรื่องที่เป็นประโยชน์ต่อประเทศชาติ และเป็นผลดีต่อชาติ ศาสน์ กษัตริย์ ส่วนการลักลอบเข้าเมืองผิดกฏหมาย นายกรัฐมนตรีได้สั่งการให้ดำเนินการอย่างเด็ดขาด และไม่ว่าจะเป็นข้าราชการ ตำรวจ ทหาร มหาดไทย หรือหน่วยงานอื่นๆที่เกี่ยวข้องมีส่วนรวมในขบวนการ ต้องดำเนินคดีอย่างเร็วที่สุด สำหรับกรณีที่สหภาพแรงงานรัฐวิสาหกิจ องค์การขนส่งมวลชนกรุงเทพ (ขสมก.)ขอให้รัฐบาลลดราคาน้ำมันเชื้อเพลิง รวมทั้งข้อเรียกร้องจากกลุ่มรถบรรทุก ที่เตรียมยกระดับการประท้วงนั้น นายกรัฐมนตรีรับปากจะดูแลอย่างเต็มที่ เต็มความสามารถ […] The post นายกฯ มุ่งมั่นทำงานแก้ปัญหาความเดือดร้อนปชช.ในช่วงเวลาที่เหลือของรัฐบาล appeared first on สำนักข่าวอินโฟเควสท์.,https://www.infoquest.co.th/2021/142499,2021_11_04
ครม.สั่งคลังศึกษามาตรการภาษีจูงใจตั้งฐานผลิตรถ EV หวั่นรถนำเข้าทะลัก,นายสันติ พร้อมพัฒน์ รมช.คลัง กล่าวว่า ที่ประชุมคณะรัฐมนตรี (ครม.) วันนี้ได้มีการหารือถึงมาตรการสนับสนุนอุตสาหกรรมรถยนต์ไฟฟ้า (EV) โดยเฉพาะมาตรการด้านภาษี ซึ่งกระทรวงการคลังต้องไปดูมาตรการด้านภาษีเพื่อจูงใจนักลงทุนให้เข้ามาใช้ไทยเป็นฐานการผลิตรถอีวีในระยะยาว “ช่วงเปลี่ยนผ่าน กระทรวงการคลังมองว่า ต้องมีการสนับสนุนให้ประชาชนมีการใช้รถไฮบริดควบคู่กันไปด้วย คงไม่สามารถที่จะเร่งสนับสนุนการลงทุนรถ EV ให้เร็วเกินไป เพราะว่าต้องพิจารณาในเรื่องของชิ้นส่วนประกอบ สถานีชาร์จ ต้องใช้เวลาในการพิจารณาให้ทัน ซึ่งหากไม่ทำควบคู่ไปพร้อมกัน คลังก็กังวลว่าจะต้องมีการนำเข้ารถ EV จากต่างประเทศมากเกินไป” นายสันติ กล่าว ขณะที่นายอาคม เติมพิทยาไพสิฐ รมว.คลัง กล่าวว่า ครม.วันนี้ ยังไม่ได้มีการหารือเกี่ยวกับการปรับลดภาษีสรรพสามิตน้ำมันดีเซลเพื่อพยุงราคาขายปลีกน้ำมันดีเซล โดย สำนักข่าวอินโฟเควสท์ (04 พ.ย. 64) The post ครม.สั่งคลังศึกษามาตรการภาษีจูงใจตั้งฐานผลิตรถ EV หวั่นรถนำเข้าทะลัก appeared first on สำนักข่าวอินโฟเควสท์.,https://www.infoquest.co.th/2021/142494,2021_11_04
เครือ ORI ลุยเปิดแนวราบ 3 โครงการใหม่เจาะกลุ่มไฮเอนด์รับดีมานด์โตต่อเนื่อง,นางศุภลักษณ์ จันทร์พิทักษ์ ประธานเจ้าหน้าที่บริหาร บมจ.บริทาเนีย บริษัทในเครือบมจ.ออริจิ้น พร็อพเพอร์ตี้ (ORI) เปิดเผยว่า จากสถานการณ์เศรษฐกิจและความเชื่อมั่นของผู้บริโภคที่มีแนวโน้มฟื้นตัว หลังจากที่รัฐบาลเดินหน้าเปิดประเทศต้อนรับนักท่องเที่ยวต่างชาติตั้งแต่วันที่ 1 พ.ย.เพื่อเร่งฟื้นฟูเศรษฐกิจ ประกอบกับธนาคารแห่งประเทศ (ธปท.) ได้ผ่อนปรนมาตรการ LTV (Loan to Value) จากเดิมกำหนดเพดานการปล่อยสินเชื่อที่อยู่อาศัย 70-95% เป็น 100% เพื่อกระตุ้นธุรกิจอสังหาริมทรัพย์และการตัดสินใจซื้อที่อยู่อาศัยในช่วงนี้ บริษัทจึงวางแผนเปิดตัวโครงการที่อยู่อาศัยแนวราบในช่วงไตรมาสสุดท้ายของปีนี้จำนวน 6 โครงการ ภายใต้แบรนด์ “แกรนด์ บริทาเนีย – บริทาเนีย – ไบรตัน” มูลค่ารวม 4.3 พันล้านบาท เพื่อรับการฟื้นตัวของเศรษฐกิจและความต้องการซื้อที่อยู่อาศัยที่มีแนวโน้มเพิ่มขึ้น ล่าสุดบริษัทได้นำร่องเปิดตัวโครงการบ้านแฝดและบ้านเดี่ยวภายใต้แบรนด์ “แกรนด์ บริทาเนีย” 3 โครงการ ภายใต้คอนเซปต์ “The Proud Of Yours” ความภาคภูมิแห่งการใช้ชีวิต เตรียมพบบ้าน Modern Luxury Nordic บนทำเลศักยภาพใกล้ทางด่วนและแนวรถไฟฟ้า โดยออกแบบบ้านและฟังก์ชันให้สามารถตอบสนองการใช้ชีวิตวิถีใหม่แบบ […] The post เครือ ORI ลุยเปิดแนวราบ 3 โครงการใหม่เจาะกลุ่มไฮเอนด์รับดีมานด์โตต่อเนื่อง appeared first on สำนักข่าวอินโฟเควสท์.,https://www.infoquest.co.th/2021/142516,2021_11_04
ครม.ไฟเขียวเพิกถอนเขตป่าสงวน 502 ไร่ ในจ.อุบลฯ เพื่อจัดสรรที่ทำกิน,น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี (ครม.) เห็นชอบร่างกฎกระทรวงเพิกถอนป่าสงวนแห่งชาติป่าฝั่งซ้ายลำโดมใหญ่บางส่วน ในท้องที่ตำบลสีวิเชียร อำเภอน้ำยืน จังหวัดอุบลราชธานี ตามที่คณะกรรมการกฤษฎีกาได้ตรวจพิจารณาแล้ว รวมพื้นที่ 502 ไร่ 3 งาน 74.25 ตารางวา เพื่อให้ราษฎรมีที่อยู่อาศัยและที่ทำกินในพื้นที่ที่มีการออกใบจองไว้แล้ว ประกอบกับพื้นที่ดังกล่าวทับซ้อนกับพื้นที่ของโครงการจัดที่ดินผืนใหญ่น้ำยืน ซึ่งคณะกรรมการจัดที่ดินแห่งชาติพิจารณาอนุมัติให้จังหวัดอุบลราชธานีดำเนินโครงการดังกล่าวเพื่อจัดสรรที่อยู่อาศัยและที่ทำกินให้แก่ราษฏร โดย สำนักข่าวอินโฟเควสท์ (04 พ.ย. 64) The post ครม.ไฟเขียวเพิกถอนเขตป่าสงวน 502 ไร่ ในจ.อุบลฯ เพื่อจัดสรรที่ทำกิน appeared first on สำนักข่าวอินโฟเควสท์.,https://www.infoquest.co.th/2021/142511,2021_11_04
ครม.อนุมัติเวนคืนที่ดินสร้างทางหลวงท้องถิ่น เชื่อมถนนสุขาภิบาล 5 – นิมิตใหม่,น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี (ครม.) อนุมัติหลักการร่าง พ.ร.ฎ.กำหนดเขตที่ดินที่จะเวนคืนเพื่อสร้างทางหลวงท้องถิ่น สายเชื่อมระหว่างถนนสุขาภิบาล 5 (ถนนรัตนโกสินทร์สมโภช) กับถนนนิมิตใหม่ ซึ่งการเวนคืนครั้งนี้จะอยู่ในท้องที่แขวงท่าแร้ง เขตบางเขน แขวงคลองถนน แขวงออเงิน เขตสายไหม และแขวงสามวาตะวันตก แขวงสามวาตะวันออก เขตคลองสามวา โครงการนี้เป็นโครงการของ กทม.เพื่อแก้ไขปัญหาการจราจรในเขต กทม.และปริมณฑล บรรเทาภาระการจราจรบนถนนสายหลัก และเพิ่มพื้นที่ถนนในเขตชานเมือง รวมทั้งเพิ่มโครงข่ายการจราจรในพื้นที่ กทม.ให้มีความสมบูรณ์ยิ่งขึ้น ช่วยให้ประชาชนเดินทางสู่ถนนสายหลักที่อยู่ใกล้เคียงได้แก่ ถนนพหลโยธิน ถนนรามอินทรา ถนนสุวินทวงศ์ ทางพิเศษฉลองรัช และทางพิเศษหมายเลข 9 ได้สะดวก ลักษณะของโครงการเป็นการก่อสร้างถนนคอนกรีตเสริมเหล็กขนาด 8 ช่องจราจร (ไป-กลับ) ระยะทางประมาณ 9 กิโลเมตร กว้างประมาณ 60-80 เมตร ซึ่งทางสำนักงบประมาณแจ้งว่า กทม.มีแผนการจัดกรรมสิทธิ์และการเบิกจ่ายค่าทดแทน ระยะเวลาดำเนินการ 5 ปี ตั้งแต่วันที่ 23 มิถุนายน 2564 ถึงวันที่ […] The post ครม.อนุมัติเวนคืนที่ดินสร้างทางหลวงท้องถิ่น เชื่อมถนนสุขาภิบาล 5 – นิมิตใหม่ appeared first on สำนักข่าวอินโฟเควสท์.,https://www.infoquest.co.th/2021/142508,2021_11_04
ผู้ว่าแบงก์ชาติฟิลิปปินส์ชี้สามารถคงนโยบายการเงินแบบผ่อนคลายต่อไปได้,นายเบนจามิน ดิออคโน ผู้ว่าการธนาคารกลางฟิลิปปินส์ (BSP) ระบุในวันนี้ว่า BSP มีศักยภาพเพียงพอที่จะคงนโยบายการเงินแบบผ่อนคลาย ซึ่งเป็นการส่งสัญญาณถึงทิศทางของธนาคารกลางก่อนที่การประชุมนโยบายจะเปิดฉากขึ้นในช่วงปลายเดือนนี้ นายดิออคโนกล่าวว่า BSP สามารถสนับสนุนการฟื้นตัวทางเศรษฐกิจได้อย่างต่อเนื่อง โดยมองว่าเงินเฟ้อที่ปรับตัวสูงขึ้นเป็นเพียงภาวะที่เกิดขึ้นชั่วคราวเท่านั้น สำนักข่าวรอยเตอร์รายงานว่า BSP จะจัดการประชุมกำหนดอัตราดอกเบี้ยครั้งถัดไปในวันที่ 18 พ.ย.นี้ โดย BSP ได้คงอัตราดอกเบี้ยที่ระดับต่ำเป็นประวัติการณ์ที่ 2.0% ในการประชุม 7 ครั้งที่ผ่านมา เพื่อสนับสนุนการขยายตัวของเศรษฐกิจ อย่างไรก็ตาม การที่ฟิลิปปินส์กลับมาบังคับใช้มาตรการล็อคดาวน์อันเข้มงวดในกรุงจาการ์ตาและเขตปริมณฑลเมื่อเดือนส.ค.ที่ผ่านมานั้นมีแนวโน้มทำให้เศรษฐกิจในไตรมาส 3 ชะลอตัวลงเมื่อเทียบกับไตรมาสก่อนหน้า ถ้อยแถลงของนายดิออคโนมีขึ้น หลังจากธนาคารกลางสหรัฐ (เฟด) ตรึงอัตราดอกเบี้ยในการประชุมครั้งล่าสุดเมื่อวันพุธที่ผ่านมา (3 พ.ย.) ตามความคาดหมายในวงกว้าง ขณะที่นายเจอโรม พาวเวล ประธานเฟดแถลงว่า เฟดจะไม่เร่งปรับขึ้นอัตราดอกเบี้ย แม้จะเริ่มปรับลดวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ในเดือนนี้ก็ตาม โดย สำนักข่าวอินโฟเควสท์ (04 พ.ย. 64) The post ผู้ว่าแบงก์ชาติฟิลิปปินส์ชี้สามารถคงนโยบายการเงินแบบผ่อนคลายต่อไปได้ appeared first on สำนักข่าวอินโฟเควสท์.,https://www.infoquest.co.th/2021/142521,2021_11_04
สายการบินจีนขึ้นค่าธรรมเนียมน้ำมันพรุ่งนี้ หลังราคาน้ำมันโลกขึ้นต่อเนื่อง,"สายการบินของจีนเตรียมเก็บค่าธรรมเนียมน้ำมันเชื้อเพลิงเพิ่มเป็นครั้งแรกในรอบกว่า 2 ปี หลังจากที่ราคาน้ำมันโลกปรับตัวสูงขึ้น โดยจะเริ่มเก็บธรรมเนียมดังกล่าวในวันศุกร์นี้ (5 พ.ย.) เฉพาะเที่ยวบินในประเทศ สำนักข่าวรอยเตอร์รายงานว่า สายการบินไชน่า อีสเทิร์น แอร์ไลน์ประกาศวันนี้ว่า จะเริ่มขึ้นค่าธรรมเนียมน้ำมันเชื้อเพลิง 10 หยวน (1.56 ดอลลาร์) ต่อคน สำหรับเส้นทางบินระยะใกล้ไม่เกิน 800 กิโลเมตร และ 20 หยวนสำหรับเที่ยวบินระยะไกลมากกว่า 800 กิโลเมตร นอกจากนี้ ยังมีสายการบินแอร์ ไชน่า, ไชน่า เซาเทิร์น แอร์ไลน์ และสายการบินขนาดเล็กอื่น ๆ ที่ประกาศขึ้นค่าธรรมเนียมน้ำมันเชื้อเพลิงในช่วงไม่กี่วันที่ผ่านมาเช่นกัน การปรับขึ้นค่าธรรมเนียมเกิดขึ้น หลังจากที่ราคาน้ำมันดิบในตลาดโลกใกล้แตะระดับสูงสุดในรอบหลายปี โดยขณะนี้ราคาน้ำมันดิบเบรนท์ไต่ขึ้นเหนือระดับ 80 ดอลลาร์/บาร์เรล ทะยานขึ้นจากระดับ 20 ดอลลาร์/บาร์เรลในช่วงที่โควิด-19 เริ่มระบาดใหม่ ๆ นอกจากนี้ สายการบินของจีนยังประสบปัญหาความต้องการเดินทางในประเทศที่ต่ำมากอยู่แล้ว เนื่องจากการระบาดของโควิด-19 ระลอกล่าสุดที่ขยายวงกว้างในประเทศ โดย สำนักข่าวอินโฟเควสท์ (04 พ.ย. 64) The post สายการบินจีนขึ้นค่าธรรมเนียมน้ำมันพรุ่งนี้ หลังราคาน้ำมันโลกขึ้นต่อเนื่อง appeared first on สำนักข่าวอินโฟเควสท์.",https://www.infoquest.co.th/2021/142513,2021_11_04
ทรีนีตี้ ชวนลงทุนกองหุ้นเวียดนามรับเศรษฐกิจฟื้นแรงดันกำไร บจ.โต,นายวิศิษฐ์ องค์พิพัฒนกุล กรรมการผู้จัดการ บล.ทรีนีตี้ เปิดเผยว่า เศรษฐกิจในประเทศอาเซียนมีการเติบโตที่ดี โดยจะเห็นเม็ดเงินไหลเข้ามาลงทุนในอาเซียนเพิ่มมากขึ้นหลังจากปีหน้าเศรษฐกิจสหรัฐฯคาดว่าจะเติบโตประมาณ 2% เท่านั้น ซึ่งเวียดนามจะเป็นประเทศหนึ่งที่มีเม็ดเงินทุนต่างชาติจะไหลเข้าไปลงทุน เพราะเศรษฐกิจจะฟื้นตัวได้แรงในลักษณะ V Shape โดยจะเริ่มเห็นการเติบโตตั้งแต่ไตรมาส 4/64 เป็นต้นไป และปีหน้าคาดว่าจะเติบโตประมาณ 4-6% จากจุดต่ำสุดในไตรมาส 3/64 ที่ติดดลบ 6.1% นอกจากนี้ ในปี 65 คาดว่าจะเห็นการดำเนินมาตรการทางการคลังของเวียดนามด้วยการอัดฉีดเงินประมาณ 2% ของ GDP หรือประมาณ 1.1 หมื่นล้านดอลลาร์สหรัฐฯ นำไปใช้ในการลงทุนด้านต่างๆ ขณะที่นโยบายการเงิน โดยเฉพาะดอกเบี้ยที่ยังต่ำ เงินเฟ้อต่ำและค่าเงินดองก็มีเสถียรภาพมาก เห็นได้จากเงินดองแข็งค่าขึ้นมาที่ 2.2 หมื่นดอง/ดอลลาร์สหรัฐฯ จาก 2.4 หมื่นดอง/ดอลลาร์สหรัฐฯ ภายหลังมีการเปลี่ยนนโยบายอัตราแลกเปลี่ยนให้แข็งค่าขึ้นหรือ a stronger currency policy มีฐานะเกินดุลบัญชีเดินสะพัด ขณะที่หนี้สาธารณะอยู่ในระดับ 58% ของ GDP ขณะที่เวียดนามมีเงินทุนสำรองกว่า 1 แสนล้านล้านเหรียญสหรัฐฯ […] The post ทรีนีตี้ ชวนลงทุนกองหุ้นเวียดนามรับเศรษฐกิจฟื้นแรงดันกำไร บจ.โต appeared first on สำนักข่าวอินโฟเควสท์.,https://www.infoquest.co.th/2021/142538,2021_11_04
ผลสำรวจชี้บริษัทเยอรมนีมีมุมมองบวกเพิ่มขึ้นต่อธุรกิจในต่างประเทศ,"สภาหอการค้าและอุตสาหกรรมเยอรมัน (DIHK) เปิดเผยว่า บริษัทของเยอรมนีมีมุมมองบวกต่อสถานการณ์ทางธุรกิจในต่างประเทศมากขึ้นกว่าในช่วงฤดูใบไม้ผลิ สำนักข่าวรอยเตอร์ระบุว่า 52% ของบริษัทกว่า 3,200 แห่งที่มีสำนักงานในต่างประเทศกล่าวว่า พวกเขาพึงพอใจกับธุรกิจในต่างประเทศ ขณะที่ 56% คาดหวังว่าสถานการณ์จะดีขึ้นในช่วง 12 เดือนข้างหน้า อย่างไรก็ตาม แม้ว่ารายงานสถานการณ์ทางธุรกิจจะมีแนวโน้มดีขึ้น แต่ 50% ของบริษัทที่ตอบแบบสำรวจก็ได้ระบุว่า ราคาพลังงานและวัตถุดิบที่สูงขึ้นเป็นปัจจัยเสี่ยงต่อเศรษฐกิจระดับโลกตลอดช่วง 12 เดือนข้างหน้า นอกจากนี้ บริษัทยังคาดการณ์ว่ากิจกรรมทางเศรษฐกิจในจีนและสหรัฐจะแย่ลงด้วย ทั้งนี้ สัดส่วนของบริษัทที่กล่าวถึงปัญหาคอขวดในด้านซัพพลายว่าเป็นปัจจัยเสี่ยงนั้น เพิ่มขึ้นสู่ระดับ 54% จาก 40% ในช่วงฤดูใบไม้ผลิ โดย สำนักข่าวอินโฟเควสท์ (04 พ.ย. 64) The post ผลสำรวจชี้บริษัทเยอรมนีมีมุมมองบวกเพิ่มขึ้นต่อธุรกิจในต่างประเทศ appeared first on สำนักข่าวอินโฟเควสท์.",https://www.infoquest.co.th/2021/142534,2021_11_04
ครม.ผ่านร่างกม.ฟอกเงิน เพิ่มความผิดครอบคลุมหนีภาษี-ซื้อขายสินทรัพย์ดิจิทัล,น.ส.รัชดา ธนาดิเรก รองโฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (ครม.) อนุมัติร่างพ.ร.บ.ป้องกันและปราบปรามการฟอกเงิน (ฉบับที่ ..) พ.ศ. …. ตามที่สำนักงานป้องกันและปราบปรามการฟอกเงิน (ปปง.) เสนอ ซึ่งเป็นการแก้ไขเพิ่มเติมพ.ร.บ.ป้องกันและปราบปรามการฟอกเงิน พ.ศ.2542 โดยปรับปรุงมาตรการป้องกันและปราบปรามการฟอกเงิน ให้สอดคล้องมาตรฐานสากลด้านการป้องกันและปราบปรามการฟอกเงินและการต่อต้านการสนับสนุนทางการเงินแก่การก่อการร้าย(Anti-Money Laundering and Combating the Financing of Terrorism (AML/CFTX)) ซึ่งเป็นไปตามข้อแนะนำของคณะทำงานเฉพาะกิจเพื่อดำเนินมาตรการทางการเงิน(The Financial Action Task Force – FATF) เพื่อให้เหมาะสมกับสภาพปัจจุบัน เกิดความเป็นธรรมและการบังคับใช้กฎหมายมีประสิทธิภาพมากยิ่งขึ้น นอกจากนี้ ยังช่วยให้ไทยสามารถเข้ารับการประเมินการปฏิบัติตามมาตรฐานสากลด้าน AML/CFTX ได้ทันตามรอบการประเมิน ซึ่งจะผลักดันให้ไทยเข้าเป็นสมาชิก FATF ภายในปี 2566 สำหรับร่างพระราชบัญญัติฉบับนี้มีสาระสำคัญ อาทิ 1.แก้ไขเพิ่มเติมบทนิยาม “ความผิดมูลฐาน” ให้ครอบคลุมความผิดในสถานการณ์ปัจจุบัน เช่น การค้าสื่อลามกอนาจารเด็ก การหลีกเลี่ยงหรือลักลอบหนีศุลกากร การปลอมเอกสารสิทธิ/เอกสารราชการ การซื้อขายสินทรัพย์ดิจิทัล การสมยอมในการเสนอราคา การเรียกดอกเบี้ยเกินอัตราที่กฎหมายกำหนด […] The post ครม.ผ่านร่างกม.ฟอกเงิน เพิ่มความผิดครอบคลุมหนีภาษี-ซื้อขายสินทรัพย์ดิจิทัล appeared first on สำนักข่าวอินโฟเควสท์.,https://www.infoquest.co.th/2021/142528,2021_11_04
ครม.อนุมัติแต่งตั้งผู้ว่าฯ 8 จังหวัด ผู้ตรวจราชการมท. 11 ราย,น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี (ครม.) เห็นชอบแต่งตั้งโยกย้ายผู้บริหารระดับสูงของกระทรวงมหาดไทยจำนวน 19 ราย ได้แก่ 1.นายโชตินรินทร์ เกิดสม รองผู้ว่าราชการจังหวัดระนอง ไปเป็นผู้ว่าราชการจังหวัดชุมพร 2.นายสมชัย กิจเจริญรุ่งโรจน์ รองผู้ว่าราชการจังหวัดตาก ไปเป็นผู้ว่าราชการจังหวัดตาก 3.นายสนั่น พงษ์อักษร รองผู้ว่าราชการจังหวัดกาฬสินธุ์ ไปเป็นผู้ว่าราชการจังหวัดนราธิวาส 4.นายวิบูรณ์ แววบัณฑิต รองผู้ว่าราชการจังหวัดน่าน ไปเป็นผู้ว่าราชการจังหวัดน่าน 5.นายศักดิ์ฤทธิ์ สลักคำ รองอธิบดีกรมการปกครอง ไปเป็นผู้ว่าราชการจังหวัดพะเยา 6.นายณัฐวุฒิ เพ็ชรพรหมศร รองผู้ว่าราชการจังหวัดเพชรบุรี ไปเป็นผู้ว่าราชการจังหวัดเพชรบุรี 7.นายเชษฐา โมสิกรัตน์ รองอธิบดีกรมป้องกันและบรรเทาสาธารณภัย ไปเป็นผู้ว่าราชการจังหวัดแม่ฮ่องสอน 8.นายขจร ศรีชวโนทัย รองอธิบดีกรมส่งเสริมการปกครองท้องถิ่น ไปเป็นผู้ว่าราชการจังหวัดสมุทรสงคราม 9.น.ส.ปาณี นาคะนาท รองผู้ว่าราชการจังหวัดจันทบุรี ไปเป็นผู้ตรวจราชการ 10.นายสุพจน์ ยศสิงห์ดำ รองผู้ว่าการจังหวัดสุมทรสงคราม ไปเป็นผู้ตรวจราชการ 11.นายสันติธร ยิ้มละมัย รองอธิบดีกรมส่งเสริมการปกครองท้องถิ่น ไปเป็นผู้ตรวจราชการ 12.ว่าที่ร้อยตรีณรงค์ […] The post ครม.อนุมัติแต่งตั้งผู้ว่าฯ 8 จังหวัด ผู้ตรวจราชการมท. 11 ราย appeared first on สำนักข่าวอินโฟเควสท์.,https://www.infoquest.co.th/2021/142555,2021_11_04
PROEN เผยกิจการร่วมค้าได้งานสายไฟฟ้าใต้ดินรถไฟฟ้าสีเขียวเหนือ 434.92 ลบ.,"บมจ.โปรเอ็น คอร์ป (PROEN) เปิดเผยว่า เมื่อวันที่ 3 พ.ย.64 ได้ลงนามในสัญญาจ้างก่อสร้างโครงการเปลี่ยนระบบสายไฟฟ้าอากาศเป็นสายไฟฟ้าใต้ดินเพื่อรองรับการเป็นมหานครแห่งอาเซียน โครงการรถไฟฟ้าสายสีเขียวเหนือ (ถนนพหลโยธินและถนนลาดพร้าว) ในนาม กิจการค้าร่วมโปรเอ็นดับเบิลยูอาร์ซี จากผู้ว่าจ้าง คือ บริษัท ชัยนันท์ค้าวัสดุก่อสร้าง (2524) จำกัด มูลค่าจางงานตามสัญญา 434,917,638.06 บาท (รวมภาษีมูลค่าเพิ่ม) กำหนดส่งมอบงานภายในวันที่ 13 ก.ค.65 โดย สำนักข่าวอินโฟเควสท์ (04 พ.ย. 64) The post PROEN เผยกิจการร่วมค้าได้งานสายไฟฟ้าใต้ดินรถไฟฟ้าสีเขียวเหนือ 434.92 ลบ. appeared first on สำนักข่าวอินโฟเควสท์.",https://www.infoquest.co.th/2021/142553,2021_11_04
"ภาวะตลาดตราสารหนี้: วันนี้มีมูลค่าการซื้อขายรวม 52,860 ล้านบาท","สมาคมตลาดตราสารหนี้ไทย(ThaiBMA) สรุปภาวะตลาดตราสารหนี้ไทยประจำวันนี้ มีมูลค่าการซื้อขายรวมทั้งวันอยู่ที่ 52,860 ล้านบาท ด้านประเภทของนักลงทุน ที่มีมูลค่าการซื้อขายสูงที่สุด 2 อันดับแรก คือ 1. กลุ่มบริษัทหลักทรัพย์จัดการกองทุน (บลจ.) ซื้อสุทธิ 10,323 ล้านบาท 2. กลุ่มบริษัทประกันภัย ซื้อสุทธิ 726 ล้านบาท ในขณะที่นักลงทุนต่างชาติ ซื้อสุทธิ 3,220 ล้านบาท Yield พันธบัตรอายุ 5 ปี ปิดที่ 1.21% ปรับตัวเพิ่มขึ้นจากเมื่อวาน +0.01% ภาพรวมของตลาดในวันนี้ Yield Curve ปรับตัวเพิ่มขึ้นจากวันก่อนหน้า 1-2 bps. ในตราสารระยะยาว สำหรับกระแสเงินลงทุนของนักลงทุนต่างชาติวันนี้ NET INFLOW 2,668 ล้านบาท โดยเกิดจาก NET BUY 3,220 ล้านบาท และมีตราสารหนี้ที่ถือครองโดยนักลงทุนต่างชาติหมดอายุ (Expired) 552 ล้านบาท ด้านปัจจัยต่างประเทศ […] The post ภาวะตลาดตราสารหนี้: วันนี้มีมูลค่าการซื้อขายรวม 52,860 ล้านบาท appeared first on สำนักข่าวอินโฟเควสท์.",https://www.infoquest.co.th/2021/142546,2021_11_04
หุ้นไทยปิดพุ่ง 14.35 จุด ตามตลาดตปท.กลุ่มการเงินเด่นขานรับผลประชุมเฟด,"SET ปิดวันนี้ที่ระดับ 1,626.27 จุด เพิ่มขึ้น 14.35 จุด (+0.89%) มูลค่าการซื้อขาย 85,650.24 ล้านบาท นักวิเคราะห์ฯเผยตลาดหุ้นไทยวันนี้ปรับขึ้นตามตลาดต่างประเทศ โดยตลาดภูมิภาค-ตลาดยุโรปบวกถ้วนหน้า คลายกังวลเฟดมองเงินเฟ้อสหรัฐฯสูงระยะสั้นถึงกลางปี 65 ก่อนชะลอลงจึงไม่เร่งขึ้นดอกเบี้ย ส่งผลให้หุ้นกลุ่มการเงินขึ้นมาเด่นวันนี้ แต่ยังต้องติดตามการทยอยประกาศงบฯต่อไป ส่วนการประชุมกลุ่มโอเปกพลัสวันนี้มองไม่น่ามี Action มากนัก พรุ่งนี้ตลาดฯคงค่อยๆ แกว่งขึ้นได้ต่อ ให้แนวรับ 1,620 แนวต้าน 1,630 จุด ตลาดหลักทรัพย์ ปิดวันนี้ที่ระดับ 1,626.27 จุด เพิ่มขึ้น 14.35 จุด (+0.89%) มูลค่าการซื้อขาย 85,650.24 ล้านบาท การซื้อขายหุ้นวันนี้ ดัชนีหุ้นไทยเคลื่อนไหวในแดนบวกเป็นส่วนใหญ่ โดยดัชนีทำระดับสูงสุด 1,627.57 จุด และระดับต่ำสุด 1,607.73 จุด ส่วนหลักทรัพย์เปลี่ยนแปลงวันนี้ เพิ่มขึ้น 1,094 หลักทรัพย์ ลดลง 624 หลักทรัพย์ และไม่เปลี่ยนแปลง […] The post หุ้นไทยปิดพุ่ง 14.35 จุด ตามตลาดตปท.กลุ่มการเงินเด่นขานรับผลประชุมเฟด appeared first on สำนักข่าวอินโฟเควสท์.",https://www.infoquest.co.th/2021/142544,2021_11_04
รัฐบาล เผยสถานประกอบการแห่ยื่นลงทะเบียนขอ SHA+ ยันขั้นตอนไม่ยุ่งยาก,"นายธนกร วังบุญคงชนะ โฆษกประจำสำนักนายกรัฐมนตรี กล่าวถึง กรณีการยื่นเรื่องลงทะเบียน SHA Plus สำหรับร้านอาหาร สถานประกอบการ ธุรกิจท่องเที่ยว เพื่อได้รับสัญลักษณ์ SHA+ ผ่านเว็บไซต์ www.thailandsha.com ยืนยันว่า ระบบไม่ล่มและไม่ได้ล่าช้า แต่มีผู้ประกอบจำนวนมากให้ความสนใจยื่นขอเข้ามาเป็นจำนวนมาก โดยเจ้าของธุรกิจสามารถยื่นเรื่องลงทะเบียน SHA Plus ได้ที่การท่องเที่ยวแห่งประเทศไทย (ททท.) นอกเหนือจากระบบออนไลน์อีกด้วย พร้อมกับยืนยันว่า ระบบขั้นตอนการขอไม่ยุ่งยาก เอกสารที่ใช้ในการยื่นขอเพียงใบอนุญาตประกอบธุรกิจ แบบแสดงรายการส่งเงินสมทบ ใบเสร็จรับเงินกองทุนประกันสังคมมาตรา 33 และรายชื่อลูกจ้าง/พนักงาน พร้อมเอกสารรับการฉีดวัคซีนของพนักงานในสถานประกอบการมากกว่าร้อยละ 70 เพื่อสร้างความมั่นใจให้กับนักท่องเที่ยว และผู้เดินทางว่ากิจการ/สถานประกอบการ ได้รับมาตรฐานความปลอดภัยด้านสาธารณสุข ซึ่งล่าสุด (4 พ.ย. ) การท่องเที่ยวแห่งประเทศไทย ททท. เปิดเผยว่า มีสถานประกอบการในกรุงเทพมหานคร ที่ผ่านมาตราฐานแล้ว 4,272 สถานประกอบการ โฆษกประจำสำนักนายกรัฐมนตรี ยังชี้แจงขั้นตอนการเดินทางเข้าประเทศไทย สำหรับนักท่องเที่ยวชาวต่างชาติ หรือชาวไทยที่มีความประสงค์เดินทางกลับเข้าประเทศไทย ภายหลังการประกาศเปิดประเทศ ตั้งแต่วันที่ 1 พฤศจิกายน 2564 […] The post รัฐบาล เผยสถานประกอบการแห่ยื่นลงทะเบียนขอ SHA+ ยันขั้นตอนไม่ยุ่งยาก appeared first on สำนักข่าวอินโฟเควสท์.",https://www.infoquest.co.th/2021/142548,2021_11_04
TTB คัดเลือก SSF และ RMF ตัวท็อปรับโค้งสุดท้ายปี 64 ส่งเสริมคนไทยสร้างวินัยลงทุน,นางกิดาการ ชัฏสุวรรณ หัวหน้าเจ้าหน้าที่บริหารผลิตภัณฑ์กองทุนรวม ธนาคารทหารไทยธนชาต (TTB) กล่าวว่า แม้ในช่วงที่ผ่านมาทั่วโลกจะเผชิญกับวิกฤตโควิด-19 อย่างยาวนาน ทำให้ภาวะตลาดหุ้นโดยรวมมีความผันผวนรุนแรงและยังมีความไม่แน่นอนอยู่ในขณะนี้ แต่ TTB ก็ยังสนับสนุนให้ทุกคนลงทุนอย่างต่อเนื่อง ด้วยกองทุนที่เหมาะสมกับระดับความเสี่ยงของแต่ละคน สอดคล้องกับภาวะเศรษฐกิจ และแนวโน้มสถานการณ์ตลาดในแต่ละช่วงเวลา รวมทั้งเทรนด์การลงทุนสำคัญที่มีโอกาสเติบโตต่อเนื่องในระยะยาว โดยในช่วงไตรมาสสุดท้ายของปี 64 ธนาคารได้ทำการคัดสรรกองทุนรวมเพื่อการออม (SSF) และกองทุนรวมเพื่อการเลี้ยงชีพ (RMF) พร้อมสิทธิประโยชน์ในการลดหย่อนภาษีที่นักลงทุนหลายคนกำลังมองหาในการเพิ่มโอกาสสร้างผลตอบแทนที่ดีจากการลงทุนมาแนะนำอย่างหลากหลายให้เลือกได้ตามความต้องการ “ทีเอ็มบีธนชาตส่งเสริมให้คนไทยสร้างวินัยการลงทุนอย่างสม่ำเสมอเพื่ออนาคตผ่านกองทุนรวมอย่างต่อเนื่อง เพื่อเป้าหมายการสร้างชีวิตทางการเงินที่ดีขึ้น ทั้งวันนี้และอนาคต โดยมองถึงโอกาสในระยะยาวมากกว่าสถานการณ์ระยะสั้น ๆ ที่สำคัญควรเลือกกองทุนที่ตอบโจทย์และมีความเสี่ยงตามที่ตัวเองยอมรับได้ ในช่วงนี้เป็นโค้งสุดท้ายสำหรับนักลงทุนที่ต้องการลงทุนเพื่อใช้สิทธิลดหย่อนภาษี ซึ่งกองทุน SSF และ RMF ตอบโจทย์ในเรื่องนี้ เพราะเป็นการลงทุนเพื่อการออมในระยะยาวที่สามารถนำไปหักลดหย่อนภาษีได้ แต่จุดเด่นและเงื่อนไขการลงทุนของแต่ละกองทุนจะมีความแตกต่างกัน ธนาคารขอแนะนำว่าสำหรับคนที่มีช่วงอายุ 18–45 ปี ให้เน้นซื้อ SSF ก่อน เพราะใช้ระยะเวลาการถือครองแค่ 10 ปี ซึ่งมีทั้งกองทุนแบบปันผลและไม่ปันผล และสำหรับคนอายุ 45 ปีขึ้นไป ให้ซื้อ RMF” นางกิดาการ กล่าว สำหรับเงื่อนไขการลงทุน […] The post TTB คัดเลือก SSF และ RMF ตัวท็อปรับโค้งสุดท้ายปี 64 ส่งเสริมคนไทยสร้างวินัยลงทุน appeared first on สำนักข่าวอินโฟเควสท์.,https://www.infoquest.co.th/2021/142563,2021_11_04
รมว.พาณิชย์ ผลักดัน FTA ไทย-เอฟตา เพื่อเพิ่มมูลค่าการค้า ขยายตลาดข้าวไทย,"นายจุรินทร์ ลักษณวิศิษฏ์ รองนายกรัฐมนตรีและ รมว.พาณิชย์ กล่าวภายหลังหารือกับ นาย Alex Kuprecht ประธานวุฒิสภาสมาพันธรัฐสวิสว่า ประเด็นสำคัญที่เห็นตรงกัน คือ ต้องการผลักดันความตกลงการค้าเสรี (FTA) ระหว่างไทยกับสมาคมการค้าเสรีแห่งยุโรป (European Free Trade Association : EFTA) หรือ เอฟตา ประกอบด้วย 4 ประเทศ คือ สวิตเซอร์แลนด์ นอร์เวย์ ไอซ์แลนด์ และลิกเตนสไตน์ ตั้งเป้าหมายว่าจะเจรจาในระดับเจ้าหน้าที่ให้จบในประเด็นสำคัญภายในสิ้นปีนี้ และไตรมาสแรกของปีหน้าจะเริ่มการเจรจาในแต่ละหัวข้อที่จะบรรจุใน FTA ของไทยกับเอฟตาต่อไป และตั้งเป้าจะเจรจาให้จบเร็วที่สุด เพราะหากมี FTA ไทยกับเอฟตา จะเป็นประโยชน์กับการค้าและการลงทุนระหว่างกัน และทำให้มูลค่าการค้าสองฝ่ายเพิ่มขึ้น ปัจจุบันสวิตเซอร์แลนด์เป็นคู่ค้าที่มีความสำคัญลำดับที่ 13 ของไทย ในปี 2563 มีมูลค่าการค้ารวมประมาณ 10,000 ล้านดอลลาร์ แต่เนื่องจากสถานการณ์วิกฤตโควิด-19 ทำให้มูลค่าการค้าสองฝ่ายในช่วง 9 เดือนแรกของปี 2564 ลดลงเกือบครึ่งหนึ่ง เหลือประมาณ […] The post รมว.พาณิชย์ ผลักดัน FTA ไทย-เอฟตา เพื่อเพิ่มมูลค่าการค้า ขยายตลาดข้าวไทย appeared first on สำนักข่าวอินโฟเควสท์.",https://www.infoquest.co.th/2021/142560,2021_11_04
อังกฤษไฟเขียวใช้ยาโมลนูพิราเวียร์เป็นประเทศแรกของโลก แซงหน้าสหรัฐ,บริษัทเมอร์ค แอนด์ โค และบริษัทริดจ์แบ็ค ไบโอเทราพิวติกส์ ออกแถลงการณ์ในวันนี้ ระบุว่า สำนักงานควบคุมกฎระเบียบยาและผลิตภัณฑ์ดูแลสุขภาพของสหราชอาณาจักร (MHRA) ให้การอนุมัติการใช้ยาโมลนูพิราเวียร์สำหรับการรักษาผู้ป่วยโควิด-19 แล้ว การอนุมัติดังกล่าว ทำให้สหราชอาณาจักรเป็นประเทศแรกของโลกที่ให้การอนุมัติการใช้ยาโมลนูพิราเวียร์ ซึ่งเป็นยาเม็ดรับประทานชนิดแรกที่ใช้สำหรับการรักษาโรคโควิด-19 ขณะที่สำนักงานคณะกรรมการอาหารและยาสหรัฐ (FDA) และองค์การยาแห่งยุโรป (EMA) กำลังอยู่ในระหว่างการพิจารณาอนุมัติ มีการคาดการณ์ว่า FDA จะให้การอนุมัติการใช้ยาโมลนูพิราเวียร์ในช่วงต้นเดือนธ.ค. ขณะที่ EMA ได้เริ่มต้นกระบวนการประเมินประสิทธิภาพของยาโมลนูพิราเวียร์อย่างเร่งด่วน เมอร์คเปิดเผยว่า ผลการทดลองพบว่ายาโมลนูพิราเวียร์มีประสิทธิภาพในการต้านไวรัสโควิด-19 ทุกสายพันธุ์ ซึ่งรวมถึงสายพันธุ์เดลตา และสามารถลดความเสี่ยงของผู้ป่วยโควิด-19 ในการเข้ารักษาตัวในโรงพยาบาลหรือเสียชีวิตได้ถึง 50% ทั้งนี้ ผู้ที่จะได้รับยาโมลนูพิราเวียร์เป็นผู้ป่วยโควิด-19 ในวัยผู้ใหญ่ที่มีอาการไม่รุนแรงถึงปานกลาง รวมทั้งมีปัจจัยเสี่ยงที่จะเกิดอาการรุนแรงจากโรคโควิด-19 ซึ่งได้แก่ โรคอ้วน โรคเบาหวาน โรคหัวใจ และการมีอายุมากกว่า 60 ปี โดย สำนักข่าวอินโฟเควสท์ (04 พ.ย. 64) The post อังกฤษไฟเขียวใช้ยาโมลนูพิราเวียร์เป็นประเทศแรกของโลก แซงหน้าสหรัฐ appeared first on สำนักข่าวอินโฟเควสท์.,https://www.infoquest.co.th/2021/142568,2021_11_04
"โอเปกพลัสมีมติเพิ่มกำลังการผลิตเพียง 400,000 บาร์เรล/วัน ไม่สนสหรัฐกดดัน","กลุ่มประเทศผู้ส่งออกน้ำมัน (โอเปก) และชาติพันธมิตร หรือโอเปกพลัส ได้เสร็จสิ้นการประชุมกำหนดนโยบายการผลิตในวันนี้ โดยที่ประชุมมีมติเพิ่มกำลังการผลิตน้ำมันเพียง 400,000 บาร์เรล/วันในเดือนธ.ค. แม้ว่าสหรัฐได้กดดันให้โอเปกพลัสเพิ่มกำลังการผลิตมากขึ้นเพื่อชะลอการพุ่งขึ้นของราคาน้ำมัน “การที่รัสเซีย, ซาอุดีอาระเบียและผู้ผลิตน้ำมันอีกหลายประเทศปฏิเสธที่จะเพิ่มการผลิตมากขึ้นเพื่อให้ผู้บริโภคสามารถมีน้ำมันใช้ ถือเป็นเรื่องที่ไม่ถูกต้อง” ประธานาธิบดีโจ ไบเดน ผู้นำสหรัฐ กล่าวในการประชุม G20 เมื่อวันอาทิตย์ที่ผ่านมา ทั้งนี้ โอเปกพลัสเพิ่มกำลังการผลิตน้ำมันอย่างระมัดระวัง เนื่องจากกังวลว่าอุปสงค์น้ำมันอาจทรุดตัวลงได้อีก ท่ามกลางการแพร่ระบาดระลอกใหม่ของโควิด-19 ในประเทศต่างๆ โอเปกพลัสจะประชุมครั้งต่อไปในวันที่ 2 ธ.ค.เพื่อกำหนดนโยบายการผลิตสำหรับเดือนม.ค.2565 โดย สำนักข่าวอินโฟเควสท์ (04 พ.ย. 64) The post โอเปกพลัสมีมติเพิ่มกำลังการผลิตเพียง 400,000 บาร์เรล/วัน ไม่สนสหรัฐกดดัน appeared first on สำนักข่าวอินโฟเควสท์.",https://www.infoquest.co.th/2021/142574,2021_11_04
แบงก์ชาติอังกฤษเสียงแตก ประกาศคงดอกเบี้ย สวนทางคาดการณ์,ธนาคารกลางอังกฤษ (BoE) จัดการประชุมนโยบายการเงินในวันนี้ โดย BoE มีมติ 7-2 เสียง สนับสนุนการคงอัตราดอกเบี้ยนโยบายที่ระดับ 0.1% ซึ่งเป็นระดับต่ำสุดเป็นประวัติการณ์ สวนทางนักวิเคราะห์ที่คาดการณ์ว่า BoE จะปรับขึ้นอัตราดอกเบี้ยในการประชุมครั้งนี้ ทั้งนี้ คณะกรรมการนโยบายการเงินของ BoE จำนวน 2 รายลงมติสนับสนุนการปรับขึ้นอัตราดอกเบี้ย 0.15% ในวันนี้ อย่างไรก็ดี BoE ระบุในแถลงการณ์ว่า BoE อาจปรับขึ้นอัตราดอกเบี้ยนโยบาย “ในช่วงไม่กี่เดือนข้างหน้า” หากเศรษฐกิจมีการฟื้นตัวขึ้นตามที่ BoE คาดการณ์ นอกจากนี้ BoE มีมติ 6-3 เสียง สนับสนุนการคงวงเงินในโครงการซื้อพันธบัตรตามมาตรการผ่อนคลายเชิงปริมาณ (QE) ที่ระดับ 8.95 แสนล้านปอนด์ เพื่อลดผลกระทบทางเศรษฐกิจที่เกิดจากการแพร่ระบาดของไวรัสโควิด-19 ก่อนหน้านี้ BoE ได้ตรึงอัตราดอกเบี้ยนโยบายที่ระดับ 0.1% นับตั้งแต่เดือนมี.ค.2563 ขณะที่ได้เพิ่มวงเงิน QE จากระดับ 7.45 แสนล้านปอนด์ สู่ระดับ 8.95 แสนล้านปอนด์นับตั้งแต่เดือนพ.ย.2563 […] The post แบงก์ชาติอังกฤษเสียงแตก ประกาศคงดอกเบี้ย สวนทางคาดการณ์ appeared first on สำนักข่าวอินโฟเควสท์.,https://www.infoquest.co.th/2021/142577,2021_11_04
