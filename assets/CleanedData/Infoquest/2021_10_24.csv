title,summary,link,published
เกิดเหตุมือปืนบุกโจมตีเรือนจำในไนจีเรีย ส่งผลผู้ต้องขังหลบหนีกว่า 800 ราย,"กรมราชทัณฑ์ไนจีเรียยืนยันวานนี้ว่า เกิดเหตุมือปืนบุกเข้าโจมตีเรือนจำในรัฐโอโย ทางตะวันตกเฉียงใต้ของไนจีเรีย ส่งผลให้ผู้ต้องขังมากกว่า 800 คนหลบหนี นายโอแลนรีวาจู แอนโจริน โฆษกกรมราชทัณฑ์ไนจีเรีย (NCoS) ประจำรัฐโอโย กล่าวในแถลงการณ์ว่า ผู้ต้องขัง 837 คนที่รอการพิจารณาคดีได้หลบหนีออกจากเรือนจำความมั่นคงปานกลางในพื้นที่อะโบลองโก หลังจากมือปืนก่อนเหตุโจมตีในช่วงคืนวันศุกร์ อย่างไรก็ตาม ทางการสามารถตามตัวผู้หลบหนีได้แล้ว 262 คนเมื่อวันเสาร์ โดยขณะนี้ยังเร่งติดตามผู้ต้องขังอีก 575 คนที่เหลือ รายงานระบุว่า ก่อนหน้านี้ในเดือนเม.ย. ไนจีเรียเคยเกิดเหตุการณ์โจมตีในลักษณะที่คล้ายคลึงกันในรัฐไอโม ซึ่งมีนักโทษมากกว่า 1,800 คนหลบหนีออกจากเรือนจำ อนึ่ง ไนจีเรียกำลังเผชิญกับปัญหาด้านความปลอดภัยหลายพื้นที่ทั่วประเทศ รวมถึงปัญหาการลักพาตัวนักเรียนจำนวนมากเพื่อเรียกค่าไถ่จากแก๊งอาชญากร และการก่อความไม่สงบของกลุ่มหัวรุนแรงในภาคตะวันออกเฉียงเหนือ โดย สำนักข่าวอินโฟเควสท์ (24 ต.ค. 64) The post เกิดเหตุมือปืนบุกโจมตีเรือนจำในไนจีเรีย ส่งผลผู้ต้องขังหลบหนีกว่า 800 ราย appeared first on สำนักข่าวอินโฟเควสท์.",https://www.infoquest.co.th/2021/138353,2021_10_24
ธปท.-ส.ธนาคารไทยเผยได้คืนเงินลูกค้าเดบิตที่เสียหายครบแล้ว-บัตรเครดิตยกเลิกรายการ,"รายงานข่าวจากธนาคารแห่งประเทศไทย (ธปท.) และสมาคมธนาคารไทย ว่าตามที่ ธปท. ร่วมกับสมาคมธนาคารไทย ได้ชี้แจงเมื่อวันที่ 19 ตุลาคม 2564 กรณีการตัดเงินที่ผิดปกติผ่านบัตรเครดิตและบัตรเดบิตของลูกค้า โดยเกิดจากมิจฉาชีพสุ่มข้อมูลบัตรและนำไปสวมรอยทำธุรกรรม โดยพบว่าระหว่างวันที่ 1 – 17 ตุลาคม 2564 มีบัตรของธนาคารจำนวน 10,700 ใบ ถูกนำไปทำธุรกรรมลักษณะดังกล่าว มูลค่ารวมประมาณ 130 ล้านบาท ซึ่งแต่ละธนาคารมีระบบการตรวจจับธุรกรรมที่ผิดปกติตามลักษณะประเภทร้านค้าและประเภทสินค้าอยู่แล้ว จากเหตุการณ์ดังกล่าว ธนาคารจึงได้เพิ่มมาตรการป้องกันและดำเนินการแก้ปัญหาไปแล้ว ธปท. และสมาคมธนาคารไทย ขอชี้แจงการดำเนินการเพิ่มเติมล่าสุดของธนาคาร ดังนี้ 1. วันศุกร์ที่ 22 ตุลาคม 2564 ที่ผ่านมา ธนาคารได้คืนเงินให้แก่ลูกค้าบัตรเดบิตที่ได้รับความเสียหายในกรณีข้างต้นครบทุกรายแล้ว ในส่วนของบัตรเครดิตได้ดำเนินการตั้งพัก เร่งตรวจสอบ และยกเลิกรายการ โดยลูกค้าไม่ต้องชำระเงินตามยอดเรียกเก็บที่ผิดปกติและไม่มีการคิดดอกเบี้ย 2. ธนาคารได้ยกระดับการป้องกันและแก้ไขปัญหาระยะเร่งด่วนเรียบร้อยแล้ว ได้แก่ (1) ตรวจจับธุรกรรมที่ผิดปกติ ให้ครอบคลุมธุรกรรมที่มีจำนวนเงินต่ำและที่มีความถี่สูง (2) ติดตามเฝ้าระวังรายการธุรกรรมจากต่างประเทศเป็นพิเศษ (3) แจ้งเตือนลูกค้าในการทำธุรกรรมทุกรายการตั้งแต่รายการแรก และ (4) […] The post ธปท.-ส.ธนาคารไทยเผยได้คืนเงินลูกค้าเดบิตที่เสียหายครบแล้ว-บัตรเครดิตยกเลิกรายการ appeared first on สำนักข่าวอินโฟเควสท์.",https://www.infoquest.co.th/2021/138357,2021_10_24
"ศบค.พบผู้ติดเชื้อโควิดรายใหม่ 9,351 ราย ATK 4,163 ตาย 56 ราย","ศูนย์บริหารสถานการณ์โควิด-19 (ศบค.) รายงานสถานการณ์การแพร่ระบาดของไวรัสโควิด-19 ในประเทศวันนี้ว่า พบผู้ติดเชื้อรายใหม่ 9,351 ราย ประกอบด้วย ผู้ติดเชื้อในประเทศจากระบบเฝ้าระวังและระบบบริการ 8,666 ราย จากการค้นหาผู้ติดเชื้อเชิงรุกในชุมชน 540 ราย และจากเรือนจำ/ที่ต้องขัง 139 ราย ผู้ที่เดินทางมาจากต่างประเทศและเข้าสถานที่กักกันที่รัฐจัดให้ 6 ราย ส่วนผู้ติดเชื้อเข้าข่ายด้วยการตรวจ ATK 4,163 ราย เสียชีวิต 56 ราย สำหรับจำนวนผู้ป่วยยืนยันสะสมในประเทศตั้งแต่ต้นปี 63 จนถึงล่าสุดอยู่ที่ 1,850,482 ราย โดยมีผู้ป่วยรักษาหายแล้วเพิ่มขึ้น 10,098 ราย ยอดเสียชีวิตสะสมเพิ่มเป็น 18,755 ราย โดย สำนักข่าวอินโฟเควสท์ (24 ต.ค. 64) The post ศบค.พบผู้ติดเชื้อโควิดรายใหม่ 9,351 ราย ATK 4,163 ตาย 56 ราย appeared first on สำนักข่าวอินโฟเควสท์.",https://www.infoquest.co.th/2021/138360,2021_10_24
นายกฯเตือนระวังทำธุรกรรมออนไลน์หลังมิจฉาชีพสวมรอย กำชับดีอี-สตช.เร่งหาคนทำผิด,"นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอกประยุทธ์ จันทร์โอชา นายกรัฐมนตรีและรมว.กลาโหม ติดตามความคืบหน้ากรณีมิจฉาชีพสวมรอยทำธุรกรรมการเงิน มีการตัดเงินผิดปกติผ่านบัตรเครดิตและบัตรเดบิตธนาคารจำนวน 10,700 ใบ มูลค่าความเสียหายรวมกว่า 130 ล้านบาท จากที่ได้สั่งการให้หน่วยงานที่เกี่ยวข้องเร่งดำเนินการยกระดับการป้องกันการทำธุรกิจกรรมการเงิน ผ่านช่องทางระบบออนไลน์และบัตรเครคิต รวมทั้งขอให้สถาบันการเงินช่วยดูแลประชาชนที่ได้รับความเสียหายด้วย ซึ่งได้รับรายงานว่า ธนาคารได้คืนเงินให้ลูกค้าบัตรเดบิตที่ได้รับความเสียหายครบทุกรายแล้ว ในส่วนของบัตรเครดิตได้ตั้งพัก เร่งตรวจสอบ และยกเลิกรายการ โดยจะดำเนินการตามขั้นตอนโดยเร็วที่สุดต่อไปด้วย ล่าสุด ธนาคารแห่งประเทศประสานกับสมาคมธนาคารไทย ยกระดับการป้องกันและแก้ไขปัญหาระยะเร่งด่วนแล้ว ได้แก่ ตรวจจับธุรกรรมที่ผิดปกติ ให้ครอบคลุมธุรกรรมที่มีจำนวนเงินต่ำและที่มีความถี่สูง ติดตามเฝ้าระวังรายการธุรกรรมจากต่างประเทศเป็นพิเศษ แจ้งเตือนลูกค้าในการทำธุรกรรมทุกรายการตั้งแต่รายการแรก ประชาสัมพันธ์วิธีการป้องกันความเสี่ยง เช่น การปรับวงเงินในบัตรให้เหมาะสมกับการใช้จ่าย หลีกเลี่ยงการผูกบัตรกับเว็บไซต์หรือแพลตฟอร์มที่ไม่น่าไว้ใจ นายธนกร กล่าวว่า นอกจากนี้ ธปท. และสมาคมธนาคารไทยจะผลักดันให้ผู้ให้บริการบัตรกำหนดมาตรการเพิ่มเติมในการบังคับใช้การยืนยันตัวตนก่อนทำรายการชำระเงินกับบัตรเดบิตสำหรับทุกร้านค้าออนไลน์ โดยเฉพาะร้านค้าในต่างประเทศ เช่น การใช้เลข OTP ยืนยันตัวตนก่อนร้านค้าทำการตัดบัญชี รวมทั้งการนำเทคโนโลยีมาใช้ป้องกันและตรวจจับภัยคุกคามทางการเงินในรูปแบบใหม่ ๆ ด้วย นายกรัฐมนตรีฝากเตือนประชาชนถึงภัยออนไลน์ โดยเฉพาะภัยจากธุรกรรมทางการเงินในรูปแบบใหม่ๆ เนื่องจาก ปัจจุบันระบบการเงินของไทยมีการก้าวหน้ามาก รวมทั้งการนำเทคโนโลยีที่ทันสมัยมาให้บริการ ทำให้การใช้จ่ายผ่านออนไลน์ อินเตอร์เน็ต […] The post นายกฯเตือนระวังทำธุรกรรมออนไลน์หลังมิจฉาชีพสวมรอย กำชับดีอี-สตช.เร่งหาคนทำผิด appeared first on สำนักข่าวอินโฟเควสท์.",https://www.infoquest.co.th/2021/138365,2021_10_24
สวนดุสิตโพลเผย”คนละครึ่ง”เฟส 3 โดนใจปชช.มากสุด ช่วยเยียวยาครึ่งปีหลังได้,"สวนดุสิตโพล มหาวิทยาลัยสวนดุสิต สำรวจความคิดเห็นของประชาชนต่อกรณีมาตรการช่วยเหลือของรัฐในช่วงโควิด-19 กลุ่มตัวอย่าง 1,309 คน สำรวจระหว่างวันที่ 18-21 ตุลาคม 2564 พบว่าในช่วงครึ่งปีหลัง 2564 ประชาชนได้เข้าร่วมมาตรการคนละครึ่งเฟส 3 มากที่สุด ร้อยละ 78.61 รองลงมาคือมาตรการลดค่าน้ำค่าไฟ ร้อยละ 34.76 มองว่ามาตรการต่าง ๆ ช่วยลดภาระค่าใช้จ่ายได้บ้าง ร้อยละ 62.10 เมื่อเปรียบเทียบก่อนและหลังมีมาตรการก็ยังใช้จ่ายรายเดือนเท่าเดิม ร้อยละ 43.45 โดยภาพรวมประชาชนค่อนข้างพึงพอใจมาตรการช่วยเหลือของภาครัฐ ร้อยละ 49.81 โดยพึงพอใจมาตรการคนละครึ่งเฟส 3 มากที่สุด ร้อยละ 78.66 และนอกจากมาตรการต่าง ๆ ที่ดำเนินการไปแล้วประชาชนคิดว่ารัฐบาลควรมีมาตรการเร่งด่วน คือ ควบคุมราคาสินค้าและค่าครองชีพ ร้อยละ 75.25 ลดค่าน้ำ ค่าไฟ ค่าน้ำมัน ร้อยละ 70.61 จากผลการสำรวจจะเห็นได้ว่าประชาชนเทใจให้มาตรการ “คนละครึ่ง” เพราะอย่างน้อยก็เป็นเงินที่เข้ากระเป๋าโดยตรงเมื่อเปรียบเทียบกับมาตรการอื่น ๆ ถึงจะไม่ได้ช่วยกระตุ้นการใช้จ่ายมากนัก แต่ก็ช่วยประคับประคองให้มีระดับ การบริโภคเท่าเดิม […] The post สวนดุสิตโพลเผย”คนละครึ่ง”เฟส 3 โดนใจปชช.มากสุด ช่วยเยียวยาครึ่งปีหลังได้ appeared first on สำนักข่าวอินโฟเควสท์.",https://www.infoquest.co.th/2021/138371,2021_10_24
ซีอีโอทวิตเตอร์เผย “ภาวะเงินเฟ้อรุนแรง” จ่อเกิดขึ้นในสหรัฐและทั่วโลก,นายแจ็ค ดอร์ซีย์ ผู้ร่วมก่อตั้งทวิตเตอร์ เปิดเผยว่า ภาวะเงินเฟ้อทวีความรุนแรงขึ้นในสหรัฐ พร้อมกล่าวว่าสถานการณ์มีแนวโน้มจะย่ำแย่ลงไปอีก นายดอร์ซีย์ทวีตข้อความว่า “ภาวะเงินเฟ้อรุนแรงจะเปลี่ยนทุกอย่าง” และ “มันกำลังเกิดขึ้น” พร้อมระบุว่าแนวโน้มดังกล่าวจะเกิดขึ้นในสหรัฐเร็ว ๆ นี้ ก่อนที่จะขยายตัวไปยังประเทศอื่น ๆ ทั่วโลก ความเคลื่อนไหวดังกล่าวมีขึ้น หลังอัตราเงินเฟ้อราคาผู้บริโภคในสหรัฐพุ่งขึ้นใกล้ระดับสูงสุดในรอบ 30 ปี ขณะหลายฝ่ายวิตกกังวลว่า ปัญหาดังกล่าวอาจเลวร้ายยิ่งกว่าที่รัฐบาลคาดการณ์ไว้ ทั้งนี้ นายเจอโรม พาวเวล ประธานธนาคารกลางสหรัฐ (เฟด) คาดการณ์ในวันศุกร์ว่า เงินเฟ้อของสหรัฐจะเพิ่มขึ้นจนถึงปีหน้า พร้อมระบุว่าในไม่ช้าเฟดจะเริ่มถอนมาตรการพิเศษที่ออกมาเพื่อช่วยพยุงเศรษฐกิจ ซึ่งนักวิจารณ์กล่าวว่าเป็นสิ่งที่กระตุ้นอัตราเงินเฟ้อ โดย สำนักข่าวอินโฟเควสท์ (24 ต.ค. 64) The post ซีอีโอทวิตเตอร์เผย “ภาวะเงินเฟ้อรุนแรง” จ่อเกิดขึ้นในสหรัฐและทั่วโลก appeared first on สำนักข่าวอินโฟเควสท์.,https://www.infoquest.co.th/2021/138368,2021_10_24
อุตุฯคาดไทยตอนบนฝนน้อยลงเว้นภาคใต้ยังมีฝนฟ้าคะนองและตกหนักบางแห่ง,กรมอุตุนิยมวิทยา พยากรณ์อากาศ 24 ชั่วโมงข้างหน้า บริเวณความกดอากาศสูงจากประเทศจีนแผ่ปกคลุมบริเวณประเทศไทยตอนบน ทำให้บริเวณดังกล่าวมีฝนลดลง ประกอบกับมีลมตะวันออกและลมตะวันออกเฉียงเหนือพัดปกคลุมบริเวณภาคใต้และอ่าวไทย ลักษณะเช่นนี้ทำให้ภาคใต้ ยังคงมีฝนฟ้าคะนองและมีฝนตกหนักบางแห่ง ขอให้ประชาชนบริเวณพื้นที่เสี่ยงภัยในภาคใต้ระวังอันตรายจากฝนที่ตกหนักและฝนที่ตกสะสมในระยะนี้ไว้ด้วย ส่วนกรุงเทพมหานครและปริมณฑล มีฝนฟ้าคะนองร้อยละ 10 ของพื้นที่ อุณหภูมิต่ำสุด 25-26 องศาเซลเซียส อุณหภูมิสูงสุด 31-33 องศาเซลเซียส โดย สำนักข่าวอินโฟเควสท์ (24 ต.ค. 64) The post อุตุฯคาดไทยตอนบนฝนน้อยลงเว้นภาคใต้ยังมีฝนฟ้าคะนองและตกหนักบางแห่ง appeared first on สำนักข่าวอินโฟเควสท์.,https://www.infoquest.co.th/2021/138378,2021_10_24
รัฐบาลเดินหน้าพร้อมเปิดรับนักท่องเที่ยวต่างชาติหลังฉีดวัคซีนกว่า 70 ล้านโดสแล้ว,"นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า ตามที่ รัฐบาลประกาศนโยบายเดินหน้าเปิดประเทศรับการเดินทางเข้าประเทศไทย โดยไม่ต้องกักตัว สำหรับผู้ที่ฉีดวัคซีนครบโดสแล้ว ตั้งแต่วันที่ 1 พฤศจิกายน เป็นต้นไป นั้น พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มีนโยบายขับเคลื่อนเศรษฐกิจควบคู่ไปกับการดูแลด้านสาธารณสุขของประชาชนไทย ซึ่งขณะนี้ ยอดการฉีดวัคซีนสะสมของไทยกว่า 70 ล้านโดสแล้ว แบ่งเป็น เข็มที่ 1 สะสม 39,836,306 โดส คิดเป็น 55.28% ของประชากรไทยทั่วประเทศ เข็มที่ 2 สะสม 28,293,679 โดส คิดเป็น 39.26% ของประชากรไทยทั่วประเทศ หรือคิดเป็น 56.59% ของกลุ่มเป้าหมายประมาณ 50 ล้านคน (หรือ 70% ของประชากรไทยทั่วประเทศ) เข็มที่ 3 สะสม 2,072,629 โดส และเข็มที่ 4 สะสม […] The post รัฐบาลเดินหน้าพร้อมเปิดรับนักท่องเที่ยวต่างชาติหลังฉีดวัคซีนกว่า 70 ล้านโดสแล้ว appeared first on สำนักข่าวอินโฟเควสท์.",https://www.infoquest.co.th/2021/138375,2021_10_24
นายกฯให้ความสำคัญของสหประชาชาติไทยพร้อมร่วมมือทุกมิติ,พลเอก ประยุทธ์ จันทร์โอชา นายกรัฐมนตรีและรมว.กลาโหม กล่าวคำปราศรัยเนื่องในโอกาสวันสหประชาชาติ ซึ่งตรงกับวันที่ 24 ตุลาคม ของทุกปี ผ่านสถานีวิทยุกระจายเสียงแห่งประเทศไทย ในโอกาสนี้ นายธนกร วังบุญคงชนะ โฆษกประจำสำนักนายกรัฐมนตรี ได้กล่าวถึงสาระสำคัญของคำปราศรัย ดังนี้ องค์การสหประชาชาติเป็นศูนย์รวมความร่วมมือของประชาคมโลก เพื่อบรรเทาความทุกข์ รับมือกับความท้าทายต่างๆ ของโลก รักษาสันติภาพ ปกป้องส่งเสริมสิทธิมนุษยชน ส่งเสริมการพัฒนาที่สมดุลและยึดคนเป็นศูนย์กลางโดยไม่ทิ้งใครไว้ข้างหลัง โดยในเดือนธันวาคม 2564 นี้ จะครบรอบ 75 ปี การเป็นสมาชิกสหประชาชาติของไทย ซึ่งที่ผ่านมาไทยให้ความร่วมมืออย่างใกล้ชิด จนได้รับการยอมรับว่า เป็นหุ้นส่วนด้านการพัฒนาที่มีความรับผิดชอบและเชื่อถือได้ของสหประชาชาติ และในปัจจุบัน ไทยอยู่ระหว่างการทำหน้าที่เป็น ผู้ประสานงานระหว่างอาเซียนและสหประชาชาติด้านการพัฒนาอย่างยั่งยืน นายกรัฐมนตรี ยินดีและภาคภูมิใจที่ไทยเป็นศูนย์กลางของสหประชาชาติในภูมิภาค ดังนั้น เราจึงควรเป็นเจ้าบ้านที่ดี สนับสนุนการดำเนินงานของสหประชาชาติทั้งในประเทศและภูมิภาค ในปี 2564 นี้ประเทศต่าง ๆ เริ่มเรียนรู้ที่จะอยู่กับโควิด-19 แต่ยังคงมีภัยคุกคามต่าง ๆ ที่ส่งผลกระทบต่อประชาชน โดยเฉพาะการเปลี่ยนแปลงสภาพภูมิอากาศ อาวุธนิวเคลียร์ การก่อการร้าย การลิดรอนสิทธิมนุษยชน นำไปสู่การย้ายถิ่นฐานแบบไม่ปกติและวิกฤตด้านมนุษยธรรมตามมา โดยนายกรัฐมนตรีเชื่อมั่นว่า […] The post นายกฯให้ความสำคัญของสหประชาชาติไทยพร้อมร่วมมือทุกมิติ appeared first on สำนักข่าวอินโฟเควสท์.,https://www.infoquest.co.th/2021/138384,2021_10_24
ตุรกีเตรียมขับทูต 10 ประเทศ หลังเรียกร้องปล่อยตัวนักเคลื่อนไหวทางการเมือง,ประธานาธิบดีเรเซป ตอยยิบ เออร์โดกัน ผู้นำตุรกี กล่าวเมื่อวันเสาร์ว่า เขาได้สั่งการให้กระทรวงการต่างประเทศขับไล่เอกอัครราชทูตของสหรัฐและอีก 9 ประเทศ ฐานเรียกร้องให้ปล่อยตัวนายออสมัน คาวาลา แกนนำนักเคลื่อนไหวต่อต้านรัฐบาล นายเออร์โดกัน กล่าวว่า “ผมได้ออกคำสั่งไปยังรัฐมนตรีต่างประเทศ โดยระบุถึงสิ่งที่จำเป็นต้องทำคือ ทูตทั้ง 10 คนนี้จะต้องได้รับการประกาศเป็นบุคคลไม่พึงปรารถนา (persona non grata) ในทันที” รายงานระบุว่า เอกอัครราชทูต 7 คนเป็นตัวแทนของชาติพันธมิตรนาโต้ (NATO) และหากตุรกีดำเนินการเช่นนี้จริง ก็จะเป็นการสร้างรอยร้าวครั้งใหญ่กับชาติตะวันตก ในแถลงการณ์ร่วมเมื่อวันที่ 18 ต.ค. เอกอัครราชทูตของแคนาดา เดนมาร์ก ฝรั่งเศส เยอรมนี เนเธอร์แลนด์ นอร์เวย์ สวีเดน ฟินแลนด์ นิวซีแลนด์ และสหรัฐเรียกร้องให้ตุรกีแก้ไขกรณีของนายคาวาลาอย่างยุติธรรมและรวดเร็ว พร้อมเรียกร้องให้มีการปล่อยตัวทันที ขณะที่กระทรวงการต่างประเทศตุรกีระบุว่า แถลงการณ์ดังกล่าวไร้ความรับผิดชอบอย่างยิ่ง ทั้งนี้ นายคาวาลา ซึ่งเป็นผู้สนับสนุนกลุ่มประชาสังคมจำนวนมาก ถูกจำคุกเป็นเวลา 4 ปี หลังถูกตั้งข้อหาให้เงินทุนสนับสนุนการประท้วงทั่วประเทศในปี 2556 และมีส่วนร่วมในการรัฐประหารที่ล้มเหลวเมื่อปี 2559 […] The post ตุรกีเตรียมขับทูต 10 ประเทศ หลังเรียกร้องปล่อยตัวนักเคลื่อนไหวทางการเมือง appeared first on สำนักข่าวอินโฟเควสท์.,https://www.infoquest.co.th/2021/138381,2021_10_24
รัฐบาลเชิญชวนแท็กซี่/วินมอเตอร์ไซค์อายุเกิน 65 ปีใน 29 จังหวัดรับเงินเยียวยา,"นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่าหลังจาก ครม. มีมติเห็นชอบมาตรการช่วยเหลือกลุ่มอาชีพผู้ขับรถแท็กซี่และรถจักรยานยนต์สาธารณะ ที่มีอายุเกิน 65 ปี ที่ไม่สามารถสมัครเป็นผู้ประกันตนตามมาตรา 33 มาตรา 39 และมาตรา 40 และประกอบอาชีพขับรถอยู่ในพื้นที่ควบคุมสูงสุดและเข้มงวด 29 จังหวัด ผู้ขับรถแท็กซี่และรถจักรยานยนต์สาธารณะที่ประกอบอาชีพขับรถใน 13 จังหวัด จะได้รับเงินช่วยเหลือ 10,000 บาทต่อคน และผู้ขับรถแท็กซี่และรถจักรยานยนต์สาธารณะที่ประกอบอาชีพขับรถใน 16 จังหวัด จะได้รับเงินช่วยเหลือ 5,000 บาทต่อคน ความคืบหน้าขณะนี้กรมการขนส่งทางบกเปิดให้ผู้ขับรถแท็กซี่และวินมอเตอร์ไซค์ที่เข้าเงื่อนไข มีรายชื่อในฐานข้อมูลของกรมการขนส่งทางบก แบ่งเป็นผู้ขับรถยนต์รับจ้าง (แท็กซี่) ประมาณ12,000 คน และผู้ขับรถจักรยานยนต์สาธารณะ (วินมอเตอร์ไซค์) ประมาณ 3,000 คน สามารถลงทะเบียนจองคิวรับบริการได้แล้ว ถึงวันที่ 5 พฤศจิกายน 2564 ผ่านแอปพลิเคชัน DLT Smart Queue หรือเว็บไซต์ https://gecc.dlt.go.th ซึ่งตั้งแต่เปิดให้ลงทะเบียนไปเมื่อวันที่ 18 ตุลาคม […] The post รัฐบาลเชิญชวนแท็กซี่/วินมอเตอร์ไซค์อายุเกิน 65 ปีใน 29 จังหวัดรับเงินเยียวยา appeared first on สำนักข่าวอินโฟเควสท์.",https://www.infoquest.co.th/2021/138391,2021_10_24
นิด้าโพลเผยผลสำรวจเพื่อไทยยังครองใจคนอีสาน เลือกตั้งครั้งหน้าเลือกเกือบครึ่ง,"ศูนย์สำรวจความคิดเห็น “นิด้าโพล” สถาบันบัณฑิตพัฒนบริหารศาสตร์ (นิด้า) เปิดเผยผลสำรวจของประชาชน เรื่อง “วันวานไทยรักไทย…วันนี้เพื่อไทยในอีสาน” ทำการสำรวจระหว่างวันที่ 18-20 ตุลาคม 2564 จากประชาชนที่มีอายุ 18 ปีขึ้นไป และมีสิทธิเลือกตั้งในภาคตะวันออกเฉียงเหนือ กระจายทุกระดับการศึกษา อาชีพ และรายได้ รวมทั้งสิ้น จำนวน 1,320 หน่วยตัวอย่าง จากการสำรวจเมื่อถามถึงการเคยเลือกพรรคไทยรักไทย หรือพรรคพลังประชาชน หรือพรรคเพื่อไทย ตั้งแต่มีสิทธิเลือกตั้ง พบว่าส่วนใหญ่ ร้อยละ 81.14 ระบุว่า เคยเลือกพรรคไทยรักไทย หรือพรรคพลังประชาชน หรือพรรคเพื่อไทย รองลงมา ร้อยละ 12.65 ระบุว่า ไม่เคยเลือกทั้ง 3 พรรค ร้อยละ 4.24 ระบุว่า ยังไม่เคยไปเลือกตั้งเลย และร้อยละ 1.97 ระบุว่า ไม่ตอบ/ไม่สนใจ สำหรับการลงคะแนนเสียงเลือกพรรคเพื่อไทย ในการเลือกตั้งครั้งที่ผ่านมา (เฉพาะผู้ที่เคยเลือกพรรคไทยรักไทยหรือพรรคพลังประชาชน หรือพรรคเพื่อไทย) พบว่า ส่วนใหญ่ ร้อยละ […] The post นิด้าโพลเผยผลสำรวจเพื่อไทยยังครองใจคนอีสาน เลือกตั้งครั้งหน้าเลือกเกือบครึ่ง appeared first on สำนักข่าวอินโฟเควสท์.",https://www.infoquest.co.th/2021/138387,2021_10_24
"ทูตสหรัฐเรียกร้องเกาหลีเหนือยุติการยั่วยุ,ยอมรับเจรจาทางการทูต","นายซุง คิม ผู้แทนพิเศษสหรัฐ เปิดเผยว่า การทดสอบขีปนาวุธของเกาหลีเหนือเมื่อเร็ว ๆ นี้ ถือเป็นการต่อต้านความพยายามในการลดความตึงเครียด และเกาหลีเหนือควรเปิดรับการเจรจาทางการทูต นายคิมให้สัมภาษณ์กับผู้สื่อข่าวหลังจากร่วมประชุมกับผู้แทนพิเศษจากเกาหลีใต้ ณ กรุงโซล โดยระบุว่า สหรัฐมุ่งมั่นที่จะเดินหน้านโยบายการทูตที่ยั่งยืนและเป็นรูปธรรมกับเกาหลีเหนือ “เป้าหมายของเรายังคงเป็นการปลดอาวุธนิวเคลียร์อย่างสมบูรณ์ในคาบสมุทรเกาหลี” นายคิมกล่าว “นั่นเป็นสาเหตุที่การทดสอบขีปนาวุธครั้งล่าสุดของเกาหลีเหนือเป็นเรื่องที่น่ากังวล และเป็นผลเสียต่อการก้าวไปสู่สันติภาพที่ยั่งยืนบนคาบสมุทรเกาหลี” นายคิมกล่าวว่า การยิงขีปนาวุธถือเป็นการละเมิดมติของคณะมนตรีความมั่นคงแห่งสหประชาชาติหลายฉบับ และเป็นภัยคุกคามต่อประเทศเพื่อนบ้านของเกาหลีเหนือและประชาคมโลก อย่างไรก็ตาม เกาหลีเหนือยังคงยืนกรานปฏิเสธข้อเสนอของสหรัฐ โดยอ้างว่า แม้จะมีการเสนอให้เจรจาการทางทูต แต่ทางฝ่ายสหรัฐและเกาหลีใต้ยังคงยกระดับกิจกรรมทางการทหารของทั้ง 2 ชาติ อนึ่ง เมื่อวันพฤหัสบดีที่ผ่านมา เกาหลีเหนือกล่าวว่าสหรัฐตื่นตูมกับการทดสอบขีปนาวุธของเกาหลีเหนือมากเกินไป เนื่องจากเป็นการทดสอบเพื่อการป้องกันประเทศเท่านั้น อีกทั้งยังได้ตั้งคำถามถึงความจริงใจของข้อเสนอการเจรจาของสหรัฐ โดย สำนักข่าวอินโฟเควสท์ (24 ต.ค. 64) The post ทูตสหรัฐเรียกร้องเกาหลีเหนือยุติการยั่วยุ,ยอมรับเจรจาทางการทูต appeared first on สำนักข่าวอินโฟเควสท์.",https://www.infoquest.co.th/2021/138394,2021_10_24
"ศบค.เผยยอดฉีดวัคซีน 23 ต.ค.64 เพิ่มขึ้น 356,084 โดส","ศูนย์บริหารสถานการณ์โควิด-19 (ศบค.) รายงานยอดการฉีดวัคซีนโควิด-19 ให้แก่ประชาชนในวันที่ 23 ต.ค.64 มี จำนวนผู้ได้รับวัคซีน 356,084 โดส รายละเอียดดังนี้ โดย สำนักข่าวอินโฟเควสท์ (24 ต.ค. 64) The post ศบค.เผยยอดฉีดวัคซีน 23 ต.ค.64 เพิ่มขึ้น 356,084 โดส appeared first on สำนักข่าวอินโฟเควสท์.",https://www.infoquest.co.th/2021/138398,2021_10_24
เมลเบิร์นจ่อคลายข้อบังคับโควิดเพิ่มเติม หลังฉีดวัคซีนใกล้แตะ 80%,"เมืองเมลเบิร์นของออสเตรเลียเตรียมผ่อนคลายข้อกำหนดด้านโควิด-19 เพิ่มเติม เนื่องจากรัฐวิกตอเรียมีอัตราการฉีดวัคซีนครบโดสใกล้แตะที่ 80% แล้ว เริ่มต้นในวันศุกร์ที่ 29 ต.ค. เมื่อประชากรในรัฐวิกตอเรียฉีดวัคซีนครบโดสที่ระดับ 80% ชาวเมืองเมลเบิร์นจะสามารถเดินทางได้ตามปกติทั่วรัฐ และไม่จำเป็นต้องสวมใส่หน้ากากอนามัยเมื่อทำกิจกรรมกลางแจ้ง นายแดเนียล แอนดรูว์ มุขมนตรีรัฐวิกตอเรีย กล่าวว่า เขาคาดว่าอัตราการฉีดวัคซีนจะอยู่ที่ระดับ 90% ประมาณวันที่ 24 พ.ย. ขณะที่รัฐวิกตอเรียเดินหน้าไปสู่ ​​”เศรษฐกิจที่ได้รับวัคซีน” (vaccinated economy) ซึ่งจะอนุญาตให้เฉพาะผู้ที่ฉีดวัคซีนครบโดสแล้วเท่านั้นที่จะสามารถเดินทางเข้าไปในสถานที่ต่าง ๆ ได้ ตัวเลขล่าสุดของวันนี้ (24 ต.ค.) ระบุว่า รัฐวิกตอเรียมีผู้ติดเชื้อรายใหม่ 1,935 ราย และเสียชีวิต 11 ราย โดย สำนักข่าวอินโฟเควสท์ (24 ต.ค. 64) The post เมลเบิร์นจ่อคลายข้อบังคับโควิดเพิ่มเติม หลังฉีดวัคซีนใกล้แตะ 80% appeared first on สำนักข่าวอินโฟเควสท์.",https://www.infoquest.co.th/2021/138402,2021_10_24
โฆษกรัฐบาลเผย Russell Crowe ดาราฮอลลีวู้ดชื่นชมเมืองไทยหลังเข้ามาถ่ายทำหนัง,นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า วานนี้ (23 ตุลาคม 2564) เวลา 14.00 น. ณ โรงแรม แมนดาริน โอเรียนเต็ล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มอบนายอิทธิพล คุณปลื้ม รัฐมนตรีว่าการกระทรวงวัฒนธรรม ให้นาย Russell Crowe เข้าพบ โดยมีนาย Allan Mckinnon เอกอัครราชทูตออสเตรเลียประจำประเทศไทยร่วมพูดคุย โอกาสนี้ รัฐมนตรีว่าการกระทรวงวัฒนธรรม มอบของขวัญและช่อดอกไม้ เพื่อแสดงการต้อนรับและขอบคุณนักแสดงฮอลลีวูด ที่ชื่นชมประเทศไทย คนไทย และโครงการภูเก็ตแซนด์บ็อกซ์ รวมทั้งยังเผยแพร่การท่องเที่ยวสถานที่ต่าง ๆ ผ่านทวิตเตอร์ส่วนตัวระหว่างถ่ายทำภาพยนตร์ในประเทศไทย โฆษกประจำสำนักนายกรัฐมนตรี กล่าวว่า นาย Russell Crowe กล่าวขอบคุณนายกรัฐมนตรีที่มอบของที่ระลึกให้ ตนเองนั้นชื่นชมเมืองไทยเป็นอย่างมาก โดยเฉพาะ ลักษณะนิสัย น้ำใจของคนไทย ที่ทำให้เวลาที่เดินทางไปไหนรู้สึกดีอยู่เสมอ โดยนาย Russell Crowe ยังเดินทางไปเที่ยวสถานที่ต่าง […] The post โฆษกรัฐบาลเผย Russell Crowe ดาราฮอลลีวู้ดชื่นชมเมืองไทยหลังเข้ามาถ่ายทำหนัง appeared first on สำนักข่าวอินโฟเควสท์.,https://www.infoquest.co.th/2021/138405,2021_10_24
เกิดเหตุแผ่นดินไหว 6.3 แมกนิจูดในไต้หวัน ไม่มีรายงานความเสียหาย,ศูนย์เครือข่ายแผ่นดินไหวของจีน (CENC) รายงานว่า เกิดแผ่นดินไหว 6.3 แมกนิจูดที่เทศมณฑลอี๋หลาน ทางตะวันออกของไต้หวัน เมื่อเวลาประมาณ 13.11 น. ตามเวลาท้องถิ่นในวันนี้ รายงานของ CENC ระบุว่า ศูนย์กลางของแผ่นดินไหวมีพิกัดอยู่ที่ 24.55 ละติจูดองศาเหนือ และ 121.8 ลองจิจูดองศาตะวันออก และมีความลึกประมาณ 60 กิโลเมตร อย่างไรก็ดี ยังไม่มีรายงานความเสียหาย และไม่มีการเตือนภัยคลื่นยักษ์สึนามิในขณะนี้ โดย สำนักข่าวอินโฟเควสท์ (24 ต.ค. 64) The post เกิดเหตุแผ่นดินไหว 6.3 แมกนิจูดในไต้หวัน ไม่มีรายงานความเสียหาย appeared first on สำนักข่าวอินโฟเควสท์.,https://www.infoquest.co.th/2021/138408,2021_10_24
"อนุสรณ์ คาดไทยไม่เกิด Stagflation-เปิดประเทศหนุนศก.ฟื้น คาด SET ปลายปีแตะ 1,680","นายอนุสรณ์ ธรรมใจ อดีตกรรมการธนาคารแห่งประเทศไทย และ อดีตคณบดีคณะเศรษฐศาสตร์ ม.รังสิต เปิดเผยว่า ทิศทางอัตราเงินเฟ้อทั่วโลกปรับตัวเพิ่มขึ้นและมีความเสี่ยงที่จะมีแนวโน้มสูงเป็นเวลานาน หากเศรษฐกิจใดไม่มีสัญญาณของการกระเตื้องขึ้นของเศรษฐกิจเลยจะเผชิญสภาวะ Stagflation ทันที คือ เงินเฟ้อสูง เศรษฐกิจชะงักงันชะลอตัว ว่างงานสูง ภาวะ Stagflation เป็นสภาพที่แก้ไขยากเพราะหากใช้นโยบายการเงินการคลังผ่อนคลายมากเพื่อแก้ปัญหาเศรษฐกิจชะลอตัว ว่างงานสูง ก็จะสร้างแรงกดดันเงินเฟ้อได้ คาดการณ์ประเทศไทยจะไม่เจอกับภาวะดังกล่าว หรือหากจะเจอก็จะเป็นปรากฎการณ์ชั่วคราว แม้นตนมองว่า ดัชนีความทุกข์ยากทางเศรษฐกิจ (Misery Index) จะเพิ่มขึ้นก็ตามแต่ไม่สูงมากในไทย ไทยเคยมีอัตราความทุกข์ยากทางเศรษฐกิจต่ำที่สุดในโลกหลายปีต่อเนื่องจากอัตราเงินเฟ้อต่ำและอัตราการว่างงานต่ำ ใน ช่วง พ.ศ. 2543-2562 ดัชนีทุกข์ยากคำนวณจากการนำอัตราเงินเฟ้อมาบวกกับอัตราการว่างงาน ดัชนีพัฒนาขึ้นมาโดย ดร. Art Okun นักเศรษฐศาสตร์ชาวสหรัฐอเมริกา การที่ราคาน้ำมันในตลาดโลกปรับตัวสูงขึ้นอย่างรวดเร็วโดยล่าสุดราคาน้ำมันในตลาดโลกทะลุระดับ 85 ดอลลาร์ต่อบาร์เรลไปแล้ว โดยกลุ่มประเทศละตินอเมริกาโดยเฉพาะประเทศเวเนซูเอลาและหลายประเทศในแอฟริกา ยุโรปตะวันออก ดัชนีความทุกข์ยากอาจเพิ่มสูงขึ้นอย่างรุนแรง โดยประเทศเวเนซูเอลานั้นดัชนีความทุกข์ยากทางเศรษฐกิจเคยสูงทะลุระดับ 490 จุดมาต่อเนื่องหลายปีและเกิดอัตราเงินเฟ้อพุ่งสูงรุนแรง (Hyperinflation) นายอนุสรณ์ กล่าวอีกว่า กรณีของไทยนั้น สถานการณ์ดีกว่าหลายประเทศ แม้นดัชนีทุกข์ยากเพิ่มขึ้นแน่และ อาจสูงกว่าระดับ 4 […] The post อนุสรณ์ คาดไทยไม่เกิด Stagflation-เปิดประเทศหนุนศก.ฟื้น คาด SET ปลายปีแตะ 1,680 appeared first on สำนักข่าวอินโฟเควสท์.",https://www.infoquest.co.th/2021/138411,2021_10_24
จีนเผยยอดผลิตก๊าซธรรมชาติปรับตัวขึ้น 7.1% ในเดือนก.ย.,สำนักงานสถิติแห่งชาติจีน (NBS) รายงานในวันนี้ว่า ยอดการผลิตก๊าซธรรมชาติของจีนปรับตัวขึ้น 7.1% ในเดือนก.ย.เมื่อเทียบรายปี แตะที่ 1.57 หมื่นล้านคิวบิกเมตร หากเทียบกับปี 2562 ยอดการผลิตก๊าซธรรมชาติเดือนก.ย.ปรับตัวขึ้น 15.2% ส่งผลให้อัตราการขยายตัวเฉลี่ยในเดือนก.ย. 2563 และ 2564 อยู่ที่ 7.3% ในช่วง 9 เดือนแรกของปีนี้ ยอดการผลิตก๊าซธรรมชาติของจีนอยู่ที่ 1.518 แสนล้านคิวบิกเมตร เพิ่มขึ้น 10.4% เมื่อเทียบกับช่วงเวลาเดียวกันของปีที่แล้ว ยอดการนำเข้าก๊าซธรรมชาติพุ่งขึ้น 22.7% เทียบรายปี แตะที่ 10.62 ล้านคิวบิกเมตร โดย สำนักข่าวอินโฟเควสท์ (24 ต.ค. 64) The post จีนเผยยอดผลิตก๊าซธรรมชาติปรับตัวขึ้น 7.1% ในเดือนก.ย. appeared first on สำนักข่าวอินโฟเควสท์.,https://www.infoquest.co.th/2021/138415,2021_10_24
บิ๊กป้อมกำชับสทนช.ปรับระบายน้ำช่วย 15 จว.น้ำท่วม กังวลพายุ”หมาเหล่า”ซ้ำเติม,"พล.อ.คงชีพ ตันตระวาณิชย์ เปิดเผยำว่า พล.อ.ประวิตร วงษ์สุวรรณ รองนายกรัฐมนตรีมีความเป็นห่วงประชาชนในพื้นที่ 15 จว.ที่ยังประสบปัญหาอุทกภัย และกังวลพายุลูก ใหม่ซ้ำเติม ขณะที่ฝนยังมากต่อเนื่องในพื้นที่ภาคเหนือ อีสาน ภาคกลาง ภาคตะวัน ออกและภาคใต้ และน้ำทะเลหนุนสูง ระหว่าง 23-27 ต.ค. พล.อ.ประวิตรจึงได้กำชับ สำนักงานทรัพยากรน้ำแห่งชาติ (สทนช.) ติดตามพยากรณ์สภาพอากาศและพายุ “หมาเหล่า”โดยให้ประเมินสถานการณ์น้ำเข้าเขื่อน และพิจารณาปรับการระบายน้ำลงแม่น้ำสายหลัก ไม่ให้น้ำล้นตลิ่งกระทบพื้นที่โดยรอบ สำหรับการบริหารจัดการ อุทกภัยลุ่มน้ำท่าจีน ขอให้ประสานกรมชลประทาน ใช้ระบบชลประทานทั้ง 2 ฝั่งแม่น้ำ เจ้าพระยาช่วยลดปริมาณน้ำที่ไหลลงสู่แม่น้ำท่าจีน โดยให้ติดตั้งเครื่องผลักดันน้ำใน แม่น้ำท่าจีนตามจุดต่างๆ เร่งระบายน้ำออกสู่ทะเลให้เร็วขึ้น เพื่อลดปัญหาน้ำท่วมขังในพื้นที่ จว.สุพรรณบุรีและนครปฐม ทั้งนี้ภาพรวม การช่วยเหลือน้ำท่วมของ ก.กลาโหม โดยทุกเหล่าทัพปัจจุบัน ยังคงสนับสนุนส่วนราชการต่างๆและทำงานร่วมกับจิตอาสา ช่วยเหลือประชาชนที่ประสบอุทกภัยในทุกพื้นที่อย่างต่อเนื่องมา โดยยังคงหมุนเวียนกำลังทหารกว่า 15,000 นาย รวมทั้งเครื่องมือช่างและยานพาหนะกว่า 900 คัน กระจายลงพื้นที่ให้การช่วยเหลือเร่งด่วน ทั้งการอพยพประชาชน ผู้ป่วย ผู้สูงอายุและเด็ก การขนย้ายสัตว์เลี้ยงจำนวนมากออกจากพื้นที่น้ำท่วมเข้าพื้นที่ปลอดภัย […] The post บิ๊กป้อมกำชับสทนช.ปรับระบายน้ำช่วย 15 จว.น้ำท่วม กังวลพายุ”หมาเหล่า”ซ้ำเติม appeared first on สำนักข่าวอินโฟเควสท์.",https://www.infoquest.co.th/2021/138418,2021_10_24
NT เชื่อมั่นมีศักยภาพแกร่งขึ้นหลังควบรวมตอบโจทย์ยุคดิจิทัลหนุนนโยบายรัฐบาล,รายงานข่าวจากบมจ. โทรคมนาคมแห่งชาติ (NT) ระบุว่า ผ่านมา3 ไตรมาส หลังจากมีการควบรวมกิจการอย่างเป็นทางการระหว่าง บมจ.ทีโอที และ บมจ. กสท โทรคมนาคม เมื่อวันที่ 7 มกราคม 2564 เป็น บมจ. โทรคมนาคมแห่งชาติ (National Telecom Public Company Limited :NT) เร่งบูรณาการทรัพยากรไม่ว่าจะเป็นโครงสร้างพื้นฐานด้านดิจิทัลและโทรคมนาคม โดยเฉพาะอย่างยิ่งทรัพยากรบุคคลที่เปี่ยมประสิทธิภาพและประสบการณ์ด้านดิจิทัลและศักยภาพ เพื่อขับเคลื่อนการเปลี่ยนผ่านองค์กรไปสู่ดิจิทัลอย่างเต็มรูปแบบ (Organizational Transformation) ท่ามกลางความท้าทายรูปแบบใหม่จากการเปลี่ยนแปลงอย่างรวดเร็วของเทคโนโลยี พฤติกรรมผู้บริโภค ภาวะการแข่งขันที่สูงขึ้น และผลกระทบจากการแพร่ระบาดไวรัสโคโรนา 2019 (โควิด-19) กระบวนการควบรวมองค์กรขนาดใหญ่ ต้องอาศัยเวลาและการขับเคลื่อนในการดำเนินการในการหลอมรวมสองหน่วยงานในทุกด้าน ไม่ว่าจะเป็นการปรับโครงสร้างการบริหารจัดการ การลดความซ้ำซ้อนในการลงทุน การใช้ทรัพยากรต่างๆ ร่วมกัน การกำหนดกลยุทธ์ธุรกิจ ตลอดจนการสร้างวัฒนธรรมองค์กรใหม่ เพื่อให้บรรลุเป้าหมายในการยกระดับหน่วยงานภาครัฐด้านโทรคมนาคมสื่อสารให้มีความแข็งแกร่งและเติบโตอย่างยั่งยืน อีกทั้งเป็นกลไกหลักสนับสนุนนโยบายรัฐบาลในการขับเคลื่อนยุทธศาสตร์ Thailand 4.0 และผลักดันไทยสู่การเป็นศูนย์กลางการแลกเปลี่ยนข้อมูลดิจิทัลของภูมิภาคอาเซียน (ASEAN Digital Hub) จากการผนึกกำลังกันของสององค์กร ส่งผลให้ NT […] The post NT เชื่อมั่นมีศักยภาพแกร่งขึ้นหลังควบรวมตอบโจทย์ยุคดิจิทัลหนุนนโยบายรัฐบาล appeared first on สำนักข่าวอินโฟเควสท์.,https://www.infoquest.co.th/2021/138421,2021_10_24
เอเวอร์แกรนด์เผยกลับมาเดินหน้าโครงการอสังหาฯ อีกครั้ง หลังจ่ายดอกเบี้ยหุ้นกู้,ไชน่า เอเวอร์แกรนด์ กรุ๊ป เปิดเผยว่า ทางบริษัทได้กลับมาเดินหน้าโครงการอสังหาริมทรัพย์มากกว่า 10 โครงการในเซินเจิ้น ตงกวน และเมืองอื่น ๆ ของจีนแล้ว เอเวอร์แกรนด์เปิดเผยผ่านบัญชีวีแชท (Wechat) โดยระบุว่า โครงการอสังหาริมทรัพย์บางโครงการได้เข้าสู่ขั้นตอนของการตกแต่งภายใน ขณะที่อาคารหลายแห่งก่อสร้างแล้วเสร็จเมื่อไม่นานนี้ ทางบริษัทระบุว่า ความพยายามในการรับประกันการก่อสร้างจะช่วยยกระดับความเชื่อมั่นของตลาด โดยเผยแพร่ภาพของคนงานก่อสร้างในไซต์งานหลายแห่ง พร้อมลงวันที่และเวลากำกับไว้ในภาพ อนึ่ง เมื่อวันศุกร์ที่ผ่านมา เอเวอร์แกรนด์ได้ชำระดอกเบี้ยหุ้นกู้มูลค่า 83.5 ล้านดอลลาร์ เพื่อหลีกเลี่ยงการผิดนัดชำระหนี้ ซึ่งข่าวดังกล่าวได้ช่วยหนุนตลาดหุ้นทั่วโลก นอกจากนี้ เอเวอร์แกรนด์ยังประกาศเมื่อวันศุกร์ว่า บริษัทมีแผนที่จะให้ความสำคัญกับธุรกิจรถยนต์ไฟฟ้าในอนาคต มากกว่าจะมุ่งเน้นด้านอสังหาริมทรัพย์ โดย สำนักข่าวอินโฟเควสท์ (24 ต.ค. 64) The post เอเวอร์แกรนด์เผยกลับมาเดินหน้าโครงการอสังหาฯ อีกครั้ง หลังจ่ายดอกเบี้ยหุ้นกู้ appeared first on สำนักข่าวอินโฟเควสท์.,https://www.infoquest.co.th/2021/138425,2021_10_24
จีนผลิตน้ำมันดิบเพิ่มขึ้น 3.2% ในเดือนก.ย.,"สำนักงานสถิติแห่งชาติจีน (NBS) รายงานในวันนี้ว่า ยอดการผลิตน้ำมันดิบของจีนปรับตัวขึ้น 3.2% ในเดือนก.ย. เมื่อเทียบรายปี แตะที่ 16.61 ล้านตัน ขณะที่ยอดการผลิตรายวันเฉลี่ยแตะที่ 554,000 ตัน ในช่วง 9 เดือนแรกของปีนี้ ยอดการผลิตน้ำมันดิบของจีนอยู่ที่ 149.84 ล้านตัน เพิ่มขึ้น 2.5% เมื่อเทียบกับช่วงเวลาเดียวกันของปีที่แล้ว ทั้งนี้ จีนซึ่งเป็นประเทศผู้นำเข้าน้ำมันรายใหญ่ของโลกนั้น ได้นำเข้าน้ำมันดิบ 41.05 ล้านตันในเดือนก.ย. ลดลง 15.3% เทียบรายปี สำนักข่าวซินหัวรายงานว่า ส่วนยอดนำเข้าในช่วง 9 เดือนแรกของปีอยู่ที่ 387.4 ล้านตัน ลดลง 6.8% จากปีก่อนหน้า โดย สำนักข่าวอินโฟเควสท์ (24 ต.ค. 64) The post จีนผลิตน้ำมันดิบเพิ่มขึ้น 3.2% ในเดือนก.ย. appeared first on สำนักข่าวอินโฟเควสท์.",https://www.infoquest.co.th/2021/138431,2021_10_24
สทนช.เร่งคลี่คลายน้ำท่วมท่าจีน ปรับลดการรับน้ำ-เร่งระบายน้ำออกสู่ทะเล,นายสุรสีห์ กิตติมณฑล เลขาธิการสำนักงานทรัพยากรน้ำแห่งชาติ (สทนช.) ในฐานะรองผู้อำนวยการกองอำนวยการน้ำแห่งชาติ (กอนช.) เปิดเผยว่า พลเอก ประวิตร วงษ์สุวรรณ รองนายกรัฐมนตรี ในฐานะผู้อำนวยการ กอนช. มอบหมายให้ สนทช.ในฐานะฝ่ายเลขานุการ กอนช. ลงพื้นที่เพื่อตรวจติดตามสภาพปัญหาการระบายน้ำบริเวณแม่น้ำท่าจีน และเร่งรัดให้ดำเนินการระบายน้ำออกจากพื้นที่โดยเร็ว ภายหลัง กอนช.มอบหมายให้กรมชลประทานตั้งศูนย์บริหารจัดการอุทกภัย (ส่วนหน้า) ลุ่มน้ำท่าจีน และมีแนวทางการบริหารจัดการน้ำภาพรวมทั้งลุ่มน้ำท่าจีน และรายงานต่อ กอนช.ทราบอย่างต่อเนื่องจนกว่าสถานการณ์จะกลับเข้าสู่ภาวะปกติ ประกอบด้วย 3 แนวทางหลัก ได้แก่ จัดจราจรน้ำโดยใช้ประตูระบายน้ำ (ปตร.) ต่าง ๆ ปรับลดการรับน้ำลงสู่แม่น้ำท่าจีน ตามปริมาณน้ำจากแม่น้ำเจ้าพระยาที่ลดลง เพื่อควบคุมไม่ให้ระดับน้ำท่วมเพิ่มสูงขึ้น และปรับลดการระบายน้ำ ปตร.ท่าโบสถ์ ปตร.กระเสียว-สุพรรณ และปตร.โพธิ์พระยา รวมทั้งให้หน่วงน้ำในพื้นที่ลุ่มต่ำและทยอยระบายน้ำเมื่อระดับน้ำแม่น้ำท่าจีนเริ่มลดลง ติดตั้งเครื่องสูบน้ำและเครื่องผลักดันน้ำเพิ่มเติม เพื่อเร่งระบายน้ำให้ลงสู่ทะเลโดยเร็ว ขณะเดียวกัน กอนช.ยังได้ประสานกรุงเทพมหานคร เพื่อหารือแนวทางเพิ่มการระบายน้ำจากทุ่งเจ้าเจ็ด พระยาบรรลือ และพระพิมล ลงสู่พื้นที่แก้มลิงมหาชัยเพื่อช่วยลดระดับน้ำท่วม และประสานความร่วมมือระหว่างหน่วยงานต่าง ๆ อย่างเป็นระบบ ทั้งด้านบริหารจัดการน้ำและการให้ความช่วยเหลือประชาชน ผ่านศูนย์บริหารจัดการอุทกภัยลุ่มน้ำท่าจีน เพื่อเร่งช่วยลดผลกระทบและบรรเทาความเดือดร้อนแก่พี่น้องประชาชนในพื้นที่ลุ่มน้ำมีประสิทธิภาพยิ่งขึ้น […] The post สทนช.เร่งคลี่คลายน้ำท่วมท่าจีน ปรับลดการรับน้ำ-เร่งระบายน้ำออกสู่ทะเล appeared first on สำนักข่าวอินโฟเควสท์.,https://www.infoquest.co.th/2021/138428,2021_10_24
สตช.เร่งติดตามหาคนร้ายลักลอบหักเงินจากบัตรเดบิต-บัตรเครดิต เตือนระวังไม่ตกเป็นเหยื่อ,พล.ต.ต.ยิ่งยศ เทพจำนงค์ โฆษกสำนักงานตำรวจแห่งชาติ เปิดเผยว่า จากกรณีมีคนร้ายลักลอบหักเงินจากบัญชีธนาคาร บัญชีบัตรเครดิต หรือบัญชีบัตรเดบิต เกิดขึ้นเป็นจำนวนมาก ทำให้ประชาชนได้รับความเสียหายเป็นวงกว้างกระจายทั่วประเทศ ประกอบกับมีคดีฉ้อโกงออนไลน์เกิดขึ้นเป็นจำนวนมาก โดยพล.อ.ประยุทธ์ จันทร์โอชา นายกรัฐมนตรี มีความห่วงใยต่อประชาชนที่ได้รับ ความเสียหาย จึงสั่งการให้สำนักงานตำรวจแห่งชาติ (ตร.) บูรณาการหน่วยงานที่เกี่ยวข้องเพื่อแก้ไขปัญหาดังกล่าวในภาพรวม และเมื่อ 19 ต.ค. 64 ตร. ได้จัดการประชุมหารือร่วมกับ ปปง. กสทช. กระทรวงดิจิทัลเพื่อเศรษฐกิจและสังคม ธนาคารแห่งประเทศไทย สมาคมธนาคารไทย สำนักงานคณะกรรมการการรักษาความมั่นคงปลอดภัยไซเบอร์แห่งชาติ และหน่วยในสังกัด ตร. เพื่อวางแนวทางแก้ปัญหาดังกล่าว พล.ต.อ.สุวัฒน์ แจ้งยอดสุข ผู้บัญชาการตำรวจแห่งชาติ มอบหมายให้ พล.ต.อ.ดำรงศักดิ์ กิตติประภัสร์ รองผู้บัญชาการตำรวจแห่งชาติ เป็นผู้ควบคุมสั่งการกำชับการปฏิบัติกรณีประชาชนแจ้งความว่าถูกหักเงินจากบัญชีธนาคาร บัญชีบัตรเครดิต หรือบัญชีบัตรเดบิตอย่างผิดปกติ โดยให้ บช.สอท. เป็นผู้รับผิดชอบในการสืบสวนสอบสวนคดีนี้ และประสานกับธนาคาร เจ้าของบัญชีเป็นผู้เสียหาย แจ้งความร้องทุกข์ดำเนินคดี ส่วนกรณีกรณีประชาชนมาแจ้งความในเรื่องดังกล่าวเพิ่มเติม เช่น ยังไม่ได้รับเงินคืนในบัญชี หรือได้เงินไม่ครบ หรืออื่นๆ ให้พนักงานสอบสวนรับแจ้งไว้ […] The post สตช.เร่งติดตามหาคนร้ายลักลอบหักเงินจากบัตรเดบิต-บัตรเครดิต เตือนระวังไม่ตกเป็นเหยื่อ appeared first on สำนักข่าวอินโฟเควสท์.,https://www.infoquest.co.th/2021/138437,2021_10_24
"ปลัดสธ.กำชับ 20 จว.เสี่ยงน้ำท่วม-น้ำล้นตลิ่ง เฝ้าระวังสถานบริการ 1,487 แห่ง","นายแพทย์เกียรติภูมิ วงศ์รจิต ปลัดกระทรวงสาธารณสุข กล่าวว่า จากการติดตามสถานการณ์และผลกระทบจากอุทกภัย พบว่า ขณะนี้ความกดอากาศสูงจากประเทศจีนแผ่ปกคลุมประเทศไทยตอนบน ทำให้บริเวณดังกล่าวมีฝนลดลง แต่ยังต้องเฝ้าระวังน้ำล้นตลิ่งและน้ำท่วมขัง 17 จังหวัด ได้แก่ อุทัยธานี ชัยภูมิ มหาสารคาม ร้อยเอ็ด นครราชสีมา บุรีรัมย์ ศรีสะเกษ ลพบุรี สุพรรณบุรี สิงห์บุรี อ่างทอง พระนครศรีอยุธยา นครปฐม ปทุมธานี ปราจีนบุรี สระแก้ว และกาญจนบุรี ส่วนภาคใต้และอ่าวไทยยังมีลมตะวันออกและตะวันออกเฉียงเหนือพัดปกคลุม ทำให้มีฝนฟ้าคะนองและฝนตกหนักบางแห่ง ประเมินว่ามีพื้นที่เสี่ยงน้ำท่วมฉับพลัน น้ำป่าไหลหลาก 3 จังหวัด คือ สุราษฎร์ธานี สงขลา และยะลา ทั้ง 2 กรณีคาดว่ามีสถานบริการสาธารณสุขเสี่ยงได้รับผลกระทบจากน้ำท่วมรวม 1,487 แห่ง แบ่งเป็น สำนักงานสาธารณสุขจังหวัด 18 แห่ง สำนักงานสาธารณสุขอำเภอ 92 แห่ง โรงพยาบาลศูนย์ 5 แห่ง โรงพยาบาลทั่วไป […] The post ปลัดสธ.กำชับ 20 จว.เสี่ยงน้ำท่วม-น้ำล้นตลิ่ง เฝ้าระวังสถานบริการ 1,487 แห่ง appeared first on สำนักข่าวอินโฟเควสท์.",https://www.infoquest.co.th/2021/138434,2021_10_24
