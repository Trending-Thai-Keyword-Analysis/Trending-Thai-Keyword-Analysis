title,summary,link,published
ยิปซีพยากรณ์'ดวงรายวัน' ประจำวันอังคารที่ 26 ตุลาคม 2564,ยิปซีพยากรณ์ดวงรายวันประจำวันอังคาร​ 26ตุลาคมพ.ศ.2564 ท่านที่เกิดวันอาทิตย์ อิทธิพลของไพ่ราชินีพระจันทร์​ (The High​Priestess)เงินทองเริ่มเดินสะพัดมีเข้ามาหลายทาง แต่จะหมดสิ้นเปลืองไปกับเรื่องฟุ่มเฟือย​ ด้านความรักมีปัญหาเหตุเพราะมือที่สามงานเดินหน้ามีผลงานค่อนข้างดี​ จนโดนคนอื่นแทงข้างหลัง ค้าขายเริ่มพอไปได้ ทำให้ชีวิตเริ่มเดินหน้าอย่างมีความหวัง ท่านที่เกิดวันจันทร์ อิทธิพลของไพ่ 7 ไม้เท้า (Sevenof Wands)คุณจะทำผลงานได้ดีเพราะความขยันขันแข็งของเรา​ ทำให้เจ้านายเชื่อมั่นในตัวเรามากขึ้นและที่มีงานส่วนตัวผลงานเริ่มดีขึ้นอย่างน่าพอใจ เงินทองพอหมุนเวียน แต่ต้องระมัดระวังการใช้จ่าย ความรักมีปัญหากันบ้างจากเรื่องเล็กๆ ท่านที่เกิดวันอังคาร อิทธิพลของไพ่ 7ถ้วย(Sevenof Cups)วันนี้ทำงานอย่างวุ่นวายใจเพราะปัญหาส่วนตัวรุมเร้า ส่วน​การค้าขายเกี่ยวกับอาหารการกินเริ่มดีขึ้นความรักทะเลาะกันเพราะเรื่องไม่เป็นเรื่อง และคนที่แอบชอบใครระวังเจอคนมีเจ้าของ​ เงินทองเข้ามาแต่หมดไปรวดเร็ว​ ท่านที่เกิดวันพุธ อิทธิพลของไพ่​ 3​ ถ้วย(Three​ of​ Cups)วันนี้รักที่มีปัญหาได้เพื่อนประสานรอยร้าว ทำให้ชีวิตลัลล้าดูดีมีความสุข เงินทองมีเข้ามาค่อนข้างมากแต่ใช้จ่ายเกินตัว งานเดินหน้ามีผลงานดีจนโดนคนอื่นอิจฉา ค้าขายดีขึ้นในยามวิกฤติ ท่านที่เกิดวันพฤหัสบดี อิทธิพลของไพ่โลก (The World)วันนี้ทำงานอย่างมีความสุข เพราะเสร็จทันเวลาที่ได้รับมอบหมาย ส่วนที่ค้าขายกิจการเดินหน้าได้ดีขึ้น ด้านความรักอบอุ่นเข้าใจกันมากขึ้น ด้านเงินทองเริ่มคล่องมือ ลาภลอยพอได้มา ท่านที่เกิดวันศุกร์ อิทธิพลของไพ่ราชินีถือดาบ (Queen of Swords)วันนี้เครียดหนักเพราะการเงินติดขัดหาทางออกไม่ได้ เล่นเอาเครียดทั้งวัน ความรักให้ระวังคำพูด จะทำให้มีปัญหากับคนรัก งานแม้จะเด่นแต่เพราะมั่นใจมากเกิน​ จะทำให้มีปัญหากับเพื่อนร่วมงาน ท่านที่เกิดวันเสาร์ อิทธิพลของไพ่ 1 ถ้วย (Ace of Cups)วันนี้ความรักเริ่มสดใสหลังจากต่างเมินเฉยกันมาหลายวัน ทำให้ความสุขสดใสกลับมาในชีวิต งานไปได้ดีเจ้านายพอใจในผลงาน ทำให้เจ้านายเชื่อมั่นในฝีมือเราค้าขายไปได้ดี เพียงรอบคอบข้อสัญญา เงินทองเข้ามาหลายทาง ไม่เดือดร้อนเหมือนที่ผ่านมา ท่านผู้อ่านที่มีความประสงค์ต้องการปรึกษา เรื่องดวงชะตาเป็นการส่วนตัวกับอาจารย์กิติคุณพลวัน สอบถามรายละเอียดเพิ่มเติมได้ที่094-6298799,https://www.naewna.com/lady/611368,2021_10_26
'บีทีเอส'แจ้งรถไฟฟ้าขัดข้อง ทำให้สายสุขุมวิทล่าช้า ล่าสุดแก้ไขแล้ว,วันที่ 26 ตุลาคม 2564 บีทีเอส โพสต์แจ้งข่าวรถไฟฟ้าขัดข้องระหว่างสถานีห้าแยกลาดพร้าวกับสถานีหมอชิต ฝั่งมุ่งหน้าสถานีปลายทางเคหะฯ กำลังทำการแก้ไข จะทำให้เกิดความล่าช้าในสายสุขุมวิท ประมาณ 10 นาที ผู้โดยสารโปรดเผื่อเวลาการเดินทาง ขออภัยในความไม่สะดวกกรุณาเปลี่ยนขบวนรถที่สถานีหมอชิต และสถานีห้าแยกลาดพร้าว โปรดเผื่อเวลาการเดินทาง ขออภัยในความไม่สะดวก ขอบคุณภาพ :@itsmenjnj,https://www.naewna.com/local/611370,2021_10_26
'เมียนมา'ทะลักไม่หยุด! ลักลอบเข้าไทย 2 วัน เฉียด 400 ราย สารภาพรอข้ามมาอีกอื้อ,"เมียนมาทะลักเข้าไม่หยุด!! จนท.สนธิกำลัง จับได้อีก71คน ลักลอบเข้าทางชายแดนด้าน อ.ไทรโยค รวม2วันเกือบ400คน ขณะที่สารภาพยังรอทะลักเข้ามาอีกอื้อ 26 ต.ค.64 ผู้สื่อข่าวรายงานว่า ตามนโยบายรัฐบาล นายจีระเกียรติ ภูมิสวัสดิ์ ผู้ว่าราชการจังหวัดกาญจนบุรี พล.ต.บรรยง ทองน่วม ผบ.พล.ร.9/ผบ.กกล.สุรสีห์ จึงให้เจ้าหน้าที่สนธิกำลังเฝ้าระวังป้องกันและปราบปรามการกระทำผิดกฎหมายทุกรูปแบบ โดยเฉพาะการลักลอบข้ามชายแดนเข้ามาในราชอาณาจักรไทยโดยผิดกฎหมายของแรงงานจากประเทศเพื่อนบ้านในช่วงการแพร่ระบาดของเชื้อไวรัสโควิด-19 ล่าสุด เมื่อเวลา17.00น. วันนี้25ต.ค.64เจ้าหน้าที่ทหาร กกล.สุรสีห์ โดย หน่วยเฉพาะกิจลาดหญ้า กกล.สุรสีห์ ได้รับการประสานจาก เจ้าหน้าที่ทหารชุดปฏิบัติการข่าว กกล.สุรสีห์ ว่าจะมีแรงงานชาวเมียนมาอีกเป็นจำนวนมาก ลักลอบหลบหนีเข้าเมืองโดยผิดกฎหมายโดยใช้ช่องทางธรรมที่มีชายแดนติดกับประเทศเมียนมาในพื้นที่บ้านพุพญา หมู่4ต.ศรีมงคล อ.ไทรโยค จ.กาญจนบุรี หลังรับแจ้งจึงสนธิกำลังร่วมกับ เจ้าหน้าที่ร้อย.ตชด.136เจ้าหน้าที่ตำรวจ สภ.ไทรโยค เจ้าหน้าที่ฝ่ายปกครอง อ.ไทรโยค และ เจ้าหน้าที่สาธารณะสุข อ.ไทรโยค เดินทางไปตรวจสอบบริเวณจุดที่ได้รับแจ้ง จนกระทั่งพบกลุ่มแรงงานชาวเมียนมาทั้งชายหญิงหลบซ่อนตัวอยู่ภายในป่า เจ้าหน้าที่เข้าทำการจับกุม นับรวมกันได้ทั้งหมด จำนวน71ราย เป็นชาย36คน และหญิง35คน เจ้าหน้าที่สาธารณสุข ได้ทำการตรวจวัดอุณหภูมิร่างกาย เบื้องต้น ไม่พบสูงเกิน37.5องศาเซลเซียส จากการสอบถามแรงงานทราบว่า ทั้งหมดเดินทางมาจาก จ.ทวาย จ.พะโค และ จ.เมาะลำไย ประเทศเมียนมา จากนั้นเดินทางต่อถึงฝั่งชายแดนไทย และจะเข้าไปในพื้นที่ จ.สมุทรสาคร กทม. จ.นครปฐม จ.สระบุรี จ.ชลบุรี และ จ.กาญจนบุรี โดยจะจ่ายเงินให้กับนายหน้าเมื่อถึงที่หมาย เป็นเงิน17,000 - 20,000บาท/คน หลังจากกลุ่มแรงงานยอมรับสารภาพเจ้าหน้าที่จึงนำตัวส่งพนักงานสอบสวน สภ.ไทรโยค เพื่อสอบปากคำเพิ่มเพื่อขยายผลจับกุมผู้ร่วมขบวนการ ก่อนที่จะดำเนินคดีในข้อหา กระทำผิดฐาน ลักลอบเข้ามาในราชอาณาจักรไทย โดยไม่ได้รับอนุญาต (พ.ร.บ.คนเข้าเมือง พ.ศ.2522)และฝ่าฝืนคำสั่งคณะกรรมการโรคติดต่อจังหวัดกาญจนบุรี ตามมาตรการสกัดกั้นการแพร่ระบาดเชื้อไวรัสโคโรนา สายพันธุ์ใหม่2019 ผู้สื่อข่าวรายงานว่า วันนี้เพียงวันเดียว เจ้าหน้าที่สามารถจับกุมแรงงานชาวเมียนมารวมกันได้260คน โดยคดีแรกสามารถจับได้14คน คดีที่สอง34คน คดีที่สาม141คน และล่าสุดจับได้อีก71คน ซึ่งวานนี้เจ้าหน้าที่สามารถจับกุมได้120คน รวม2วัน เจ้าหน้าที่สามารถจับกุมได้มากถึง380คน ขณะที่แรงงานต่างด้าวที่สามารถพูดไทยได้ยังบอกด้วยว่า ยังมีแรงงานที่จะเดินทางเข้าประเทศไทยรออยู่ตามแนวตะเข็บชายแดนด้าน จ.กาญจนบุรี อีกเป็นจำนวนมาก เจ้าหน้าที่หน่วยงานที่เกี่ยวข้องจึงต้องเพิ่มกำลังบูรณาการร่วมกันดูแลตามแนวชายแดน เพื่อป้องกันแรงงานต่างด้าวที่อาจจะลักลอบเข้ามาอย่างเข้มงวด. -008",https://www.naewna.com/local/611371,2021_10_26
'มงคลกิตติ์'ชี้ตร.ไม่เจอบ่อนเพราะไปผิดด้าน เผยคนให้เบาะแสไม่ธรรมดาพร้อมเป็นพยาน,26 ตุลาคม 2564 จากกรณีนายมงคลกิตติ์ สุขสินธารานนท์ ส.ส.บัญชีรายชื่อ พรรคไทยศรีวิไลย์ โพสต์รูปและข้อความในเพจเฟซบุ๊กส่วนตัว เผยภาพ 3 ภาพ อ้างว่าถูกถ่ายในบ่อนการพนันแห่งหนึ่ง มีนักพนันกำลังรวมกลุ่มเล่นพนันกันกว่า 10 ราย ทั้งยังระบุตำแหน่งที่ตั้งเอาไว้ในกูลเกิ้ลแม็พด้วย ซึ่งต่อมาเจ้าหน้าที่ตำรวจได้นำกำลังตรวจค้นแต่ไม่พบสิ่งผิดกฎหมายที่กล่าวอ้างมานั้น ล่าสุดนายมงคลกิตติ์ได้โพสต์เฟซบุ๊กระบุข้อความว่า #ฝากบอก แจ้ง ผบช..ภ3#บ่อนมันอยู่ด้านหลังสแตนเลทดำ#ไปผิดตำแหน่งไปคนละด้าน #ส.ส.เต้007 เรียน นายก-ผบ.ตร-ผบช.ภ3 ที่ท่านมอบ รอง ผบช.ภ3 ไปตรวจสอบสถานที่ ใกล้เคียงละ แต่ไปผิดด้าน มันอยู่ด้านหลังสแตนเลทดำ ตามภาพถ่ายนะเป็นที่จอดรถ ส่วนประตูดำๆคือทางเข้าทางเดียว และ เห็นว่าเจ้าของบ่อน กำลังตามหาผู้แจ้งเบาะแส โดยไปดูย้อนหลัง วงจรปิด ไม่ต้องตามหลอกครับ เขาเป็น สมาชิกพรรคไทยศรีวิไลย์ ปลอดภัยดี ผมหาเสียงใต้เสร็จจะพาไป เป็น พยานที่ สตช.นะ ข่าวที่เกี่ยวข้อง :เต้ 007ว่าไง?ตำรวจลุยค้นเจอแต่โกดังร้างเลี้ยงไก่ชน ไร้บ่อนตามที่แฉ,https://www.naewna.com/politic/611373,2021_10_26
ฮือฮา! สุดแปลก 'ต้นมะพร้าว' ออกดอกคล้าย 'ขิงแมงดา',25 ต.ค 64 ผู้สื่อข่าวรายงานว่า ที่สวนผลไม้ของลุงบุญช่วย ใจเย็น อายุ 72 ปี บ้านสวนห้วยลึก หมู่ที่ 6 ต.ตุ่น อ.เมือง จ.พะเยา ได้ปลูกต้นมะพร้าวน้ำหอมมาหนึ่งปี สูงประมาณ 3 เมตร ได้มีดอกออกแทงช่อรอบโคนต้นด้วยสีสันต่างๆอย่างสวยงาม จำนวน 13 ดอก ซึ่งดอกที่ออกมามีลักษณะคล้ายดอกขิงสร้างความแปลกประหลาดให้กับเจ้าของและชาวบ้านที่พบเห็น จนเป็นที่ฮือฮาดังกล่าว นายบุญช่วย ใจเย็น เล่าว่า ตนได้ปลูกต้นมะพร้าวน้ำหอมไว้หลายต้นแต่มะพร้าวต้นนี้ปลูกมาประมาณ 1 ปี ยังไม่ออกลูก ต้นสูงราว 3 เมตร แต่ที่พบความแปลก คือ สัปดาห์ที่ผ่านมาได้ไปตัดหญ้าเจอดอกสีแดงออกใต้ต้นมะพร้าว 13 ดอกคล้ายดอกขิงแมงดาจึงปล่อยให้ดอกออกกับต้นมะพร้าว เพราะเห็นว่าแปลกที่ต้นมะพร้าวออกดอก แต่ไม่ใช่ดอกมะพร้าวเป็นดอกขิงแมงดา สำหรับต้นมะพร้าว คาดว่า น่าจะเกิดจากในตะกร้าที่เอามะพร้าวมาปลูกได้มีหัวขิงแมงดาฝังใต้ดินพอถึงช่วงหน้าฝน ถึงเวลาก็ออกดอกอย่างเห็นที่จริงก็คงไม่แปลกอะไร แต่ก็ไม่ค่อยเห็นที่ไหน หากใครจะมาดูก็สามารถมาดูได้ที่สวนว่า ต้นมะพร้าวออกดอกยังไง. -008,https://www.naewna.com/likesara/611369,2021_10_26
'พล.ต.ทรงกลด ทิพย์รัตน์' หน.พรรคพลังชาติไทย เสียชีวิตอย่างสงบด้วยโรคมะเร็ง,วันที่ 26 ตุลาคม 2564 นายพีระวิทย์ เรื่องลือดลภาค ส.ส.บัญชีรายชื่อ พรรคไทรักธรรม โพสต์ข้อความในเฟซบุ๊กส่วนตัว ส.ส.เอ๋ พระบาท ระบุว่า ได้ทราบข่าวในไลน์กลุ่มพรรคเล็กต่อการจากไปของ เพื่อน/พี่ ส.ส.พลตรีทรงกลด ทิพยรัตน์ ส.ส.บัญชีรายชื่อ พรรคพลังชาติไทย รู้สึกใจหายอย่างมาก เพิ่งโทรคุยกันเมื่อไม่นาน ความผูกพันธ์ในกลุ่มพรรคเล็กได้แต่รู้สึกเสียใจ ขอให้ดวงวิญญาณพี่ทรงกลด สู่สุคติในสัมปรายภพด้วยเทอญฯ..ด้วยความเคารพรักและอาลัย จาก ส.ส.พีระวิทย์ เรื่องลือดลภาค กราบเรียน กัลยาณมิตร พลตรีทรงกลด ทิพย์รัตน์ทุกท่าน…บัดนี้ ท่านทรงกลดฯ ได้เสียชีวิตอย่างสงบด้วยโรคมะเร็ง ซึ่งท่านพยายามต่อสู้มา ระยะหนึ่ง ก่อนวาระสุดท้าย ท่านได้จัดการภาระงานในบทบาทหน้าที่ทางการเมืองเป็นที่เรียบร้อยแล้ว และได้สั่งกำชับครอบครัวและทุกคนที่เกี่ยวข้องว่าท่านอยากจากไปอย่างเรียบง่าย ไม่ต้องบอกกล่าวใครจนกว่าจะจัดงานศพเรียบร้อย …ตอนนี้ทางครอบครัวได้ดำเนินการตามประสงค์ของท่านเรียบร้อย …จึงกราบเรียน มายังทุกท่านคะ…บุญญาพร ฯ (ครอบครัว พลตรีทรงกลด ทิพย์รัตน์) ทั้งนี้ เมื่อคืนที่ผ่านมา (25 ตุลาคม) ราชกิจจานุเษกษาได้เผยแพร่ประกาศสภาผู้แทนราษฎร เรื่อง ให้ผู้มีชื่ออยู่ในลำดับถัดไปในบัญชีรายชื่อของพรรคการเมือง เลื่อนขึ้นมาเป็นสมาชิกสภาผู้แทนราษฎรแทนตำแหน่งที่ว่าง สาระสำคัญคือ พล.ต.ทรงกลด ทิพย์รัตน์ ได้มีหนังสือลาออกจากตำแหน่งสมาชิกสภาผู้แทนราษฎร ตั้งแต่วันที่ 25 ตุลาคม 2564 เป็นเหตุให้สมาชิกภาพของ พล.ต.ทรงกลดสิ้นสุดลงตามมาตรา 101 (3) ของรัฐธรรมนูญแห่งราชอาณาจักรไทย พ.ศ.2560 จึงประกาศให้นางบุญญาพร นาตะธนภัทรเลื่อนขึ้นมาเป็นสมาชิกสภาผู้แทนราษฎรแทน พล.ต.ทรงกลด -007,https://www.naewna.com/politic/611375,2021_10_26
คนตาบอดช่วยคนตาดี! ตั้งโรงครัวช่วยเหลือชาวบ้านที่ได้รับผลกระทบจากน้ำท่วม,คนตาบอดมาช่วยคนตาดี!! นายกคนตาบอดฯ ตั้งโรงครัวเพื่อช่วยเหลือคนตาบอดและประชาชนทั่วไปที่ได้รับผลกระทบจากน้ำท่วม 26 ต.ค.64 ผู้สื่อข่าวรายงานว่า มีผู้พิการตาบอดมาตั้งโรงครัว โดยจะทำอาหารปรุงสุกใส่กล่องทุกวัน วันละ 800 กล่อง เพื่อนำแจกผู้ประสบอุทกภัยในพื้นที่จังหวัดสิงห์บุรี ทั้ง 3 อำเภอ ที่อาศัยอยู่ใกล้แม่น้ำเจ้าพระยา ซึ่งได้รับผลกระทบน้ำท่วมสูงกว่า 2 เมตร จนทำให้ประชาชนบางส่วนต้องมาสร้างเพิงพักอยู่ริมถนน และบางบ้านที่มีเรือหรือเป็นบ้าน 2 ชั้นที่ยังสามารถพักอาศัยได้ก็จะอยู่ที่บ้าน สร้างความลำบากให้กับประชาชนในช่วงน้ำท่วมนี้เป็นอันมาก ผู้สื่อข่าวจึงเดินทางไปยังที่ทำการผู้ใหญ่บ้านหมู่ที่ 1 ต.บางกระบือ อ.เมือง จ.สิงห์บุรี ซึ่งเป็นสถานที่ตั้งโรงครัวของ นายสมมาตร แช่มเมือง อายุ 41 ปี ผู้ใหญ่บ้านบางกระบือหมู่ที่ 1 โดย ผู้ใหญ่สมมาตร เล่าว่า คนตาบอดผู้ใจบุญที่มาตั้งโรงครัวนั้นคือ นายพัฒน์ธนชัย สระกวี นายกสมาคมประชาคมคนตาบอดไทย ซึ่งจะตั้งโรงครัวทำข้าวกล่องปรุงสุกช่วยเหลือผู้ประสบอุทกภัยทั้ง 3 อำเภอ ภายในพื้นที่จังหวัดสิงห์บุรี ทุกๆ วันวันละ 800 กล่อง จนกว่าสถานการณ์จะคลี่คลาย นายพัฒน์ธนชัย กล่าวว่า ทางสมาคมประชาคมคนตาบอดไทย ได้รับทราบถึงปัญหาสถานการณ์อุทกภัยทั้งในส่วนของผู้พิการตาบอด และพี่น้องประชาชนทั่วไปที่ได้รับความเดือดร้อนจากน้ำท่วมในครั้งนี้ ทางสมาคมฯ จึงได้จัดตั้งโรงครัวเพื่อช่วยบรรเทาทุกข์และช่วยเหลือผู้ประสบอุทกภัยในจังหวัดสิงห์บุรี ทั้ง 3 อำเภอ คือ อ.อินทร์บุรี อ.พรหมบุรี และ อ.เมืองสิงห์บุรี จำนวน 800 กล่อง ทุกวันจนกว่าสถานการณ์จะคลี่คลาย ในส่วนของคนตาบอดที่ได้รับผลกระทบน้ำท่วมและผลกระทบในสถานการณ์โควิดนั้น ทางสมาคมฯ ได้จัดให้เพิ่มเติมคือ ถุงยังชีพ 1 ถุง และเงินสดอีกจำนวน 500 บาท จากนั้น นายพัฒน์ธนชัย นายกฯ ได้ลงเรือนำข้าวกล่องไปมอบให้กับผู้ประสบอุทกภัยถึงในบ้าน และได้มามอบให้กับชาวบ้านที่มารอรับข้าวบนฝั่ง สร้างความตื้นตันใจให้กับชาวบ้านที่มารับข้าวกล่องในครั้งนี้เป็นอย่างมาก. -008,https://www.naewna.com/likesara/611379,2021_10_26
สุดยอดอาเซียน!‘นายกฯ’ชู3ประการสร้างความร่วมมือแก้ปัญหา‘โควิด-19’,เริ่มแล้ว ประชุมสุดยอดอาเซียน นายกฯ กล่าวถ้อยแถลง 3 ประการสร้างความร่วมมือแก้ปัญหาโควิด-19 ประเทศสมาชิก พร้อมชูวาระอาเซียนสีเขียว ส่งเสริมศก.เป็นมิตรกับโลก เมื่อวันที่ 26 ต.ค. 64 เวลา 08.00 น.ตึกภักดีบดินทร์ ทำเนียบรัฐบาล พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เข้าร่วมและกล่าวถ้อยแถลงในการประชุมสุดยอดอาเซียน ครั้งที่ 38 ผ่านระบบการประชุมทางไกล พร้อมผู้นำสมาชิกอาเซียน ทั้งนี้ การประชุมสุดยอดอาเซียน ครั้งที่ 38 นี้ ซึ่งที่ประชุมมีประเด็นหลักที่หยิบยกขึ้นหารือหลักๆ ได้แก่ การรับมือกับความท้าทายสำคัญ โควิด – 19 บรูไนในฐานะประธานได้กล่าวถึงความร่วมมือระหว่างประเทศสมาชิกเพื่อรับมือกับการแพร่ระบาดและผลกระทบของโควิด – 19 ซึ่งได้ติดตามความคืบหน้าและพัฒนาการที่สำคัญของประชาคมอาเซียนด้วย โดยนายกฯได้กล่าวถ้อยแถลงในการประชุมเห็นว่าการต่อสู้กับโควิด – 19 สะท้อนให้เห็นถึงความเปราะบางของภูมิภาคต่อภัยคุกคาม ดังนั้น นอกจากเราจะต้องร่วมมือกันแก้ไขเรื่องการแพร่ระบาดและผลกระทบของโควิด – 19 แล้ว ควรถอดบทเรียนจากโควิด – 19 มาใช้เพื่อสร้างความเข้มแข็งให้ประชาคมอาเซียนพร้อมรับมือกับความท้าทายใหม่ ๆ ในอนาคต ซึ่ง นายกรัฐมนตรีได้เสนอประเด็นที่อาเซียนควรให้ความสำคัญ 3 ประการ ดังต่อไปนี้ ประการแรก ต้องดำเนินการตามข้อริเริ่มในกรอบอาเซียนเพื่อแก้ไขปัญหาโควิด-19 ให้มีประสิทธิภาพ นายกรัฐมนตรียินดีที่มีความคืบหน้ากรณีการเงินจากกองทุนอาเซียนจัดซื้อวัคซีนโควิด – 19 และหวังว่าประเทศสมาชิกจะได้รับวัคซีนอย่างทั่วถึงโดยเร็ว ทั้งนี้ ไทยได้แจ้งรายการสิ่งของที่บริจาคแก่คลังสำรองอุปกรณ์ทางการแพทย์อาเซียนฯ แล้ว หวังว่าจะมีการนำไปใช้ประโยชน์ต่อไป ซึ่งอาเซียนควรเสริมสร้างความพร้อมในการรับมือกับโรคอุบัติใหม่และเสริมสร้างความมั่นคงทางสาธารณสุขในระยะยาว ส่งเสริมความร่วมมือด้านการวิจัยและพัฒนาวัคซีน ซึ่งไทยกำลังพัฒนาวัคซีนภายในประเทศ และยินดีร่วมมือกับประเทศสมาชิกอาเซียนในเรื่องนี้ต่อไป ประการที่สอง ควรเริ่มเปิดภูมิภาคและส่งเสริมการเดินทางไปมาหาสู่กันอย่างปลอดภัย ใช้ประโยชน์จากกรอบการจัดทำระเบียงการเดินทางของอาเซียน และควรจัดทำแนวทางการรับรองวัคซีนระหว่างกัน เพื่อความสะดวกในการเดินทาง ซึ่งที่ผ่านมาประเทศไทยได้เปิดพื้นที่นำร่องต้อนรับนักท่องเที่ยวภายใต้โครงการภูเก็ตแซนด์บ็อกซ์ และสมุยพลัสไปแล้ว และจะเริ่มเปิดประเทศอย่างเป็นขั้นเป็นตอนตั้งแต่วันที่ 1 พฤศจิกายนนี้ เป็นต้นไป ทั้งนี้ นายกรัฐมนตรีเห็นว่าต้องหลีกเลี่ยงการใช้มาตรการที่ไม่จำเป็นและเป็นอุปสรรคต่อการเคลื่อนย้ายสินค้า เพื่อรักษาความเชื่อมโยงของห่วงโซ่อุปทาน และใช้ประโยชน์จากตลาดภายในอาเซียนในการกระตุ้นเศรษฐกิจ ในการนี้ นายกรัฐมนตรีหวังว่าเพื่อส่งเสริมสภาวะแวดล้อมที่เอื้ออำนวยต่อการค้าการลงทุน ความตกลง RCEP จะมีผลใช้บังคับตามเป้าหมาย และจะเดินหน้าการเจรจา FTA อาเซียน-แคนาดาได้โดยเร็ว ประการที่สาม โควิด – 19 ตลอดจนภัยธรรมชาติอื่น ๆ ไม่ว่าจะเป็นการเปลี่ยนแปลงสภาพภูมิอากาศ อุทกภัย ไฟป่า และหมอกควันข้ามพรมแดน สะท้อนให้เห็นถึงจุดอ่อนของแนวทางการพัฒนาในปัจจุบันที่เน้นผลประโยชน์ทางเศรษฐกิจเป็นหลัก โดยละเลยผลกระทบต่อสิ่งแวดล้อมและทรัพยากรธรรมชาติ อันเป็นที่มาของวิกฤตต่าง ๆ ที่รุนแรง ดังนั้น ถึงเวลาที่จะต้องปรับกระบวนทัศน์ในการใช้ชีวิตทุกด้าน เพื่อสร้างความสมดุล ทำให้การฟื้นฟูและพัฒนาอาเซียนเป็นไปอย่างยั่งยืน ซึ่งสอดคล้องกับโมเดลเศรษฐกิจ BCG ที่ไทยดำเนินการอยู่ นายกรัฐมนตรี เห็นว่า วาระสีเขียวของอาเซียน ควรเป็นแนวทางของภูมิภาคในอนาคตเพื่อส่งเสริมการเติบโตทางเศรษฐกิจที่ยั่งยืนเป็นมิตรกับโลก โดยใช้เทคโนโลยีและนวัตกรรมสีเขียวเข้ามาช่วยสนับสนุน และต้องอาศัยการเปลี่ยนแปลงจากทุกภาคส่วน อาทิ 1.การเปลี่ยนผ่านด้านพลังงานไปสู่พลังงานสะอาด ลดการปล่อยก๊าซเรือนกระจก แก้ปัญหาภาวะโลกร้อน 2.การใช้ทรัพยากรทั้งในดินและในทะเลอย่างมีประสิทธิภาพ เพื่อความหลากหลายทางชีวภาพส่งเสริมความมั่นคงทางอาหารในภูมิภาค 3.การส่งเสริมการเข้าถึงเทคโนโลยีดิจิทัล เพื่อให้เกิดประโยชน์สูงสุดสู่เป้าหมาย Digital ASEAN 4.การพัฒนาเมืองและชุมชนที่ยั่งยืน ให้ประชาชนใช้ชีวิตอย่างมีสวัสดิภาพและมีคุณภาพชีวิต 5.การเงินสีเขียว สนับสนุนการลุงทุนในธุรกิจที่เป็นมิตรต่อสิ่งแวดล้อม ในตอนท้าย นายกรัฐมนตรีได้เน้นย้ำความมุ่งมั่นของไทยในการขับเคลื่อนประชาคมอาเซียนและส่งเสริมการรวมตัวของภูมิภาคให้แน่นแฟ้นยิ่งขึ้น เพื่อให้อาเซียนเป็นพลังสำคัญในการขับเคลื่อนเศรษฐกิจและสังคมของโลก - 004,https://www.naewna.com/politic/611380,2021_10_26
'เชียงคาน' พร้อมเปิดแซนด์บ็อกซ์รับนักท่องเที่ยวทั้งคนไทยและต่างชาติ,วันที่ 26 ต.ค.64 นายชัยธวัช เนียมศิริ ผู้ว่าราชการจังหวัดเลย เผยว่า จังหวัดเลยได้มีการเตรียมความพร้อม เปิดรับนักท่องเที่ยวที่เชียงคาน หรือว่ารูปแบบของ sandbox รองรับนักท่องเที่ยวต่างประเทศ ซึ่งในเรื่องนี้กำลังอยู่ในระหว่างการพิจารณาของศูนย์บริหารสถานการณ์โรคโควิด ทางจังหวัดเลย จึงได้นำเอาแนวทางการทำ sandbox มาทำรวมกันทั้งจังหวัด เพื่อที่จะต้อนรับนักท่องเที่ยวคนไทยของเราด้วยกัน โดยมีการจัดทำคู่มือมาตรฐานการท่องเที่ยวของจังหวัด สำหรับผู้ประกอบการท่องเที่ยวทุกรูปแบบจะต้องถือปฏิบัติไปในแนวทางเดียวกัน โดยจะเร่งดำเนินการทำคู่มือแจกจ่ายไปยังผู้ประกอบการท่องเที่ยวทั้ง 14 อำเภอ แต่ถ้าหากพบว่าหลังจากการเปิดแล้ว มีสถานการณ์การแพร่ระบาดของโรคกลับมารุนแรง ทางจังหวัดเลยมีความพร้อมและแผนรองรับก็จะสามารถแก้ไขได้ทันที เพราะมีมาตรการรองรับกำหนดอยู่ในคู่มืออยู่แล้ว เช่นการเตรียมการด้านสถานที่รองรับผู้ป่วยทุกรูปแบบ ในส่วนของนักท่องเที่ยวที่เดินทางมาจังหวัดเลย ขอยืนยันว่าไม่ต้องกักตัว แต่ต้องฉีดวัคซีนมาแล้วครบ 2 เข็ม และมีผลตรวจ covid เป็นลบ ไม่เกิน 72 ชั่วโมงมาแสดงกับเจ้าหน้าที่ หากไม่มีทั้งสองอย่างก็สามารถรายงานตัวกับเจ้าหน้าที่ภายใน 3 ชั่วโมง หลังจากเดินทางมาถึงและทางที่พักก็จะให้บริการตรวจ covid ให้เหมือนเช่นที่อุทยานแห่งชาติภูกระดึงได้ทำมาแล้ว ถ้าผลเป็นลบก็สามารถเที่ยวได้ตามปกติ แต่ถ้ามีผลเป็นบวกก็เข้าสู่กระบวนการรักษา ซึ่งจังหวัดเลยเรามีบุคลากรทางการแพทย์และสาธารณสุข พร้อมอุปกรณ์เครื่องไม้เครื่องมือเพียงพอ มีการรักษาพยาบาลที่ได้มาตรฐานของกระทรวงสาธารณสุข - 003,https://www.naewna.com/likesara/611378,2021_10_26
ดีขึ้น! 'สมุทรสาคร' ติดเชื้อโควิดรายใหม่ 46  ราย ถึงคิวต่างชาติ Walk In รับวัคซีน,"สมุทรสาครเฮดังๆติดเชื้อต่ำกว่าครึ่งร้อยถึงคิวต่างชาติ วอล์คอินรับวัคซีนบ้างแล้ว 26 ต.ค.64 สาธารณสุขจังหวัดสมุทรสาครได้เปิดเผยตัวเลขล่าสุดของผู้ติดเชื้อโควิด19 (25ตค.2564) มีผู้ติดเชื้อรายใหม่46 ราย ผู้เสียชีวิต 1 ราย อยู่ระหว่างการรักษาตัวในโรงพยาบาล 687 ราย และอยู่ระหว่างการสังเกตอาการอีก 416 ราย สำหรับ การฉีดวัคซีนโควิด 19 ฉีดได้ 3,530 โดส เป็นเข็มที่ 1 จำนวน 1,054 โดสเข็มที่ 2 จำนวน 2,401 โดสเข็มที่ 3 จำนวน 75 โดส ยอดสะสมรวมได้ทั้งสิ้นจำนวน 1,293,923 โดส ทางด้านโรงพยาบาลกระทุ่มแบนจังหวัดสมุทรสาครได้เปิดให้บริการกับคนต่างชาติ สามารถ Walk In มารับวัคซีนโควิด ดังนี้ 1. ต้องมีอายุ 18 ปีขึ้นไป และไม่เคยติดเชื้อ ไม่เคยฉีดวัคซีนCOVIDมาก่อน 2. ใช้บัตรประจำตัวต่างด้าวสีชมพูเป็นหลัก และรองลงมาใช้ Passport หรือถ้าไม่มีสามารถใช้บัตรประจำตัวอื่นๆได้ 3. ถ้าพูดไทยไม่ได้ ต้องมีคนสื่อสารภาษาไทยได้ มาด้วยกัน เริ่มฉีดได้ตั้งแต่วันที่ 27 ต.ค. 64 เวลา 13.00-15.00น.ของทุกวันเป็นต้นไปเว้นวันหยุดราชการ. -008",https://www.naewna.com/local/611383,2021_10_26
"เปิดตลาดราคาทองคำปรับขึ้น150 รูปพรรณขายออก28,750บาท","สมาคมค้าทองคำ รายงานราคาทองคำ ประจำวันที่ 26ตุลาคม 2564 โดยเปิดตลาดราคาทองคำ คงที่ดังนี้ ทองแท่ง รับซื้อ 28,150.00 บาท ขายออก 28,250.00 บาท ทองรูปพรรณ รับซื้อ 27,636.68 บาท ขายออก 28,750.00 บาท",https://www.naewna.com/business/611382,2021_10_26
ปภ.เตือน 16 จังหวัด ใน 3 ภาคระวังน้ำล้นตลิ่ง-น้ำท่วมขัง,วันที่ 26 ตุลาคม 2564 เวลา 08.50 น.กรมป้องกันและบรรเทาสาธารณภัย รายงานคาดการณ์สถานการณ์ภัยและแจ้งเตือนภัย ประจำวันที่ 26 ตุลาคม 2564 พื้นที่เฝ้าระวังน้ำล้นตลิ่ง น้ำท่วมขัง -ภาคตะวันออกเฉียงเหนือ จ.ชัยภูมิ (อ.คอนสวรรค์ บ้านเขว้า จัตุรัส เมืองฯ) มหาสารคาม (อ.โกสุมพิสัย กันทรวิชัย เมืองฯ) ร้อยเอ็ด (อ.ทุ่งเขาหลวง เชียงขวัญ) นครราชสีมา (อ.โนนสูง คง เมืองยาง ประทาย โนนไทย โชคชัย พิมาย ปักธงชัย เมืองฯ จักราช แก้งสนามนาง เฉลิมพระเกียรติ) บุรีรัมย์ (อ.นางรอง เมืองฯ เฉลิมพระเกียรติ) และศรีสะเกษ (อ.เมืองฯ อุทุมพรพิสัย ห้วยทับทัน) -ภาคกลาง จ.ลพบุรี (อ.เมืองฯ บ้านหมี่) สุพรรณบุรี (อ.บางปลาม้า สองพี่น้อง) สิงห์บุรี (อ.เมืองฯ อินทร์บุรี พรหมบุรี) อ่างทอง (อ.เมืองฯ ไชโย ป่าโมก วิเศษชัยชาญ) พระนครศรีอยุธยา (อ.ผักไห่ เสนา บางบาล พระนครศรีอยุธยา บางไทร บางปะอิน บางปะหัน มหาราช บางซ้าย) นครปฐม (อ.บางเลน นครชัยศรี สามพราน) ปทุมธานี (อ.เมืองฯ สามโคก) ปราจีนบุรี (อ.กบินทร์บุรี) และกาญจนบุรี (อ.บ่อพลอย ท่าม่วง หนองปรือ ท่ามะกา) -ภาคใต้ จ.นครศรีธรรมราช (อ.ทุ่งสง) ขอให้ประชาชนติดตามข้อมูลสภาวะอากาศและข่าวสารจากทางราชการ พื้นที่ริมลำน้ำอาจได้รับผลกระทบจากน้ำล้นตลิ่ง และน้ำท่วมในระดับสูง ระวังอันตรายจากสัตว์และแมลงมีพิษ อันตรายจากกระแสไฟฟ้า รวมทั้งการขับขี่พาหนะบริเวณน้ำไหลผ่านเส้นทาง ทั้งนี้ ขอให้หน่วยงานที่เกี่ยวข้อง องค์กรปกครองส่วนท้องถิ่น อปพร. จิตอาสา เครือข่ายอาสาสมัคร องค์กรสาธารณกุศลได้เตรียมความพร้อมตามแผนเผชิญเหตุ เฝ้าระวังและติดตามสถานการณ์ พร้อมประชาสัมพันธ์ และสร้างการรับรู้ให้กับชุมชน/หมู่บ้านในทุกช่องทาง ทั้งในรูปแบบที่เป็นทางการและไม่เป็นทางการ เช่น สื่อสังคมออนไลน์ วิทยุชุมชน หอกระจายข่าว หรือเสียงตามสายประจำหมู่บ้าน เป็นต้น เพื่อให้ประชาชนได้รับทราบถึงแนวทางการปฏิบัติตนอย่างปลอดภัย -007,https://www.naewna.com/local/611381,2021_10_26
'แอมเนสตี้'เตรียมปิดสำนักงานใน'ฮ่องกง' หลังเจอกฎหมายความมั่นคงจีนกดดันหนัก,"26 ตุลาคม 2564 สำนักข่าวต่างประเทศรายงาน แอมเนสตี้อินเตอร์เนชั่นแนลประกาศปิดสำนักงานประจำฮ่องกงสิ้นเดือนนี้ อ้างภัยคุกคามจากกฎหมายความมั่นคงแห่งชาติ ที่มีนักเคลื่อนไหวฝ่ายต่อต้านรัฐโดนกวาดล้างจับกุมดำเนินคดีแล้วจำนวนมาก การตัดสินใจของแอมเนสตี้อินเตอร์เนชันแนล (เอไอ) มีออกมาในวันเดียวกับที่ศาลฮ่องกงมีคำพิพากษาคดีความมั่นคงแห่งชาติเป็นคดีที่ 2 โดยจำเลยเป็นอดีตพนักงานส่งอาหารวัย 31 ปี ที่เคยขี่มอเตอร์ไซค์ติดธงประท้วงพุ่งเข้าใส่ตำรวจเมื่อเดือนกรกฎาคมปีที่แล้ว เขาถูกตัดสินเมื่อวันจันทร์ว่า มีความผิดฐานปลุกระดมแบ่งแยกดินแดน ด้วยการร้องตะโกนคำขวัญ เช่น เอกราชฮ่องกง ทางออกทางเดียว และ ชาวฮ่องกง สร้างประเทศของเราเอง ความผิดนี้มีโทษสูงสุดจำคุกไม่เกิน 7 ปี ศาลจะอ่านคำพิพากษาโทษในภายหลัง จีนออกกฎหมายความมั่นคงฉบับนี้มาบังคับใช้ในฮ่องกงเมื่อเดือนกรกฎาคมปีที่แล้ว เพื่อตอบโต้การชุมนุมประท้วงครั้งใหญ่ซึ่งหลายครั้งเกิดความรุนแรงเมื่อปี 2562 กฎหมายนี้ครอบคลุมความผิดที่จีนเห็นว่าเป็นการแยกเอกราช, โค่นล้มรัฐบาล, สมคบคิดกับกองกำลังต่างชาติ หรือการก่อการร้าย ในคำแถลงเมื่อวันจันทร์ของอันชุลา มายา ซิงห์ ไบส์ ประธานคณะกรรมการบริหารเอไอ เธออ้างเหตุผลของการตัดสินใจปิดสำนักงานเอไอในฮ่องกงว่า เป็นเพราะกฎหมายความมั่นคงแห่งชาติของฮ่องกงฉบับนี้ (กฎหมายนี้) ทำให้องค์กรสิทธิมนุษยชนในฮ่องกงไม่สามารถทำงานได้อย่างอิสระและปราศจากความหวาดกลัวการตอบโต้อย่างรุนแรงจากรัฐบาล เธอกล่าว เอไอทำงานในฮ่องกงมานานกว่า 40 ปี โดยมีสำนักงานในฮ่องกง 2 แห่ง แห่งแรกเป็นสำนักงานสาขาท้องถิ่น ที่ทำงานด้านสิทธิมนุษยชนและรณรงค์ภายในฮ่องกง รายงานฉบับล่าสุดที่เป็นผลงานของคณะทำงานที่นี่รวมถึงการสอบสวนเกี่ยวกับการบังคับใช้กฎหมายความมั่นคง และการศึกษาเรื่องการใช้กำลังของตำรวจกับผู้ประท้วงเรียกร้องประชาธิปไตย สำนักงานอีกแห่งของเอไอเป็นสำนักงานประจำภูมิภาคที่ทำการวิจัยและทำงานครอบคลุมภูมิภาคเอเชียตะวันออกและตะวันออกเฉียงใต้ และแปซิฟิก เอไอกล่าวว่า สำนักงานประจำฮ่องกงจะปิดในวันที่ 31 ตุลาคมนี้ ส่วนสำนักงานประจำภูมิภาคจะย้ายออกจากฮ่องกงภายในสิ้นปี 2564.",https://www.naewna.com/inter/611389,2021_10_26
สวนสัตว์สงขลา เตรียมหาคู่ให้ 'เจ้าจ้อน' แสนรู้ เลือกแล้วชิมแปนซีสาว,สวนสัตว์สงขลา เตรียมหาคู่ให้ 'เจ้าจ้อน' ลิงชิมแพนซีหนุ่มแสนรู้ให้เลือกคู่โดยนำภาพถ่ายลิงชิมแพนซีสาวที่ผ่านการคัดเลือกแล้ว3ภาพมาแขวนให้เจ้าจ้อนเลือกแบบแพ้คัดออกและเจ้าจ้อนตัดสินใจเลือกลิงชิมแพนซีสาว ตรงตามที่ ผอ.สวนสัตว์เล็งไว้และคงจะต้องไปสู่ขอลิงชิมแพนซีสาวตัวนี้ให้กับเจ้าจ้อนต่อไป 26 ส.ค.64 นายวันชัย ตันวัฒนะ ผู้อำนวยการสวนสัตว์สงขลา ได้นำภาพถ่ายลิงชิมแพนซีสาว3ภาพ เข้าไปแขวนในส่วนแสดงลิงชิมแพนซีของเจ้าจ้อน ลิงชิมแปนซีหนุ่มแสนรู้ เพื่อให้เจ้าจัอนได้เลือกคู่ว่าต้องการ คู่ชีวิต ลิงสาวหน้าตาแบบไหน ทางสวนสัตว์สงขลา ก็จะไปสู่ขอมาให้เป็นคู่เจ้าจ้อน โดย ผอ.สวนสัตว์สงขลา ลงมือจัดภาพถ่ายด้วยตนเอง ร่วมกับพี่เลี้ยงเจ้าจ้อน ภายในคอกเลี้ยงในส่วนแสดงฯ โดยท่านก็เล็งภาพลิงสาวอยู่ตัวหนึ่งที่น่าจะอารมณ์ดีเหมือนเจ้าจ้อน หลังจากแขวนภาพถ่ายลิงสาวทั้ง3ตัวเสร็จเรียบร้อยแล้ว พี่เลี้ยงก็ปล่อยเจ้าจ้อนออกมาโดยมี ผอ.สวนสัตว์สงขลา พี่เลี้ยง และช่างภาพ คอยลุ้นอยู่ว่าเจ้าจ้อนจะเลือกภาพถ่ายลิงสาวตัวไหน เมื่อเจ้าจ้อนวิ่งออกมา มันก็คว้า ภาพที่ 1 และภาพที่2 แล้วก็วิ่งไปรอบๆคอก ไปหยุดที่ ริมกำแพง หลังจากนั้น ก็วิ่งถือภาพลิงทั้ง2แผ่น วิ่งกลับไปตั้งหลักที่ประตูทางเข้าคอก และเดินถือภาพที่2ซึ่งเป็นตัวเต็ง ที่ผอ. สวนสัตว์สงขลาเล็งเอาไว้ ออกมาภาพเดียว เดินถือลงมา และมาดึงภาพถ่าย อีกตัวหนึ่งที่ยังแขวนติดอยู่ที่ราวเชือกลงมา หลังจากนั้น ก็วิ่งถือภาพ ลิงทั้ง2ภาพตามสไตล์เจ้าจ้อนวิ่งไปรอบๆคอก เช่นเดียวกับรอบแรก และวางภาพลงกับพื้นหญ้า แล้วตบมือ โดยมี กองเชียร์ตบมือตามอยู่ ด้านนอก เพื่อลุ้นเจ้าจ้อน ว่าจะเลือกคู่ลิงสาวตัวไหน จากนั้น มันก็ถือภาพออกมา กระโดดโลดเต้นตามสไตล์เจ้าจ้อน และฟัดเหวี่ยงภาพ ตกลงไปในคูน้ำ1ภาพ และอีก1ภาพ ตกลงไปบริเวณใกล้เคียงกัน หลังจากนั้น เจ้าจ้อนมันก็เดินไปคว้า ภาพลิงชิมแพนซีสาว ที่มันเลือกแล้ว เดินถือ ขึ้นไปด้านบนพร้อมให้ตบมือเชียร์ด้วย ก็ถือภาพวิ่งไปรอบๆคอก หลังจากเสร็จสิ้นการเลือกภาพแล้ว พี่เลี้ยงก็นำน้ำแดง ซึ่งเป็นของโปรดของเจ้าจ้อน โยนไปให้1ขวดพร้อมมะม่วงด้วย เจ้าจ้อนจัดการกับน้ำแดงจนหมด แล้วก็คว้ามะม่วง ขึ้นมากัดกินอย่างเอร็ดอร่อยหลังเสร็จภารกิจเลือกคู่แล้ว กิจกรรมให้ชิมแพนซีเลือกคู่ในครั้งนี้ก็เพื่อให้สัตว์ได้แสดงพฤติกรรมตามธรรมชาติของสัตว์ที่อยู่ในส่วนจัดแสดง ด้วยการกระตุ้นสายตา การได้เล่นและสังเกตุสิ่งแปลกปลอมที่เข้ามา ซึ่งกิจกรรมดังกล่าวเป็นภารกิจAnimal Ehrlichman (เอนิมอล เอ็นริสเม้นต์)หรือการส่งเสริมพฤติกรรมสัตว์ขององค์การสวนสัตว์แห่งประเทศไทยและกลุ่มสวนสัตว์โลก และเพื่อการเตรียมความพร้อมในการขนย้ายชิมแพนซีจากสวนสัตว์อื่นๆมาจับคู่กับเจ้าจ้อน ชิมแพนซีตัวนี้ด้วย นายวันชัย ตันวัฒนะ ผู้อำนวยการสวนสัตว์สงขลากล่าวว่า วันนี้เรามาแวะเยี่ยมเจ้าจ้อน เนื่องจากเรามีโครงการจะจัดหาคู่ให้กับเจ้าจ้อนหนุ่มใหญ่ของเรา หลังจากที่ โตเป็นหนุ่ม มีชื่อเสียงจนคนรู้จักไปทั่ว วันนี้ เรานำภาพถ่ายของลิงชิมแพนซีเพศเมียมี3แบบ3ลักษณะ มาให้เจ้าจ้อน เลือกถึงคอก ซึ่งได้รับความสนใจจากเจ้าจ้อนเป็นอย่างยิ่ง มีการพิจารณาภาพแต่ละภาพ มีการเลือกชอบลิงชิมแพนซี ลักษณะไหน รูปแบบไหน ซึ่งในอนาคตตั้งใจว่าจะหาคู่ให้กับเขา สำหรับการเลือกคู่ของเจ้าจ้อนวันนี้ เพราะเขาได้มีการเลือกอยากได้ลิงชิมแพนซีรูปร่างหน้าตาเป็นแบบไหน เท่าที่สังเกตดูเขาชอบลิงชิมแพนซี ที่มีลักษณะสดใสร่าเริง คงจะเหมือนพฤติกรรมของเขา เพราะเขาถือรูปที่เขาเลือกอยู่เป็นนาน ก็คิดว่าเขาคงจะชอบลิงลักษณะนี้ เดี๋ยวผมจะได้ตามหาคู่ให้เขาต่อไป หลังจากนั้นเจ้าจ้อนก็นำภาพถ่าย ลิงชิมแพนซีสาวที่ได้เลือกแล้ว มานั่งดูด้วยความสนใจ พร้อมยืนยันว่า ตัวนี้หน้าตาอย่างนี้ ได้เลือกไปเรียบร้อยแล้ว. -008,https://www.naewna.com/likesara/611386,2021_10_26
น้ำเจ้าพระยามุดท่อไต้ดินทะลักท่วมเข้า'วัดต้นสน'อ่างทองน้ำสูงกว่า 1 เมตร,เจ้าหน้าที่เทศบาลเมืองอ่างทองใช้เวลา 3 ชั่วโมงสามารถควบคุมน้ำเจ้าพระยามุดท่อไต้ดินทะลักเข้าท่วมวัดต้นสน กลางดึกได้แล้ว แต่น้ำยังขังในพื้นที่วัดสูงประมาณ 1 เมตรเตรียมเร่งสูบออก เมื่อเวลา 0830 น.วันที่ 26 ต.ค.64 ผู้สื่อข่าวรายงานสถานการณ์ความคืบหน้าน้ำเจ้าพระยามุดท่อไต้ดินทะลักเข้าพื้นที่วัดต้นสน อำเภอเมือง จังหวัดอ่างทอง โดยทางเจ้าหน้าที่เทศบาลเมืองอ่างทอง ร่วมกับประชาชนและเจ้าหน้าที่กู้ภัยทำการวางกระสอบทรายและบิ๊กแบ็กอุดบริเวณที่น้ำทะลักเข้ามาภายในวัดได้แล้วโดยใช้เวลาประมาณ 3 ชั่วโมงตั้งแต่เมื่อคืนที่ผ่านมา พร้อมวางคันแนวแบริเออร์และดินลูกลังปิดล้อมไว้อีกชั้นหนึ่ง ล่าสุดได้ทำการควบคุมน้ำและอุดรอยรั่วได้แล้ว แต่ยังมีน้ำขังในพื้นที่บริเวณโดยรอบวัดสูงประมาณ 50 เชนติเมตรถึง 1 เมตร ซึ่งทางเจ้าหน้าที่เทศบาลเตรียมวางแผนในการสูบน้ำออกจากพื้นที่ต่อไป นายทนงศักดิ์ ศรีวิเชียร ปลัดเทศบาลเมืองอ่างทอง กล่าว่า หลังน้ำเจ้าพระได้มุดท่อเข้ามาในบริเวณด้านข้างบ่อเต่าวัดต้นสน ทางนายเตือนใจ ทรงไตร นายกเทศมนตรีเมืองอ่างทอง พร้อมเจ้าหน้าที่เทศบาล ประชาชน และกู้ภัยช่วยกันวางกระสอบทราบและบิ๊กแบ็กควบคุมสถานการณไว้ได้อย่างปลอดภัยโดยใช้เวลาประมาณ 3 ชั่วโมง พร้อมทำการวางแนวแบริเออร์และดินลูกรังปิดล้อมพื้นที่น้ำรั่วซึมได้แล้ว แต่ในช่วงเช้านี้ยังมีน้ำท่วมขังในพื้นที่วัดที่เป็นแอ่งกระทะสูงประมาณ 1 เมตร โดยเทศบาลเมืองเตรียมประสานกับทางวัดเพื่อนำท่อสูบน้ำเข้าทำการสูบน้ำออกจากพื้นที่วัดอย่างเร่งด่วนแล้วเพื่อให้กลับคืนเข้าสู่ภาวะปกติต่อไปโดยเร็วที่สุด - 003,https://www.naewna.com/likesara/611385,2021_10_26
กลาโหมมั่นใจคุมได้! แรงงานเมียนมาทะลักเข้าไทย จ่อขยายผลโยงค้ามนุษย์หรือไม่,ตามคาด โฆษกกลาโหม เผย ประเมินแล้ว แรงงานเมียนมาทะลักเข้าไทยฝั่งชายแดนตะวันตก หลังการเมืองภายในเพื่อนบ้านส่อรุนแรง ขอมั่นใจฝ่ายมั่นคงคุมได้ ยังไม่เพิ่มกำลัง เตรียมขยายผลโยงค้ามนุษย์หรือไม่ หลังพบ จนท.รัฐเอี่ยวเพียบ วันที่ 26 ตุลาคม 2564 พลเอก คงชีพ ตันตระวาณิชย์ โฆษกกระทรวงกลาโหม กล่าวถึงการจับกุมแรงงานต่างด้าวที่ลักลอบเข้าเมืองผิดกฎหมายตามแนวชายแดนฝั่งตะวันตก จ.กาญจนบุรี เป็นจำนวนมาก ว่า เป็นไปตามคาดการณ์ของฝ่ายความมั่นคงประเมินแล้ว เพราะสถานการณ์ในเมียนมามีแนวโน้มจะรุนแรงขึ้น โดยเฉพาะช่วงหลังฝนจากนี้เนื่องจากเจ้าหน้าที่รัฐถูกกลุ่มต่อต้านทำร้ายและได้รับบาดเจ็บเสียชีวิตหลายราย รวมทั้งกำลังทหารในพื้นที่ชายแดนที่ติดกับไทย ถูกถูกกองกำลังของชนกลุ่มน้อยเข้าโจมตี รวมถึงปัญหาเศรษฐกิจภายในประเทศเขา และการเปิดประเทศของไทยที่ผู้ประกอบการต้องการแรงงานมากขึ้น จึงประเมินแล้วว่าจะมีผู้ลักลอบเข้าเมืองผิดกฎหมายมากขึ้น รวมถึงผู้ลี้ภัยจากการสู้รบ ทั้งนี้ นายกรัฐมนตรี ได้กำชับฝ่ายความมั่นคง ร่วมกันระหว่างทหาร ตำรวจ ฝ่ายปกครอง ดูแลพื้นที่ชายแดนที่ติดกับเมียนมา ซึ่งที่ผ่านมาก็จับผู้ลักลอบเข้าเมืองผิดกฎหมายที่ จ.กาญจนบุรี ได้หลายร้อยคน แต่ขอให้มั่นใจว่า แม้ไทยจะเปิดประเทศ แต่ฝ่ายความมั่นคงก็จะทำงานหนัก และพร้อมแก้ปัญหาที่เกี่ยวกับโรคระบาด สำหรับแรงงานที่เข้ามาในไทยเบื้องต้นก็ต้องให้การดูแล และประสานการส่งกลับ เพราะเป็นแรงงานผิดกฎหมาย ซึ่งฝ่ายความมั่นคงยังคงใช้กำลังป้องกันชายแดนที่มีอยู่ ยังไม่ต้องใช้กำลังเพิ่มเติม แต่จะเพิ่มความถี่การลาดตระเวนเฝ้าตรวจมากขึ้น พร้อมกันนี้กำลังสืบสวนเชิงลึกว่ามีความเชื่อมโยงกับการค้ามนุษย์หรือไม่ หากมีความเกี่ยวข้องจะเข้าจับกุม และถ้ามีเจ้าหน้าที่รัฐเกี่ยวข้องจ่ายนำสู่การยึดทรัพย์ ซึ่งสัปดาห์ที่ผ่านมา นายกฯ ได้กำชับให้เอาผิดทางวินัยและอาญา ยึดทรัพย์ และปลดออกจากราชการ ซึ่งเราทราบว่ามีเจ้าหน้าที่รัฐ ทั้งทหาร ตำรวจ ฝ่ายปกครอง กระทรวงต่างๆ เข้าไปเกี่ยวข้อง รับเป็นรายหัว เชื่อมโยงระหว่างกลุ่มต่างชาติและคนไทยด้วย อ่านข่าวที่เกี่ยวข้อง :'เมียนมา'ทะลักไม่หยุด! ลักลอบเข้าไทย 2 วัน เฉียด 400 ราย สารภาพรอข้ามมาอีกอื้อ -007,https://www.naewna.com/local/611392,2021_10_26
เลื่อนอ่านอุทธรณ์! คดีทหารวิสามัญ'ชัยภูมิ ป่าแส' เป็นวันที่ 26 ม.ค.ปีหน้า,"เลื่อนอ่านอุทธรณ์ คดีทหารวิสามัญ ชัยภูมิ ป่าแส เยาวชนนักกิจกรรม 26 ม.ค.ปีหน้า เพราะศาลอุทธรณ์ยังทำคำพิพากษาไม่แล้วเสร็จ วันที่ 26 ตุลาคม 2564 ที่ศาลเเพ่ง ถนนรัชดาภิเษก ศาลนัดอ่านคำพิพากษาศาลอุทธรณ์ คดีหมายเลขดำ พ2591/2562 ที่นางนาปอย ป่าแส มารดาของนายชัยภูมิ ป่าแส นักกิจกรรมเยาวชนสิทธิมนุษยชน ชาวลาหู่ที่เสียชีวิต เป็นโจทก์ฟ้องกองทัพบกเป็นจำเลย เรื่องละเมิด ให้ชดใช้เงินค่าเสียหาย กรณีเจ้าหน้าที่ทหาร สังกัดกองทัพบก ได้วิสามัญฆาตกรรมนายชัยภูมิ ที่บริเวณ ด่านรินหลวง อ.เชียงดาว จ.เชียงใหม่ เนื่องจากเป็นผู้ต้องสงสัยร่วมขบวนการค้ายาเสพติด โดยคดีนี้ศาลชั้นต้นมีคำพิพากษาเมื่อวันที่ 26 ต.ค.63 ให้ยกฟ้อง โดยพิเคราะห์พยานหลักฐานโจทก์จำเลยแล้ว พยานโจทก์นำสืบในทำนองเดียวกัน นายชัยภูมิ ผู้ตายมีผลการเรียนดี เป็นนักกิจกรรมจิตอาสา เคยเป็นประธานนักเรียน ชอบช่วยเหลือครูและเพื่อน มีความกตัญญู ไม่มีส่วนเกี่ยวข้องกับยาเสพติด ส่วนฝ่ายจำเลยไม่รู้จักผู้ตาย โดยทหาร ซึ่งเป็นพยานจำเลยเบิกความขณะเกิดเหตุตรวจค้นรถ ผู้ตายไม่ยอมให้เปิดฝาหม้อไส้กรองอากาศ ซึ่งเมื่อเปิดก็พบยาบ้า 2,800 เม็ด ผู้ตายหลบหนี ใช้ระเบิดขว้าง ทหารจึงหยิบปืน M16 ยิงที่แขนซ้ายเพื่อหยุดการกระทำกับเจ้าหน้าที่ พยานจำเลยแจ้งพบบัญชีผู้ตายมีการเคลื่อนไหวเชื่อมโยงเรื่องยาเสพติด บันทึกการโทรศัพท์เกี่ยวกับผู้ต้องหาคดียาเสพติด พยานจำเลยที่เป็นเพื่อนนักเรียนเชื่อว่าจำเลยน่าจะรู้เรื่องยาเสพติด ประจักษ์พยานไม่พบพิรุธสงสัย พลทหารยิงผู้ตายเป็นการกระทำเพื่อป้องกันตัวสมควรแก่เหตุ จึงไม่ถือว่าเป็นการละเมิดต่อโจทก์ พิพากษายกฟ้อง โดยวันนี้ นายรัษฎา มนูรัษฎา ทนายความพร้อมทีมทนายสิทธิมนุษยชนและภาคีเครือข่ายครอบครัวเดินทางมาศาล ขณะที่ครอบครัวนายชัยภูมิไม่สามารถเดินทางจากจ.เชียงใหม่ มาศาลได้ เนื่องจากสถานการณ์โควิด19 ภายหลังนายรัษฎาเปิดเผยว่า ศาลได้เลื่อนนัดอ่านคำพิพากษาศาลอุทธรณ์เป็นวันที่ 26 ม.ค.2565 เนื่องจากศาลอุทธรณ์ยังทำคำพิพากษาไม่แล้วเสร็จ.",https://www.naewna.com/local/611395,2021_10_26
‘สงคราม’บ่นอุบ!ชาวกรุงเก่าโดนลอยแพน้ำท่วม ขวาง‘ลิซ่า แบล็กพิงก์’เคาท์ดาวน์ภูเก็ต,สงครามแนะใช้100ล้านจ้างดนตรีในประเทศดีกว่าจ้างลิซ่า แบล็กพิงก์ โชว์ตัวคนอัด บิ๊กตู่ทอดทิ้งอยุธยาปล่อยชาวบ้านจมน้ำนาน2เดือนเหตุไม่มีส.ส.พลังประชารัฐ เมื่อวันที่ 26 ตุลาคม 2564 นายสงคราม กิจเลิศไพโรจน์ ประธานคณะกรรมการยุทธศาสตร์พรรคเพื่อชาติ อดีตรัฐมนตรีช่วยว่าการกระทรวงพาณิชย์ เปิดเผยว่า จากการลงพื้นที่เพื่อให้กำลังใจและมอบถุงยังชีพ ให้กับประชาชนที่ประสบปัญหาอุทกภัย ในหลายพื้นที่ของจังหวัด อยุธยา พบว่า อำเภอบางบาลน่าเป็นห่วงมาก เพราะรัฐบาลยัดเยียดให้เป็นที่รับน้ำแทนพื้นที่เศรษฐกิจอื่นๆจนถึงเวลานี้กว่า 2 เดือน ระดับน้ำเพิ่มสูงขึ้นต่อเนื่อง ชาวบ้านเริ่มบอกว่ารัฐบาลแก้ปัญหาแบบรอให้น้ำระเหยไปเอง อย่างมากที่ทำคือถ่ายรูปตอนแจกถุงยังชีพ 1 ถุง แล้วก็หายหัว ทั้งบางบาลบางจุดท่วมถึง 4 เมตรด้วยซ้ำไป ก่อนหน้านี้พลเอกประยุทธ์ จันทร์โอชา นายกรัฐมนตรี เดินทางไปตรวจน้ำท่วมในหลายพื้นที่ส่วนใหญ่เป็นพื้นที่ส.ส.พลังประชารัฐ แต่ที่อยุธยา ไม่มีส.ส.พลังประชารัฐ พลเอกประยุทธ์จึงไม่ให้ความสำคัญ เพราะเป้าประสงค์การเดินทางไปตรวจน้ำท่วมไปเพื่อสร้างภาพมากกว่า น้ำท่วมปีนี้หนักมาก บางพื้นที่น้ำท่วมสูง 3 เมตร บางที่ 4 เมตร ข้าวของเสียหาย บ้านพัง ไร้ซึ่งการเหลียวแลประชาชนไม่ได้ต้องการถุงยังชีพ แต่ต้องการแค่ความจริงใจจากรัฐบาลที่จะช่วยประชาชนอย่างแท้จริง นายสงคราม กล่าวด้วยว่า กรณีที่รัฐบาลทุ่มงบประมาณหลายร้อยล้านบาทจ้าง ลิซ่า แบล็กพิงก์ และ แอนเดรีย โบเชลลี มาร่วมงานเคาต์ดาวน์ปีใหม่ ตามบัญชาของพลเอกประยุทธ์ จันทร์โอชา อยากให้รัฐบาลพิจารณาให้ดีเพราะเงินที่ดำเนินการเป็นภาษีพี่น้องประชาชน ควรที่จะให้ความสำคัญกับประชาชน กิจกรรมบันเทิงในประเทศต้องหยุดการแสดงทั้งหมด หยุดกิจกรรม นักร้องนักดนตรี นับแสนคนตกงาน จากมาตรการรัฐ แต่พอจะเปิดการท่องเที่ยวรัฐบาลกลับไม่ให้ความสำคัญกลุ่มคนเหล่านี้ รัฐบาลควรนำเงิน 100 ล้านบาท จ้าง ลิซ่า แบล็กพิงก์ มาเพียงคนเดียว แต่หาก 100 ล้านบาทนั้น จ้างนักร้องนักดนตรี ในประเทศ จัดกิจกรรมพร้อมกันทั้งประเทศ ดึงนักดนตรีทั่วไทยเข้ามาร่วมงาน เป็นเทศกาลดนตรี เพราะคนที่เขามาร่วมคือนักดนดรที่ต้องตกงานจากการกระทำของรัฐบาลจะดูดีกว่า งบประมาณของรัฐบาลเป็นเงินของคนไทย แต่การจ้างลิซ่ามาเพื่อถ่ายภาพคู่พลเอกประยุทธ์เป็นการใช้งบประมาณที่ไร้ค่ามาก นายสงคราม กล่าว - 004,https://www.naewna.com/politic/611394,2021_10_26
แบบนี้ก็ได้เหรอ! ขโมยอาหารใต้คอนโดนั่งโซ้ยสบายใจ เจ้าของลงมาเห็นลุกขึ้นจะตบ (คลิป),กลายเป็นประเด็นร้อนบนโลกโซเชียล เมื่อผู้ใช้ทวิตเตอร์@ppiedanielโพสต์คลิปวีดีโอ ขณะที่หญิงปริศนารายหนึ่งขโมยอาหารที่มีไรเดอร์มาส่งให้ใต้คอนโดโดยเอาไปนั่งกินอย่างสบายใจ แต่พอเข้าไปทวง ผู้หญิงรายดังกล่าวลุกขึ้นจะตบ และขู่ทำร้ายร่างกาย โดยทวิตเตอร์ดังกล่าวโพสต์ข้อความว่า ทุกคนช่วยกันรีหน่อยค่ะ ผู้หญิงคนนี้มาขโมยอาหารเราแล้วไปมานั่งกิน เราบอกให้เขาจ่ายเงินเขาก็ไม่จ่าย จะทำร้ายร่างกายเราด้วย โคตรจะแย่. -008 ขอบคุณภาพและข้อมูลจาก :ทวิตเตอร์@ppiedaniel,https://www.naewna.com/likesara/611396,2021_10_26
'โมเดอร์นา'เผยข้อมูลใหม่ หนุนฉีดวัคซีนโควิดให้เด็ก6-11ปี,"26 ตุลาคม 2564 สำนักข่าวต่างประเทศรายงาน โมเดอร์นา บริษัทเทคโนโลยีชีวภาพของสหรัฐฯ ระบุว่าผลการศึกษาในเด็กช่วงวัย 6-11 ปี พบว่าการฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ของบริษัท จำนวน 2 โดส โดยเว้นระยะห่าง 28 วัน สร้างการตอบสนองของแอนติบอดีที่แข็งแกร่ง การศึกษาคิดโคฟ (KidCOVE) ระยะที่ 2/3 จัดการฉีดวัคซีนป้องกันโรคโควิด-19 ชนิดเอ็มอาร์เอ็นเอ-1273 ของโมเดอร์นา ปริมาณ 50 ไมโครกรัมต่อโดส จำนวน 2 โดส ให้เด็ก ซึ่งคิดเป็นครึ่งหนึ่งของปริมาณที่อนุมัติฉีดให้ประชากรวัยผู้ใหญ่ มีเด็กวัย 6-11 ปี จำนวน 4,753 คน เข้าร่วมการศึกษาครั้งนี้ ซึ่งมุ่งประเมินความปลอดภัย ความทนทาน ปฏิกิริยาต่อวัคซีน และประสิทธิภาพของวัคซีนชนิดข้างต้นต่อเด็ก โดยบทวิเคราะห์ระหว่างกาลพบ การตอบสนองของแอนติบอดีลบล้างฤทธิ์ที่แข็งแกร่ง หลังฉีดวัคซีน 2 โดส โดยเว้นระยะห่าง 28 วัน ผลข้างเคียงที่พบได้มากที่สุดคืออาการอ่อนเพลีย ปวดหัว มีไข้ และปวดบริเวณที่ฉีดวัคซีน โดยโมเดอร์นาระบุว่าบทวิเคราะห์พบว่าวัคซีนมีความปลอดภัยดี และวางแผนยื่นข้อมูลเหล่านี้ต่อสำนักงานคณะกรรมการอาหารและยาของสหรัฐฯ (FDA) องค์การยาแห่งยุโรป (EMA) และหน่วยงานกำกับดูแลระดับโลกในอนาคตอันใกล้",https://www.naewna.com/inter/611393,2021_10_26
ศบค.สั่ง ‘สธ.’ จับตาสายพันธุ์เดลต้า พลัส  เร่งฉีดวัคซีนครอบคลุมกลุ่มเป้าหมายชายแดนใต้,วันที่ 26 ตุลาคม เวลา 09.00 น.พล.อ.สุพจน์ มาลานิยม เลขาธิการสภาความมั่นคงแห่งชาติ (สมช.) เป็นประธานการประชุมศูนย์ปฏิบัติการศูนย์บริหารสถานการณ์ โควิด-19 หรือ ศปก.ศบค. ซึ่งคาดการณ์ว่าจะมีการหารือหลังพบสายพันธุ์เดลต้า พลัส ที่จังหวัดพระนครศรีอยุธยา และสถานการณ์การระบาดในพื้นที่ภาคใต้ รวมไปถึงอาจมีการ สั่งการให้หน่วยงานด้านความมั่นคงวางกำลังตามแนวชายแดนหลังพบการลักลอบเข้าเมืองอย่างผิดกฎหมายเพิ่มมากขึ้น ขณะที่แหล่งข่าวระดับสูงในทำเนียบรัฐบาล ระบุว่า แผนการรับมือหลังพบผู้ติดเชื้อสายพันธุ์เดลต้า พลัส ที่จังหวัดพระนครศรีอยุธยา ขณะนี้กระทรวงสาธารณะสุขยังไม่มีการกำหนดแนวทางเพิ่มเติมแต่อย่างใด แต่หน่วยงานที่เกี่ยวข้องยังอยู่ในระยะเฝ้าระวัง ส่วนการแพร่ระบาดในพื้นที่จังหวัดชายแดนภาคใต้ยังอยู่ในระดับทรงตัว และเร่งฉีดวัคซีนให้ครอบคลุมกลุ่มเป้าหมาย ทั้งในนครศรีธรรมราช สงขลา ยะลา ปัตตานี และนราธิวาส,https://www.naewna.com/politic/611399,2021_10_26
โฆษกรัฐบาล เผย 'บิ๊กตู่'ไม่ก้าวก่าย พปชร. ยันปิดห้องคุย รมต.6 รมต. ไม่เกี่ยวการเมือง,โฆษกรัฐบาล ยัน นายกฯปิดห้องคุย รมต.6 รมต. ไม่เกี่ยวการเมือง ย้ำบิ๊กตู่ไม่ก้าวก่ายพปชร. วันที่ 26 ตุลาคม 2564 ที่ทำเนียบรัฐบาล นายธนกร วังบุญคงชนะ โฆษกประจำสำนักนายกรัฐมนตรี กล่าวถึงจากกรณีวานนี้ ภายหลังการประชุมคณะรัฐมนตรี (ครม.) เสร็จสิ้น พล.อ.ประยุทธ์ จันทร์โอชา นายกรัฐมนตรี และ รมว.กลาโหม นายสมศักดิ์ เทพสุทิน รมว.ยุติธรรม นายสุชาติ ชมกลิ่น รมว.แรงงาน นายสุริยะ จึงรุ่งเรืองกิจ รมว.อุตสาหกรรม นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคมแห่งชาติ นายสันติ พร้อมพัฒน์ รมช.คลัง และนายอนุชา นาคาศัย รัฐมนตรีประจำสำนักนายกรัฐมนตรี ได้เข้าหารือที่ตึกไทยคู่ฟ้า ทำเนียบรัฐบาล ทำให้มีการคาดการณ์กันไปต่างๆ นานา ทั้งการหารือเรื่องภายในพรรคพลังประชารัฐ (พปชร.)ในการส่งผู้สมัครรับเลือกตั้ง ส.ส. และการทำพื้นที่ การประชุมร่วมรัฐสภาที่จะมีการพิจารณากฎหมายสำคัญในวันที่ 9 ตุลาคม นั้น นายธนกร กล่าวว่า การหารือดังกล่าวเป็นการหารือเรื่องการทำงาน การบริหารราชการแผ่นดินรวมถึงการแก้ปัญหาต่างๆ เพื่อความเป็นอยู่ที่ดีขึ้นของพี่น้องประชาชนและเพื่อให้ประเทศชาติเดินหน้าต่อไปได้ ซึ่งมี่ผ่านมาเราเสียโอกาสไปมากในช่วงที่มีการระบาดโควิด-19 ยืนยันไม่ได้เกี่ยวการเมือง นายกรัฐมนตรีทำหน้าที่บริหารราชการประเทศ ไม่ก้าวก่ายการทำงานของพรรคพลังประชารัฐ การเมืองเป็นเรื่องของหัวหน้าพรรค นายกรัฐมนตรีเป็นบุคคลภายนอกพรรค ไม่ได้เป็นสมาชิกพรรคการเมือง การกระทำการใดๆ เกี่ยวกับการเมือง นายกรัฐมนตรีไม่สามารถทำได้ และตลอดระยะเวลาที่ผ่านมานายกรัฐมนตรีระมัดระวังเรื่องนี้มาโดยตลอด,https://www.naewna.com/politic/611408,2021_10_26
ตามคาด! 'พรพิมล'สวมเสื้อ'ภูมิใจไทย'  'อนุทิน'มาต้อนรับเองอบอุ่นชื่นมื่น,รังหนูแน่นเอี๊ยด! พรพิมล ธรรมสาร ตามคาดเปิดตัวสวมเสื้อ ภูมิใจไทย อนุทินต้อนรับเองอบอุ่นชื่นมื่น วันที่ 26 ตุลาคม 2564 ที่พรรคภูมิใจไทย(ภท.) น.ส.พรพิมล ธรรมสาร ส.ส.ปทุมธานี ที่ได้ถูกพรรคเพื่อไทย มีมติขับออกจากพรรคเมื่อช่วงต้นกลางเดือนต.ค.ที่ผ่านมา ได้เดินทางเข้าสังกัดและสวมเสื้อพรรคภูมิใจไทย โดยมี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ในฐานะหัวหน้าพรรคภูมิใจไทย และนายศุภชัย ใจสมุทร ส.ส.บัญชีรายชื่อ นายทะเบียนสมาชิกพรรคภูมิใจไทย ให้การต้อนรับ โดยนายอนุทิน ได้สวมเสื่อพรรคภูมิใจไทยให้น.ส.พรพิมล เพื่อยืนยันการเข้าร่วมกับพรรคภูมิใจไทย บรรยากาศเป็นไปอย่างอบอุ่น ชื่นมื่น นอกจากนี้นายสมบัติ รัตโน อดีต ส.ส.อุบลราชธานี พรรคเพื่อไทย ก็ได้ย้ายขั้วมาร่วมเปิดตัวเป็นสมาชิกพรรคภูมิใจไทยด้วยเช่นกัน -007,https://www.naewna.com/politic/611415,2021_10_26
‘สิระ’ไม่จบง่าย! ยื่นสภาฯสอบฟันจริยธรรม ‘เต้’  ชี้เจ้าตัวรับสารภาพตร.ผิดอาญาแล้ว,สิระไม่จบง่ายๆยื่นสภาฯสอบฟันจริยธรรม เต้ ชี้รับสารภาพตร.ผิดอาญาแล้ว เย้ยรธน.แก้ไขใหม่ต้องได้ผู้แทนมีคุณภาพมากกว่า ส.ส.ปัดเศษ วันที่ 26 ตุลาคม 2564 ที่รัฐสภา นายสิระ เจนจาคะ ส.ส.กทม. พรรคพลังประชารัฐ กล่าวว่า วันนี้ตนได้นำใบบันทึกประจำวันจากสน.ทุ่งสองห้อง ที่ตัวเองเป็นผู้กล่าวหา นายมงคลกิตติ์ สุขสินธารานนท์ ส.ส.บัญชีรายชื่อ หัวหน้าพรรคไทยศรีวิไลย์ กรณีได้ข่มขู่ตนจนทำให้เกิดความหวาดกลัว โดยการเดินตามหาที่อาคารรัฐสภา และประกาศว่าถ้าหากเจอตนจะต่อยให้ฟันร่วงหมดปาก เมื่อเดือนส.ค.2563 มายื่นต่อประธานสภาฯ เพื่อให้ตรวจสอบจริยธรรมของนายมงคลกิตติ์ เนื่องจากพอตนไปแจ้งความแล้ว นายมงคลกิตติ์ก็ได้ไปรับทราบข้อกล่าวหาที่โรงพัก และได้ยอมรับสารภาพตลอดข้อกล่าวหาทั้งหมดว่าได้ข่มขู่ตนว่าจะต่อยให้ฟันหมดปากจริง ดังนั้นหมายความว่านายมงคลกิตติ์ได้ทำผิดในคดีอาญาแล้ว จึงเป็นคำถามว่าทางด้านจริยธรรม นั้นสมควรจะเป็นส.ส.ได้อยู่หรือไม่ นายสิระ กล่าวต่อว่า นายมงคลกิตติ์เวลาให้สัมภาษณ์เป็นคนที่จะท้าคนนู้นคนนี้ต่อย แบบนี้ยังมีความเหมาะสมอยู่หรือไม่กับการเป็นตัวแทนของประชาชน ส่วนตัวก็เป็นคนหนึ่งที่เคยเห็นชอบการแก้ไขรัฐธรรมนูญฉบับปี2560 ให้ส.ส.ปัดเศษมาทำหน้าที่ได้ ขณะเดียวกันรัฐธรรมนูญฉบับใหม่คงจะต้องมีส.ส.ที่มีคุณภาพจากพรรคการเมืองที่ประชาชนยอมรับมากกว่าส.ส.ปัดเศษ มากกว่าเดิม,https://www.naewna.com/politic/611420,2021_10_26
ปภังกร คว้ารางวัลรุกกี้แห่งปีแอลพีจีเอ สาวไทยคนที่2ที่คว้ารางวัล,"โปรเหมียว ปภังกร ธวัชธนกิจ ผงาดคว้ารางวัลนักกอล์ฟรุกกี้แห่งปีของแอลพีจีเอ ทัวร์ ฤดูกาล 2021 หลังจากทำคะแนนสะสมรวม ทิ้งห่าง เลโอนา แม็กไกวร์ จากไอร์แลนด์ อันดับ 2 อยู่ที่ 355 คะแนน ซึ่งแอลพีจีเอเหลือการแข่งขันอีก 2 รายการสุดท้าย แม็กไกวร์ ไม่สามารถไล่ตามได้ทัน ปภังกร เผยฝันที่เป็นจริงที่คว้ารางวัลอันทรงเกียรตินี้ นอกจากนี้ยังเป็นนักกอล์ฟสาวไทยคนที่ 2 ที่คว้ารางวัลนี้ต่อจาก โปรโม โมรียา จุฑานุกาล ที่ทำไว้เมื่อปี 2013 แอลพีจีเอ ทัวร์ ประกาศผล รางวัลนักกอล์ฟรุกกี้แห่งปีแอลพีจีเอ ทัวร์ ฤดูกาล 2021 เรียบร้อยแล้ว เมื่อวันจันทร์ที่ 25 ตุลาคม 2564 ที่ผ่านมา ซึ่ง โปรเหมียว ปภังกร ธวัชธนกิจ คว้ารางวัลไปครอง โดยทำคะแนนสะสมรวม 1,134 คะแนน จากการแข่งขัน 17 รายการ ทิ้งห่าง เลโอนา แม็กไกวร์ จากไอร์แลนด์ อันดับ 2 อยู่ 355 คะแนน ซึ่งแอลพีจีเอ ทัวร์ เหลือการแข่งขันอีกเพียง 2 รายการ โดยที่แชมป์แต่ละรายการจะได้รับ 150 คะแนน แม้ว่า แม็กไกวร์ จะคว้าแชมป์ทั้งสองรายการ ก็ไม่สามารถไล่ตามได้ทัน เนื่องจากสัปดาห์ที่ผ่านมา แม็กไกวร์ แข่งขันที่เกาหลีใต้ จบลงอันดับ 61 ร่วม ปภังกร โปรสาววัย 22 ปี เจ้าของแชมป์เอเอ็นเอ อินสปิเรชั่น เมเจอร์แรกแห่งปี กลายเป็นนักกอล์ฟไทยคนที่ 2 ที่คว้ารางวัลอันทรงเกียรตินี้ต่อจาก โปรโม โมรียา จุฑานุกาล รุ่นพี่ที่เคยคว้ารางวัลเมื่อปี 2013 นอกจากนี้ ยังเป็นรางวัลที่สองของปภังกร หลังจากคว้ารางวัลอันนิก้า เมเจอร์ เมเจอร์ อวอร์ด ซึ่งก่อนหน้านี้ในปี 2019 เธอก็คว้ารางวัลรุกกี้แห่งปีของซีเมทรา ทัวร์ หลังจากคว้าแชมป์ 3 รายการ หลังจากทราบว่า ได้รับรางวัลรุกกี้แห่งปี ปภังกร กล่าวว่ามันเป็นฝันที่กลายเป็นจริงสำหรับเหมียวที่ได้รับรางวัลนี้ ครั้งหนึ่งในชีวิตที่ชื่อเหมียวไปอยู่ในบรรดาผู้ที่ได้รับรางวัลนักกอล์ฟรุกกี้แห่งปีที่เหมียวได้เฝ้ามองมาหลายปีแล้ว สำหรับฤดูกาลนี้เป็นหนึ่งเรื่องราวแห่งความทรงจำ และเหมียวตื่นเต้นที่จะจบฤดูกาล 2021 ด้วยการเป็นรุกกี้แห่งปีคนใหม่ สำหรับผลงานของ ปภังกร ในการเล่นแอลพีจีเอ ทัวร์ ปี 2021 เล่นไป 17 รายการคว้าแชมป์ 1 รายการเป็นแชมป์เมเจอร์ และจบลงใน 10 อันดับแรก 9 รายการ และจบลงใน 20 อันดับแรกอีก 2 รายการ นอกจากนี้แล้ว เธอยังอยู่ใน 10 อันดับแรกของสถิติอื่นๆอีกด้วย อาทิ อันดับ 3 เซฟจากบังเกอร์ 60% อันดับ 6 ทำสกอร์อันเดอร์พาร์ 41 รอบ อันดับ 7 ไดรฟ์ไกลเฉลี่ย 275.49 หลา อันดับ 10 สกอร์เฉลี่ยต่ำที่สุด 70.02 อันดับ 4 คะแนนสะสมเรซทู ซีเอ็มอี โกลบ 2,208 คะแนน อันดับ 7 เงินรางวัลรวม 1,322,827 ดอลลาร์ ทั้งนี้ โปรเหมียว จะรับรางวัลนักกอล์ฟรุกกี้แห่งปี อย่างเป็นทางการ ในวันพฤหัสบดีที่ 18 พฤศจิกายน นี้ ระหว่างการแข่งขันรายการซีเอ็มอี กรุ๊ป ทัวร์ แชมเปี้ยนชิพ รายการสุดท้ายแห่งปีของแอลพีจีเอ ทัวร์ ที่รัฐฟลอริด้า ประเทศสหรัฐอเมริกา นับตั้งแต่มีการมอบรางวัลรุกกี้แห่งปีเมื่อปี 1962 เป็นต้นมามีนักกอล์ฟที่เคยคว้ารางวัลนี้ 10 คนที่เข้าสู่ฮอลล์ ออฟ เฟม นักกอล์ฟระดับตำนานอย่าง โจแอนน์ คาร์เมอร์ ปี 1970 แจน สตีเฟนสัน ปี 1974 เอมี แอลคอตต์ ปี 1975 แนนซี่ โลเปซ ปี 1978 เบธ เดเนียล ปี 1979 แพตตี้ ชีแฮน ปี 1981 จูลี อิงค์สเตอร์ ปี 1984 อันนิก้า โซเรนสตัม ปี 1994 แคร์รี่ เว็บบ์ ปี 1996 และ พัก เซ-รี ปี 1998 เนื่องจากสถานการณ์การระบาดของเชื้อโควิด-19 ทำให้แอลพีจีเอ ทัวร์ ยกเลิก และเลื่อนหลายรายการในปี 2020 รวมทั้งข้อกำหนดในการเดินทางเข้าสหรัฐอเมริกา จึงยกเลิกรางวัลรุกกี้แห่งปีในปี2020",https://www.naewna.com/sport/611419,2021_10_26
นทท.แห่เยือน 'แม่ฮ่องสอน' เที่ยวชมวิถีชีวิต 'หมู่บ้านกะเหรี่ยงคอยาว',กะเหรี่ยงคอยาวบ้านห้วยปูแกง ต.ผาบ่อง อ.เมือง จ.แม่ฮ่องสอน เนื้อหอม นักท่องเที่ยวหลั่งไหลเข้าเที่ยวชมวิถีชีวิตแน่น ชาวบ้านฉีดวัคซีนครบ 2 เข็มทั้งหมู่บ้าน ส่งผลให้นักท่องเที่ยวมั่นใจ ส่งผลให้เศรษฐกิจกระเตื้องขึ้นทันตาเห็น 26 ต.ค.64 นายหน่อง หน่อง ผู้นำชุมชนบ้านกะเหรี่ยงคอยาว บ้านห้วยปูแกง ต.ผาบ่อง อ.เมือง จ.แม่ฮ่องสอน เปิดเผยว่า นักท่องเที่ยวจำนวนมาก ส่วนใหญ่เดินทางมาจากกรุงเทพมหานคร ได้พากันเดินทางมาท่องเที่ยวชุมชนกะเหรี่ยงคอยาว บ้านห้วยปูแกง อย่างต่อเนื่อง โดยนักท่องเที่ยวและชาวกะเหรี่ยงคอยาว ได้ปฏิบัติตามกฎของการป้องกันการระบาดของโรคโควิดอย่างเข้มงวด ด้วยการเว้นระยะห่าง ล้างมือด้วยเจลแอลกอฮอล์ และสวมหน้ากากอนามัย ซึ่งการที่นักท่องเที่ยวพากันมาเที่ยวชมวิถีชีวิตของชุมชนกะเหรี่ยงคอยาวในครั้งนี้ ทำให้ชาวชุมชนกะเหรี่ยงคอยาว มีเศรษฐกิจดีขึ้นทันตาเห็น ซึ่งก่อนหน้านี้ ทุกคนให้หมู่บ้านต้องดำรงชีวิตด้วยความยากลำบาก เนื่องจากปัญหาการระบาดของโรคโควิด ต่อเนื่องมาเกือบ 2ปี ทำให้ชุมชนกะเหรี่ยงคอยาวบ้านห้วยปูแกง ต้องปิดหมู่บ้านเพื่อป้องกันการระบาดของโรคโควิด-19 นายภานุเดช ไชยสกูล ประธานสภาอุตสาหกรรมท่องเที่ยวจังหวัดแม่ฮ่องสอน กล่าวว่า สถานที่ท่องเที่ยวในจังหวัดแม่ฮ่องสอนเราจะเปิดให้นักท่องเที่ยวได้ครบทุกพื้นที่จะเริ่มในวันที่1พฤศจิกายนนี้ ทั้งของภาครัฐ และชุมชนท่องเที่ยว แต่ส่วนใหญ่ กว่า 80 เปอร์เซ็นต์ ก็ได้เปิดให้บริการแล้ว โดยเฉพาะหมู่บ้านกะเหนี่ยงคอยาวบ้านห้วยปูแกงซึ่งเปิดให้บริการก่อนแล้วเนื่องจากคนในชุมชนบ้านกระเกรี่ยงคอยาวได้รับวัคซีนกันครบ2เข็มแล้วทุกคนยกเว้นเด็กที่มีอายุต่ำกว่า12ปีลงไปเท่านั้น นักท่องเที่ยวที่ต้องการไปเที่ยวสามารถเดินทางไปได้ทางรถยนต์เท่านั้น เนื่องจากท่าเรือบ้านห้วยเดื่อยังไม่เปิดให้บริการ โดยเส้นทางทางรถ เมื่อนักท่องเที่ยวเข้ามาถึงบ้านป่าปุ๊ ตำบลผาบ่อง ก่อนจะถึงสถาบันพัฒนาฝีมือแรงงานจังหวัดแม่ฮ่อสอน จะมีทางแยกซ้ายมือ ซึ่งจะมีป้ายบอกทางเป็นระยะไปจนถึงหมู่บ้านกะเหรี่ยงคอยาวห้วยปูแกงหรือ สามารถดูแผนที่ตามกูเกิลไปก็ได้ เมื่อไปถึงบริเวณหน้าหมู่บ้าน ซึ่งมีแม่น้ำปาย คั่นกลาง จะต้องนั่งเรือ ที่หมู่บ้านกระเหรี่ยงคอยาวมีบริการเรือข้ามฟากจากลานจอดรถไปยังหมู่บ้าน ไป-กลับ เพียงท่านละ20บาท เท่านั้น ประธานสภาอุตสาหกรรมท่องเที่ยวจังหวัดแม่ฮ่องสอน กล่าวต่อไปว่า อย่างไรก็ตามในช่วงเดือน พฤศจิกายน ถึง กลางเดือน ธันวาคม 2564 นี้จังหวัดแม่ฮ่องสอน จะมีเทศกาลทุ่งบัวตองบานบนดอยแม่อูคอ ซึ่งจะเปิดอย่างเป็นทางกาลในวันที่ 11 พฤศจิกายน และนอกจากนั้น ช่วงฤดูกาลนี้ จนถึง เดือน มกราคม จังหวัดแม่ฮ่องสอนเรา ยังมี การท่องเที่ยวทางน้ำคือการล่องแก่งแม่น้ำปาย ชมป่าสักนวมินทรราชินี อีกด้วย จึงของอยากเชิญชวนนักท่องเที่ยวเข้ามาเที่ยวในจังหวัดแม่ฮ่องสอนเพื่อสัมผัสวิถีชีวิตชนเผ่าชาติพันธุ์ต่างๆที่หลากหลาย และความเป็นธรรมชาติที่สวยสดงดงามสุดแสนจะบริสุทธิ์ที่ยังคอยนักท่องเที่ยวทุกท่านมาเยือน. -008,https://www.naewna.com/likesara/611398,2021_10_26
'บิ๊กป้อม'รับคุยนายกฯรื้อโครงสร้างพปชร. อุบตอบ'ธรรมนัส'พ้นเลขาฯ,บิ๊กป้อม รับคุย บิ๊กตู่ รื้อโครงสร้าง พปชร. ออกตัว ยังไม่ได้ทำ แต่กำลังคิดอยู่ ปัดตอบ ธรรมนัส พ้นเลขาฯหรือไม่ วันที่ 26 ตุลาคม 2564ที่กระทรวงแรงงาน พล.อ.ประวิตร วงษ์สุวรรณ รองนายกฯ ในฐานะหัวหน้าพรรคพลังประชารัฐ(พปชร.) กล่าวถึงกระแสข่าวการปรับโครงสร้าง พปชร. ว่า ยังๆๆ กำลังคิดอยู่ เมื่อถามถึงกรณีที่มีรายงานข่าวว่า พล.อ.ประยุทธ์ ได้เรียก 6 รัฐมนตรี เข้าพูดคุยบนตึกไทยคู่ฟ้า ทำเนียบรัฐบาล วานนี้ และ พล.อ.ประวิตร เห็นพ้องด้วยนั้น หัวหน้า พปชร. กล่าวว่า ก็ตอบไปเมื่อกี้ไง ผมตอบไปแล้ว ว่ายังไม่มี เมื่อถามว่ามีแนวโน้มที่ พล.อ.ประยุทธ์ จะมาเป็น หัวหน้าพรรค พปชร. เองหรือไม่ พล.อ.ประวิตร กล่าวว่า ไม่รู้ ก็คุยกันแล้ว แต่ไม่เห็นนายกฯคุยเรื่องนี้กับผม ผู้สื่อข่าวถามว่า ถึงเวลาที่จะต้องมีการปรับเปลี่ยนตัวเลขาธิการพรรค พปชร.แล้วใช่หรือไม่ พล.อ.ประวิตร กล่าวว่า ไม่รู้ ไม่รู้ เมื่อถามถึงรายงานที่ว่า 6 รัฐมนตรี เดินทางเข้าพบนายกรัฐมนตรี พล.อ.ประวิตร และพล.อ.อนุพงษ์ ที่มูลนิธิป่ารอยต่อฯ วานนี้ พล.อ.ประวิตร กล่าวว่า ไม่รู้ สื่อรู้ก็บอกมา พูดไปเรื่อย ผู้สื่อข่าวถามว่า มีข่าวว่าเย็นวันนี้ พล.อ.ประวิตร เปิดบ้านป่ารอยต่อฯ เพื่อประชุมคณะกรรมการสรรหาผู้สมัครของพรรค พล.อ.ประวิตร กล่าวย้อนว่า จะคุยเรื่องอะไร เมื่อผู้สื่อข่าวบอกว่า เป็นการคุยเรื่องในพรรคหรือไม่ พล.อ.ประวิตร อุทานว่า เฮอะ พร้อมกับส่ายหัวแล้วเดินออกจากโพเดียมที่แถลงข่าวไปทันที,https://www.naewna.com/politic/611424,2021_10_26
‘วิรัช’โยน‘หัวหน้าป้อม-เลขาฯธรรมนัส’เคาะโละกก.บห.พปชร.,วิรัช โยน หัวหน้าป้อม-เลขาฯธรรมนัส เคาะโละ กก.บห.พปชร. เตรียมนัดสมาชิกเคลียร์ปัญหา สัปดาห์นี้ ยันไม่คิดย้ายกลับ เพื่อไทย เมื่อวันที่ 26 ตุลาคม 2564 ที่รัฐสภา นายวิรัช รัตนเศรษฐ ส.ส.บัญชีรายชื่อ รองหัวหน้าพรรคพลังประชารัฐ (พปชร.) กล่าวถึงกระแสข่าวที่พรรคพลังประชารัฐจะให้คณะกรรมการบริหาร (กก.บห.) พรรคลาออกเพื่อจัดสรร กก.บห. ชุดใหม่ว่า ตั้งแต่ดูจากข่าวในหน้าสื่อทั้งหมด จนถึงเวลานี้ยังไม่มีการสั่งการใดๆ จากหัวหน้าพรรคฯ และเลขาธิการพรรคฯ จึงยังไม่รู้ว่า จะต้องทำอย่างไร เป็นเพียงการวิเคราะห์วิจารณ์กันเฉยๆ เมื่อถามว่า มีการพูดถึงขั้นจะเปลี่ยนตัวเลขาธิการพรรคฯ จาก ร.อ.ธรรมนัส พรหมเผ่า เป็นนายสุชาติ ชมกลิ่น รัฐมนตรีว่าการกระทรวงแรงงาน นายวิรัช กล่าวว่า คงไม่ถึงขนาดนั้น เพราะยังไม่มีข่าวอะไรเลย เมื่อถามต่อว่า แรงกระเพื่อมที่เกิดขึ้นเกิดจากความไม่พอใจ กรณีที่มีการทำโพลเกี่ยวกับส.ส.หรือไม่ นายวิรัช กล่าวว่า ทุกวันนี้เราต้องยอมรับความจริงอันหนึ่ง คือ พรรคพลังประชารัฐเกิดจากการหล่อหลอมจากสมาชิกจากหลายส่วน บางครั้งกว่าจะรวมกันติดได้ ก็ต้องผ่านการเลือกตั้งกันมาหลายครั้ง เดี๋ยวก็จะดีขึ้นเอง เพราะฉะนั้นวันนี้ ผมคงจะพูดอะไรมากไปกว่านี้ไม่ได้ ถ้าตรงนี้แก้ไขแล้วเดินได้ดีก็ควรแก้ไข แต่ถ้าแก้ไขแล้วยิ่งวุ่นวายก็ไม่ควรแก้ไข นายวิรัช กล่าว เมื่อถามอีกว่า การแก้ไขดังกล่าวหมายถึงการปรับเปลี่ยน กก.บห. พรรคใช่หรือไม่ นายวิรัช กล่าวว่า ไม่ใช่ อาจจะเปลี่ยนอย่างอื่นก็ได้ ตนก็เป็นกก.บห.พรรค และหลายคนก็เป็นกก.บห.พรรค ก็ยังไม่ได้รับการติดต่อเช่นเดียวกัน เมื่อถามย้ำว่า ช่วงเวลาการดำรงตำแหน่งของ กก.บห.ชุดนี้ผ่านมา 3-4 เดือน ถึงเวลาแล้วหรือไม่ที่จะมีการปรับเปลี่ยน นายวิรัช กล่าวว่า ตรงนี้ตอบไม่ได้ เพราะอยู่ที่ความจำเป็นในแต่ละห้วงเวลาและอยู่ที่ความเหมาะสม แต่ทั้งนี้ทั้งนั้นการปรับเปลี่ยน กก.บห.พรรคก็อยู่กับหัวหน้าพรรคฯ เลขาธิการพรรคฯ และ กก.บห.พรรค เมื่อถามอีกว่า เรื่องนี้พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมมีส่วนในการออกความเห็นหรือไม่ นายวิรัช กล่าวว่า ตอนนี้ท่านเป็นหัวหน้ารัฐบาล เมื่อถามว่า ความไม่มีเสถียรภาพจะเป็นปัญหาทำให้พรรคพลังประชารัฐยังคงยืนอยู่ได้ และจะมีการแตกออกไปของกลุ่มบางกลุ่มหรือไม่ นายวิรัช กล่าวว่า ถ้าเป็นสภาพแบบนี้และใกล้เปิดประชุมสภาสมัยสามัญ เพราะฉะนั้นอะไรที่เป็นความขัดแย้ง ถ้างดได้ก็ดี แต่ถ้างดไม่ได้ก็ไม่รู้จะทำอย่างไร ส่วนที่มีการพูดถึงตนว่า อนาคตจะย้ายไปพรรคเพื่อไทยนั้น ก็ต้องขอบอกคนที่เต้าข่าวว่า ตนอยู่ตรงนี้ดีที่สุด อยู่กับพล.อ.ประวิตร วงษ์สุวรรณ ดีที่สุดแล้ว ยืนยันว่า ไม่ได้มีความคิดเลย เมื่อถามว่า จะมีการประชุมพรรคพลังประชารัฐเพื่อเคลียร์ปัญหาต่างๆ ที่เกิดขึ้นหรือไม่ นายวิรัช กล่าวว่า ถ้าเผื่อมีประเด็นต่างๆ เหล่านี้ก็ต้องมีการหารือกันในช่วงสัปดาห์นี้ และถ้าจะให้เพิ่มเติมคือ เสียงของ 6 รัฐมนตรีที่ไปพบนายกฯ เมื่อวันที่ 25 ตุลาคมที่ผ่านมาก็ไม่ใช่เสียงส่วนใหญ่ของพรรค และถ้ามีการประชุมพรรคทั้ง 6 รัฐมนตรีก็ควรจะมาชี้แจงต่อที่ประชุม เมื่อถามว่า ตอนนี้ดูเหมือนพรรคพลังประชารัฐ แบ่งออกเป็น 2 ฝ่าย นายวิรัช กล่าวว่า ตนไม่ขอตอบ แต่อาจจะมีฝ่ายเดียวแต่แยกเป็นหลายส่วน เมื่อถามว่า เสียงของกก.บห.พรรคที่จะลาออกมีมากกว่าที่จะไม่ลาออกใช่หรือไม่ นายวิรัช กล่าวว่า เรื่องนี้พูดไม่ได้ หากพูดไปแล้วพูดผิดนิดเดียวก็จะมาต่อว่ากันอีก - 004,https://www.naewna.com/politic/611422,2021_10_26
โฆษก พปชร. ยันปรับโครงสร้างพรรคเร็วๆนี้ตามยุทธศาสตร์นโยบาย,เมื่อวันที่ 26 ตุลาคม 2564 น.ส.พัชรินทร์ ซำศิริพงษ์ โฆษกพรรคพลังประชารัฐ ระบุถึงกระแสข่าวการปรับโครงสร้างพรรค ว่า เป็นเรื่องที่กำลังพิจารณาอยู่ ซึ่งขณะนี้ คณะกรรมการบริหารพรรค ได้มีการหารือร่วมกัน อย่างถี่ถ้วน และจะมีการปรับโครงสร้างพรรคในเร็วๆ นี้ เพื่อให้การทำงานของสมาชิกสภาผู้แทนราษฎร และสมาชิกของพรรค เป็นไปตามยุทธศาสตร์ และแนวนโยบายของพรรค ส่วนความชัดเจน จะมีการปรับเปลี่ยนตำแหน่งใดหรือไม่นั้น ขอให้รอคณะกรรมการบริหารพรรคพิจารณาแล้วเสร็จก่อน - 004,https://www.naewna.com/politic/611427,2021_10_26
กอนช.เตือนหลายจังหวัด พื้นที่เสี่ยงน้ำหลาก-ล้นตลิ่ง ดินถล่ม 28 ต.ค.-3 พ.ย.นี้,วันที่ 26ตุลาคม 2564 กองอำนวยการน้ำแห่งชาติ (กอนช.) ออกประกาศฉบับที่ 25/2564 เรื่อง เฝ้าระวังพื้นที่เสี่ยงน้ำหลาก ดินถล่ม น้ำล้นอ่างเก็บน้ำ และน้ำล้นตลิ่ง โดยระบุว่า จากการคาดการณ์กรมอุตุนิยมวิทยา หย่อมความกดอากาศต่ำกำลังแรงบริเวณทะเลจีนใต้ตอนกลาง มีแนวโน้มจะทวีกำลังแรงขึ้น และจะเคลื่อนขึ้นฝั่งบริเวณประเทศเวียดนามตอนล่างในช่วงวันที่ 27 - 28 ต.ค.2564 และในช่วงเวลาดังกล่าวจะมีความกดอากาศสูงกำลังแรงจากประเทศจีน แผ่ลงมาปกคลุมบริเวณประเทศไทยตอนบน ส่งผลให้ช่วงวันที่ 28 - 30 ต.ค.2564 มีฝนตกปานกลาง และมีฝนตกหนักบางแห่งบริเวณภาคตะวันออกเฉียงเหนือตอนล่าง ภาคตะวันออก และภาคกลางบางส่วน ประกอบกับในช่วงวันที่ 28 ต.ค. - 3 พ.ย.2564 ลมตะวันออกและลมตะวันออกเฉียงเหนือ ยังคงพัดปกคลุมภาคใต้และอ่าวไทย ทำให้ภาคใต้ยังคงมีฝนตกต่อเนื่องและมีฝนตกหนักบางแห่ง กองอำนวยการน้ำแห่งชาติ ได้ประเมินและวิเคราะห์สถานการณ์น้ำจากฝนคาดการณ์ (ONE MAP) ของกรมอุตุนิยมวิทยาและสถาบันสารสนเทศทรัพยากรน้ำ (องค์การมหาชน) และการคาดการณ์พื้นที่เสี่ยงเฝ้าระวังดินถล่มและน้ำป่าไหลหลากของกรมทรัพยากรน้ำ และกรมทรัพยากรธรณี พบว่ามีพื้นที่เฝ้าระวังในช่วงวันที่ 28 ต.ค. - 3 พ.ย.2564 ดังนี้ 1. เฝ้าระวังน้ำหลาก ดินถล่ม บริเวณภาคตะวันออกเฉียงเหนือ จ.ชัยภูมิ ขอนแก่น และเลย ภาคตะวันออก จ.ระยอง จันทบุรี และตราด ภาคตะวันตก จ.กาญจนบุรี และราชบุรี และภาคใต้ จ.ระนอง พังงา ตรัง สตูล สุราษฎร์ธานี นครศรีธรรมราช และสงขลา 2. เฝ้าระวังระดับน้ำในอ่างเก็บน้ำขนาดใหญ่และขนาดกลางที่มีปริมาณน้ำมากกว่าร้อยละ 80 และมีแนวโน้มเพิ่มสูงขึ้น เสี่ยงน้ำล้น กระทบพื้นที่บริเวณท้ายอ่างเก็บน้ำในภาคตะวันออกเฉียงเหนือ (จ.ชัยภูมิ ขอนแก่น นครราชสีมา บุรีรัมย์ และอุบลราชธานี) ภาคตะวันออก (จ.นครนายก ปราจีนบุรี ชลบุรี ระยอง และจันทบุรี) ภาคกลาง (จ.สุพรรณบุรี ลพบุรี และสระบุรี) ภาคตะวันตก (จ.กาญจนบุรี เพชรบุรี และประจวบคีรีขันธ์) ภาคใต้ (จ.สุราษฎร์ธานี กระบี่ ระนอง ภูเก็ต ตรัง และยะลา) 3. เฝ้าระวังระดับน้ำล้นตลิ่ง และน้ำท่วมขังบริเวณพื้นที่ลุ่มต่ำมีแนวโน้มเพิ่มสูงขึ้น 3.1 ภาคตะวันออกเฉียงเหนือ บริเวณแม่น้ำมูล อ.พิมาย และ อ.ชุมพวง จ.นครราชสีมา อ.สตึก และ อ.เฉลิมพระเกียรติ จ.บุรีรัมย์ อ.ท่าตูม อ.ชุมพลบุรี และ อ.เมืองสุรินทร์ จ.สุรินทร์ อ.ราษีไศล จ.ศรีสะเกษ อ.เมืองอุบลราชธานี จ.อุบลราชธานี บริเวณลำน้ำพรม อ.เกษตรสมบูรณ์ จ.ชัยภูมิ บริเวณแม่น้ำพอง อ.น้ำพอง และ อ.เมืองขอนแก่น จ.ขอนแก่น บริเวณแม่น้ำชี อ.เมืองชัยภูมิ จ.ชัยภูมิ อ.โคกโพธิ์ไชย อ.ชนบท อ.มัญจคีรี และ อ.เมืองขอนแก่น จ.ขอนแก่น อ.โกสุมพิสัย และ อ.เมืองมหาสารคาม จ.มหาสารคาม อ.ร่องคำ จ.กาฬสินธุ์ อ.จังหาร และ อ.ทุ่งเขาหลวง จ.ร้อยเอ็ด อ.มหาชนะชัย และ อ.เมืองยโสธร จ.ยโสธร อ.เขื่องใน จ.อุบลราชธานี 3.2 ภาคกลาง บริเวณแม่น้ำป่าสัก อ.ท่าเรือ จ.พระนครศรีอยุธยา แม่น้ำลพบุรี อ.เมืองลพบุรี จ.ลพบุรี 3.3 ภาคตะวันตก บริเวณแม่น้ำท่าจีน อ.สามชุก อ.เมืองสุพรรณบุรี และ อ.สองพี่น้อง จ.สุพรรณบุรี อ.นครชัยศรี และ อ.สามพราน จ.นครปฐม บริเวณแม่น้ำเพชรบุรี อ.ท่ายาง อ.บ้านลาด อ.เมืองเพชรบุรี และ อ.บ้านแหลม จ.เพชรบุรี บริเวณแม่น้ำปราณบุรี อ.ปราณบุรี และบริเวณแม่น้ำบางสะพาน อ.บางสะพาน จ.ประจวบคีรีขันธ์ 3.4 ภาคใต้ บริเวณแม่น้ำตาปี อ.พระแสง อ.พุนพิน และ อ.เมืองสุราษฎร์ธานี จ.สุราษฎร์ธานี บริเวณคลองท่าดี อ.ลานสกา อ.พระพรหม และ อ.เมืองนครศรีธรรมราช จ.นครศรีธรรมราช ในการนี้ เพื่อเป็นการเตรียมความพร้อมรับมือ ขอให้หน่วยงานที่เกี่ยวข้องโปรดดำเนินการ ดังนี้ 1. ติดตามสภาพอากาศและสภาพน้ำอย่างต่อเนื่อง โดยเฉพาะพื้นที่ที่มีฝนตกสะสมมากกว่า 90 มิลลิเมตร ในช่วงเวลา 24 ชั่วโมง และพื้นที่จุดเสี่ยงที่เคยเกิดน้ำท่วมขังอยู่เป็นประจำ 2. ปรับแผนบริหารจัดการน้ำในแหล่งน้ำที่มีปริมาณน้ำมากกว่าร้อยละ 80 หรือเกณฑ์ควบคุมสูงสุด (Upper Rule Curve) ให้เหมาะสมและสอดคล้องกับสถานการณ์น้ำ พร้อมพิจารณาบริหารจัดการเขื่อนระบายน้ำและประตูระบายน้ำ เพื่อพร่องน้ำและเร่งระบายน้ำในลำน้ำ แม่น้ำ ให้สอดคล้องกับการขึ้น - ลง ของระดับน้ำทะเล รวมทั้งใช้พื้นที่ลุ่มต่ำเป็นแก้มลิงหน่วงน้ำและรองรับน้ำหลาก 3. ตรวจสอบความมั่นคงแข็งแรงและความสามารถใช้งานของอ่างเก็บน้ำ อาคารบังคับน้ำ และติดตาม ตรวจสอบ ซ่อมแซม แนวคันบริเวณริมแม่น้ำและกำจัดสิ่งกีดขวางทางน้ำ เพื่อเตรียมความพร้อมรับน้ำหลากป้องกันน้ำท่วม ให้สามารถใช้งานได้อย่างมีประสิทธิภาพ 4. เตรียมแผนรับสถานการณ์น้ำหลาก เตรียมความพร้อมบุคลากร เครื่องจักรเครื่องมือ รวมถึงความพร้อมของระบบสื่อสารสำรอง เพื่อบูรณาการความพร้อมให้ความช่วยเหลือและบรรเทาผลกระทบต่อประชาชนได้ทันที 5. ประชาสัมพันธ์สถานการณ์น้ำ และแจ้งเตือนล่วงหน้า ให้ประชาชนที่คาดว่าจะได้รับผลกระทบ เตรียมพร้อมในการอพยพได้ทันท่วงทีหากเกิดสถานการณ์,https://www.naewna.com/local/611428,2021_10_26
'พรพิมล'เปิดใจหลังซบ'ภูมิใจไทย' ขอเลือกอยู่สบายใจ ไม่ชอบอยู่กับความขัดแย้ง,พรพิมล เปิดใจหลังเข้ามุ้ง ภท. ขอเลือกอยู่แบบสบายใจ หนีใจกลางความขัดแย้ง อยู่พรรคร่วมรบ.ดันนโยบายสำเร็จได้เร็ว วันที่ 26 ตุลาคม 2564 น.ส.พรพิมล ธรรมสาร ส.ส.ปทุมธานี ให้สัมภาษณ์ภายหลังสมัครเข้าเป็นสมาชิกสังกัดพรรคภูมิใจไทยว่า ตนได้ตัดสินใจมาสักระยะแล้ว เรื่องนี้ไม่มีอะไรซับซ้อน เพราะตนไม่ได้ร่วมกิจกรรมกับพรรคเพื่อไทยมาซักพักแล้ว อย่างไรก็ตาม นโยบายของทุกพรรคการเมืองคงเน้นไปที่การทำให้ประชาชนมีความสุข อยู่ดี กินดี ไม่แตกต่างกัน แต่ต้องดูว่าพรรคไหนจะทำให้นโยบายสำเร็จได้ ซึ่งพรรคภูมิใจไทยเป็นพรรครัฐบาลก็น่าจะดำเนินการตามนโยบายสำเร็จได้เร็ว การตัดสินใจคือเลือกอยู่แบบสบายใจ ไม่อยากอยู่ระหว่างความขัดแย้ง มาอยู่ในบ้านหลังที่ไม่ใหญ่มากแต่อบอุ่น และดิฉันยังมีความคุ้นเคยกับผู้ใหญ่ในพรรคภูมิใจไทยหลายคน ตั้งแต่สมัยพรรคพลังประชาชน อีกทั้งในสภาฯเองสังคมนักการเมืองก็เป็นเพื่อนกันทั้งนั้น น.ส.พรพิมล กล่าว อ่านข่าวที่เกี่ยวข้อง :ตามคาด! 'พรพิมล'สวมเสื้อ'ภูมิใจไทย' 'อนุทิน'มาต้อนรับเองอบอุ่นชื่นมื่น,https://www.naewna.com/politic/611433,2021_10_26
ตัดสิทธิ 8 ผู้สมัคร ส.อบต.กาญจน์ ส่วนใหญ่ขาดคุณสมบัติปมไม่ไปเลือกตั้ง,"ผู้อำนวยการ กกต.ท้องถิ่น ประกาศตัดสิทธิ 8 ผู้สมัคร ส.อบต.จาก 1,560 คน ส่วนใหญ่ขาดคุณสมบัติปมไม่ไปเลือกตั้ง ส.อบจ.และนายก อบจ.20 ธ.ค.63 ส่วนผู้สมัครนายก อบต.ประกาศครบทุกคน หากตรวจพบขาดคุณสมบัติค่อยสอยภายหลัง วันที่ 26 ต.ค.64 นายศรัณยู อาทิตยศรัณยากร ผู้อำนวยการสำนักงาน กกต.ประจำจังหวัดกาญจนบุรี เปิดเผยว่า จากกรณีสำนักงานคณะกรรมการการเลือกตั้ง (กกต.) ประกาศเปิดรับสมัครสมาชิกสภาองค์การบริหารส่วนตำบลและนายกองค์การบริหารส่วนตำบล (อบต.) พร้อมกันทั่วประเทศ ระหว่างวันที่ 11-15 ต.ค.64 ที่ผ่านมา ทั้งนี้ จังหวัดกาญจนบุรีมี อบต.ทั้งหมด 72 แห่งจาก 13 อำเภอโดยเมื่อวันที่ 20 ต.ค.64 กลุ่มงานจัดการเลือกตั้งและการมีส่วนร่วม สำนักงานคณะกรรมการการเลือกตั้งประจำจังหวัดกาญจนบุรีได้ประกาศรายชื่อผู้สมัครรับเลือกตั้งตำแหน่งนายก อบต.รวม 137 คน และผู้สมัคร ส.อบต.จำนวน 1,560 คน จากนั้นจะทำการตรวจสอบคุณสมบัติของผู้สมัครว่าผู้สมัครรายใดเข้าลักษณะต้องห้าม ผลการตรวจสอบคุณสมบัติของผู้สมัคร พบว่าผู้สมัคร ส.อบต.ที่ถูกตัดสิทธิ์เป็นผู้ถูกจำกัดสิทธิสมัครรับเลือกตั้ง เหตุเพราะไม่ไปใช้สิทธิเลือกตั้งสมาชิกสภา อบจ.และนายก อบจ. เมื่อวันที่ 20 ธ.ค.63 ที่ผ่านมา โดย ผอ.กกต.ท้องถิ่น ได้ประกาศไม่รับสมัคร ส.อบต.จำนวน 8 ราย รวม 7 อบต.ประกอบด้วยผู้สมัคร ส.อบต.หนองลู อ.สังขละบุรี จำนวน 2 ราย ส.อบต.ไล่โว่ อ.สังขละบุรี จำนวน 1 ราย ส.อบต.ชะแล อ.ทองผาภูมิ จำนวน 1 ราย ส.อบต.ลาดหญ้า อ.เมืองกาญจนบุรี จำนวน 1 ราย ส.อบต.วังเย็น อ.เมืองกาญจนบุรี จำนวน 1 ราย ส.อบต.หนองรี อ.บ่อพลอย จำนวน 1 ราย และ ส.อบต.หินดาด อ.ทองผาภูมิ จำนวน 1 ราย สำหรับผู้สมัครนายก อบต.ทั้ง 72 แห่ง ประกาศรับสมัครทุกคนในส่วนข้อมูลเชิงลึกที่ส่งไปตรวจสอบยังหน่วยงานภาครัฐที่เกี่ยวข้องอยู่ระหว่างการตรวจสอบรายละเอียด แต่ถ้าพบว่ามีผู้ขาดคุณสมบัติ ก็จะประกาศตัดสิทธิในการรับสมัครในภายหลังต่อไป - 003",https://www.naewna.com/local/611432,2021_10_26
อุตสาหกรรมร้านอาหาร‘อินเดีย’ หดตัว53%เซ่นพิษโควิด-19,26 ตุลาคม 2564 สำนักข่าวซินหัวรายงาน รายงานจากสมาคมร้านอาหารแห่งชาติอินเดีย (NRAI) เมื่อวันจันทร์ (25 ต.ค.) ระบุว่าอุตสาหกรรมร้านอาหารหรืออุตสาหกรรมบริการอาหารในอินเดีย หดตัวลงราวร้อยละ 53 ในปีงบประมาณ 2021 เนื่องจากการระบาดใหญ่ของโรคติดเชื้อไวรัสโคโรนาสายพันธุ์ใหม่ (โควิด-19) รายงานเผยว่าอุตสาหกรรมบริการอาหารเป็นหนึ่งในอุตสาหกรรมที่ได้รับผลกระทบหนักหน่วงที่สุดจากการระบาดใหญ่ของโรคโควิด-19 ไม่เว้นแม้แต่ในอินเดีย ในปีงบประมาณ 2021 อุตสาหกรรมบริการอาหารของอินเดียตกต่ำอย่างรุนแรงถึงร้อยละ 53 นำไปสู่การปิดกิจการถาวรของผู้ประกอบการธุรกิจอาหารมากกว่าร้อยละ 25 ซึ่งส่งผลให้มีคนตกงานเกือบ 2.4 ล้านคน รายงานระบุ พร้อมชี้ว่าอุตสาหกรรมร้านอาหารมีพนักงานราว 7.3 ล้านคน และเป็นหนึ่งในผู้จ้างงานรายใหญ่ที่สุดของเศรษฐกิจอินเดีย ทั้งนี้ สมาคมร้านอาหารแห่งชาติอินเดียเป็นองค์กรตัวแทนอุตสาหกรรมร้านอาหารอินเดียและเป็นตัวแทนผลประโยชน์ของร้านอาหารมากกว่าครึ่งล้านแห่ง โดยรายงานดังกล่าวอ้างอิงมาตรการของรัฐบาลกลางและผู้สนับสนุนนโยบาย พร้อมเสนอคำแนะนำในการช่วยอุตสาหกรรมดังกล่าวฝ่าวิกฤตโรคระบาดใหญ่,https://www.naewna.com/inter/611430,2021_10_26
‘บิ๊กตู่’ยกมือทักทายสื่อ ยังนิ่งไม่ตอบนั่งเก้าอี้หัวหน้าพปชร.เองหรือไม่,เมื่อวันที่ 26 ตุลาคม 2564 เวลา 12.20 น. ที่ตึกภักดีบดินทร์ ทำเนียบรัฐบาล ก่อนเข้าร่วมการประชุมสุดยอดอาเซียน- สาธารณรัฐเกาหลี ครั้งที่ 22 ผ่านระบบการประชุมทางไกลในช่วงบ่าย พล.อ.ประยุทธ์ จันทร์โอชา นายกรัฐมนตรีและรมว.กลาโหม ปฏิเสธตอบคำถามกรณีกระแสข่าวการปรับโครงสร้างพรรคพลังประชารัฐจะไปนั่งเป็นหัวหน้าพรรคเองเลยหรือไม่ โดยพล.อ.ประยุทธ์ ไม่ได้ตอบคำถามดังกล่าว เพียงหันมายกมือทักทายสื่อมวลชนก่อนเข้าร่วมประชุมทันที - 004,https://www.naewna.com/politic/611431,2021_10_26
เช็คที่นี่! 10 จว.ติดโควิดสูงสุด ผู้ป่วย'ปัตตานี-สงขลา-เมืองคอน'ยังสาหัส,"เมื่อวันที่ 26 ตุลาคม 2564ศูนย์ข้อมูล COVID-19 รายงานสถานการณ์ 10อันดับจังหวัดที่มีจำนวนผู้ติดเชื้อโควิดในประเทศรายใหม่สูงสุด โดยมีรายละเอียดดังนี้ 1.กรุงเทพมหานคร ผู้ติดเชื้อรายใหม่901 ราย ยอดสะสม395,518 ราย 2.ปัตตานี621 ราย ยอดสะสม34,229 ราย 3.สงขลา620 ราย ยอดสะสม44,230 ราย 4.นครศรีธรรมราช 533 ราย ยอดสะสม 27,158 ราย 5.เชียงใหม่355 ราย ยอดสะสม 14,517 ราย 6.นราธิวาส322 ราย ยอดสะสม 34,786 ราย 7.ยะลา247 ราย ยอดสะสม 38,720 ราย 8.ชลบุรี245 ราย ยอดสะสม 99,484 ราย 9.ระยอง229 ราย ยอดสะสม39,822 ราย 10.ตรัง 227 ราย ยอดสะสม 9,762 ราย ทั้งนี้ จากยอดตัวเลขดังกล่าว น่าสังเกตว่า ในส่วนของ กทม.ลดลงเล็กน้อยจากเมื่อวาน 903 ราย วันนี้เหลือ 901 ราย ส่วนจังหวัดที่ขยับขึ้นมาติดอันดับวันนี้คือระยอง พบผู้ติดเชื้อ 229 ราย ขณะที่จังหวัดทางภาคใต้ พบว่ามี 6 จังหวัด คือ ปัตตานี สงขลา นครศรีธรรมราช นราธิวาส ยะลา และตรัง ยอดผู้ติดชื้อยังทรงตัว ขึ้น-ลงเพียงเล็กน้อย โดยเฉพาะปัตตานี สงขลา และนครศรีธรรมราช ยังอยู่อันดับ 2-3-4 ตามลำดับเหมือนเมื่อวาน สำหรับยอดผู้ป่วยติดเชื้อภายในประเทศรายใหม่ จำนวน 7,568 ราย แยกตามรายภาคดังนี้",https://www.naewna.com/local/611436,2021_10_26
โคราชติดเชื้อโควิดอีก 65 ราย เสียชีวิต 2 เป็นผู้สูงอายุวัย 98 กับ 85 ปี,"วันที่ 26 ต.ค.64 ที่ศาลากลางจังหวัดนครราชสีมา นายชูศักดิ์ ชุนเกาะ รองผู้ว่าราชการจังหวัดนครราชสีมา รองประธานคณะกรรมการโรคติดต่อจังหวัดนครราชสีมา เปิดเผยว่า คณะกรรมการโรคติดต่อจังหวัดนครราชสีมา รายงานสถานการณ์การระบาดของไวรัสโควิด-19 ในพื้นที่จังหวัดนครราชสีมา ล่าสุดพบผู้ป่วยรายใหม่เพิ่มอีก 65 ราย ส่วนใหญ่เป็นการติดเชื้อในพื้นที่จำนวน 59 ราย และติดเชื้อมาจากนอกพื้นที่ 6 ราย ล่าสุดยอดผู้ป่วยระลอกใหม่สะสมอยู่ที่ 29,372 ราย และมีผู้เสียชีวิต 2 ราย ยอดเสียชีวิตสะสม 222 ศพ สำหรับผู้ป่วยเสียชีวิตราย 2 ศพ รายที่ 221 เพศชาย อายุ 98 ปี ชาว ต.หนองจะบก อ.เมืองนครราชสีมา มีประวัติสัมผัสผู้ป่วยโควิด-19 มีอาการเหนื่อย หนาวสั่น อาการไม่ดีขึ้น รักษาที่ รพ.ค่ายสุรนารี ผู้ป่วยอาการทรุดลงเรื่อยๆ วันที่ 25 ต.ค.64 อาการไม่ดีขึ้น ถึงแก่กรรม และรายที่ 222 เพศชาย อายุ 85 ปี ชาว ต.โคกกรวด อ.เมืองนครราชสีมา มีประวัติสัมผัสผู้ป่วยโควิด-19 ป่วยอัมพาต นอนติดเตียง วันที่ 22 ต.ค. 64 ไข้ขึ้น ชีพจรเต้นเร็ว รักษาที่ รพ.เทพรัตน์นครราชสีมา วันที่ 23 ต.ค. 64 ถึงแก่กรรม - 003",https://www.naewna.com/local/611435,2021_10_26
'สุชาติ'เขินถูกแซวนั่งเลขาฯ พปชร. คนใหม่  ย้ำปรับโครงสร้างพรรค มีแต่ดีขึ้น,เสี่ยเฮง เขินอารมณ์ดี หลังถูกแซว นั่งเลขาธิการพปชร. คนใหม่ เหนียมอาย บอกถึงเวลาค่อยว่ากัน ยันปรับโครงสร้างพรรค มีแต่ดีขึ้น นายสุชาติ ชมกลิ่น รมว.แรงงาน กล่าวถึงกรณีการปรับโครงสร้างพรรคพลังประชารัฐ จะสร้างความเข้มแข็งให้กับพรรคได้หรือไม่ว่า ส่วนตัวเชื่อมั่นว่า พล.อ.ประวิตร วงษ์สุวรรณ มีแนวนโยบายและยุทธศาสตร์ของพรรคเพื่อเตรียมการเลือกตั้ง เพราะขณะนี้ผ่านมาแล้ว 2 ปี จากวาระงาน 4 ปี เปรียบเสมือนการเดินลงภูเขา จึงต้องเตรียมการตลอดเวลา ซึ่งการปรับโครงสร้างนั้นอยู่ที่กรรมการบริหารพรรค ตนพูดไม่ได้ เพราะมีแค่เสียงเดียวจึงต้องดูแนวคิดของผู้ใหญ่ด้วยว่าเป็นอย่างไร และพวกเราก็เคารพการตัดสินใจของหัวหน้าพรรค ส่วนที่มีความเคลื่อนไหวภายในพรรคพลังประชารัฐในช่วงหนึ่งถึงสองเดือนที่ผ่านมา มาจากปมความขัดแย้ง และวัดพลังกันหรือไม่ ว่า หลายพรรคการเมืองเขาก็ขยับ เมื่อถามถึงกรณีที่นายกรัฐมนตรีเรียก 6 รัฐมนตรีพูดคุยวานนี้ จะมีการปรับ ร.อ.ธรรมนัส ออกจากตำแหน่งเลขาธิการพรรคหรือไม่ นายสุชาติ ระบุว่า นายกรัฐมนตรีไม่ได้เป็นสมาชิกพรรค จึงไม่ได้เกี่ยวพันกับเรื่องการเมือง แต่การบริหารราชการแผ่นดินรัฐมนตรีทุกคนสังกัดพรรค ดังนั้นนายกรัฐมนตรีจึงไม่เกี่ยวข้องกับพรรค ท่านจึงไม่ได้พูดเรื่องนี้ แต่พูดถึงเรื่องงานที่เกี่ยวพันกับกระทรวงแรงงาน และเรื่องแฟลตดินแดง และคนตกงาน เมื่อถามย้ำว่าพลังประชารัฐ กำลังจะแตกหรือไม่ นายสุชาติ ยืนยันว่าไม่ ทุกคนมีความรักและศรัทธาในหัวหน้าพรรค พรรคการเมือง ก็เป็นสถาบันทางการเมือง ที่บางครั้ง การปรับเปลี่ยนอะไรที่ดีขึ้นเพื่อประเทศชาติ ซึ่งในอนาคตไม่มีอะไรจะอยู่คงที่ การปรับเปลี่ยนภายในพรรคพลังประชารัฐทุกครั้งก็ดีขึ้นมาโดยตลอด ปรับเปลี่ยนเพื่อหาจุดสมดุล ถ้าครั้งนี้มีการปรับเปลี่ยนอีก ก็คงไม่เกิดกระแสการวัดพลัง ส่วนภาพการลงพื้นที่ของบิ๊กตู่และบิ๊กป้อม ที่แยกกันลงนั้น นายสุชาติมองว่าเป็นการสร้างภาพจำแบบนี้ให้กับประชาชน ออกไปช่วยเพื่อให้ประชาชนได้ประโยชน์ไม่ใช่ออกไปในนามพรรคการเมือง แต่ไปในนามราชการ ผู้สื่อข่าวถามที่มีการปิดห้องคุยกับพล.อ.ประวิตร นานครึ่งชั่วโมงได้สั่งการอะไรหรือไม่นั้น นายสุชาติ ยิ้ม พร้อมระบุ พล.อ.ประวิตร ชื่นชมทักษะของคนพิการ ที่ร่วมโครงการกับกระทรวงแรงงาน เมื่อถามย้ำว่าไม่ได้พูดการเมือง หรือให้มาช่วยงานในพรรคพลังประชารัฐ นายสุชาติหัวเราะ แล้วตอบว่า ผมก็อยู่กับท่านอยู่แล้ว เมื่อถามย้ำว่าจะได้รับความวางใจ ดำรงตำแหน่งเลขาธิการพรรคหรือไม่ นายสุชาติ ตอบพร้อมมีอาการเหนียมอายว่า ถึงตอนนั้นค่อยว่ากัน,https://www.naewna.com/politic/611441,2021_10_26
3 ป.ถก 6 รัฐมนตรี พปชร.รื้อโครงสร้างใหญ่อีกรอบ 'บิ๊กป้อม'เปิดทาง กก.บห.ลาออกกึ่งหนึ่ง,"3 ป.ถก 6 รัฐมนตรี พปชร.รื้อโครงสร้างใหญ่อีกรอบ บิ๊กป้อมเปิดทาง กก.บห.ลาออกกึ่งหนึ่ง ลั่นเรื่องเสียงไม่มีปัญหา เดี๋ยวจัดการเอง ดีเดย์ 26 ต.ค.นี้ เมื่อวันที่ 26 ตุลาคม 2564 ผู้สื่อข่าวรายงายว่า กรณี พล.อ.ประยุทธ์ จันทร์โอชา นายกรัฐมนตรี และรมว.กลาโหม เรียกรัฐมนตรีสังกัดพรรคพลังประชารัฐ (พปชร.) รวม 6 คน เข้าพบหลังประชุมคณะรัฐมนตรี (ครม.) ประกอบด้วยนายสมศักดิ์ เทพสุทิน รมว.ยุติธรรม , นายสุชาติ ชมกลิ่น รมว.แรงงาน , นายสุริยะ จึงรุ่งเรืองกิจ รมว.อุตสาหกรรม , นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม , นายสันติ พร้อมพัฒน์ รมช.คลัง และนายอนุชา นาคาศัย รัฐมนตรีประจำสำนักนายกรัฐมนตรี โดยใช้เวลาหารือประมาณ 1 ชั่วโมงในการหารือนั้น รายงานข่าวแจ้งว่า หลังจากการหารือไม่มีรัฐมนตรีใดออกมาเปิดเผยว่าเป็นการเรียกหารือในเรื่องใด อย่างไรก็ตาม มีรายงานว่าในที่ประชุมได้มีการหารือปัญหาที่เกิดขึ้นภายในพรรค ทั้งกรณี ร.อ.ธรรมนัส พรหมเผ่า อดีต รมช.เกษตรและสหกรณ์ ในฐานะเลขาธิการพรรค รวมถึงการทำโพลภายในที่ทำให้ ส.ส.หลายคนอึดอัดและไม่พอใจ และเห็นว่าหากปล่อยให้มีปัญหาแบบนี้ต่อไป อาจทำให้มีปัญหามากขึ้น ที่ประชุมเห็นตรงกันว่าเพื่อยุติปัญหาดังกล่าว โดยจะปรับโครงสร้างพรรคพลังประชารัฐอีกครั้ง โดยใช้วิธีให้คณะกรรมการบริหารพรรคที่มีอยู่ 26 คน ลาออกเกินกึ่งหนึ่ง เพื่อเปิดทางให้มีการจัดประชุมเลือกกรรมการบริหารพรรคชุดใหม่ โดยมีรายงานว่า จะดำเนินการยื่นหนังสือลาออกในวันที่ 26 ตุลาคม 2564 รายงานข่าวแจ้งอีกว่า ภายหลังการหารือทึ่ตึกไทยคู่ฟ้า จากนั้นในช่วงเย็น รัฐมนตรีทั้ง 6 คน ได้เดินทางเข้าพบ พล.อ.ประยุทธ์ จันทร์โอชา นายกรัฐมนตรี และรมว.กลาโหม , พล.อ.ประวิตร วงษ์สุวรรณ รองนายกรัฐมนตรี และ พล.อ.อนุพงษ์ เผ่าจินดา รมว.มหาดไทย ที่มูลนิธิป่ารอยต่อฯ เพื่อหารือเรื่องการปรับโครงสร้างพรรคพลังประชารัฐกันต่อ โดยมีการหยิบยกเรื่องจำนวนกรรมการบริหารพรรคที่อาจมีปัญหาลาออกไม่ถึงกึ่งหนึ่ง ซึ่ง พล.อ.ประวิตร ระบุว่า เรื่องเสียงไม่มีปัญหาเดี๋ยวจะเป็นคนไปจัดการเอง โดยที่ประชุมได้ข้อสรุปในวันที่ 26 ตุลาคม 2564 จะเริ่มดำเนินการเรื่องดังกล่าว และจะมีการเปลี่ยนแปลงเกิดขึ้นในพรรคพลังประชารัฐ รายงานข่าวแจ้งว่า ในวันที่ 26 ต.ค.นี้ แกนนำพรรคในสาย ร.อ.ธรรมนัส มีการนัดหารือกันอย่างไม่เป็นทางการที่รัฐสภา คาดว่าเป็นการพูดคุยถึงเรื่องบทบาทการขับเคลื่อนพรรคจะเป็นอย่างไรต่อไป นอกจากนั้น ยังมี ส.ส.ของพลังประชารัฐ อีกส่วนหนึ่ง นัดพูดคุยปรึกษาถึงทิศทางต่อไปของพรรคเช่นเดียวกัน ที่รัฐสภา หลังจากบรรยากาศภายในพรรคอยู่ในช่วงที่เกิดความไม่ชัดเจนหลายอย่างว่าจะเดินไปในทิศทางไหนอย่างไร ขณะเดียวกัน ในวันที่ 26 ต.ค.นี้ เวลา 16.00 น.ยังมีการนัดประชุมคณะกรรมการสรรหาผู้สมัคร ส.ส.พลังประชารัฐ ที่มูลนิธิป่ารอยต่อฯ ซึ่งเป็นกำหนดการเดิมที่นัดกันไว้ก่อนหน้านี้ - 006",https://www.naewna.com/politic/611351,2021_10_26
ภัยสังคม! 2สาวศรีราชาเจอหนุ่มโรคจิตสไลด์หนอนโชว์ผวาไม่กล้าออกนอกบ้านตอนกลางคืน,เมื่อเวลา 07.30 น.วันที่ 26 ต.ค.64 ผู้สื่อข่าวรายงานได้รับเรื่องร้องเรียนจากประชาชนว่า มีชายวัยกลางคนโชว์ของลับและช่วยตัวเองที่บริเวณแยกซอยโรงไม้ขีด ต.สุรศักดิ์ อ.ศรีราชา จ.ชลบุรี จึงไปตรวจสอบพบนางเอ (นามสมมุติ) เปิดเผยว่า เมื่อช่วงเวลาประมาณ 23.00 น.คืนที่ผ่านมาได้เดินลงมาจากหอพักพบผู้ชายสูงประมาณ 160 เซนติเมตร ยืนอยู่ข้างบ้าน แต่พอตนหันไปอีกทีก็พบชายรายดังดังกล่าวกำลังทำท่าช่วยเหลือตัวเองอยู่ พร้อมกับโชว์ของลับให้ดู ตนจึงรีบวิ่งหนีมาก่อนหยิบโทรศัพท์มือถือขึ้นมาถ่ายไว้ได้ก่อนที่ชายรายดังกล่าว จะเดินหายไป ทั้งนี้ ตนตกใจมาก จนตอนช่วงกลางคืนไม่กล้าเดินไปทำงานเลย จึงอยากฝากเตือนไปยังประชาชนให้ระมัดระวัง ซึ่งไม่รู้ว่าเขาต้องการแค่โชว์หรือต้องการอย่างอื่น แต่อย่างไรก็ขอฝากเตือนให้ระวังกันด้วย ด้านนางบี นามสมมุติ คนออกมาขายของ กล่าวต่อว่า ตนได้ออกมาตั้งร้านขายของเมื่อช่วงตีห้า (05.00น.) ที่ผ่านมา แล้วพบเห็นชายรายดังกล่าวทำกิจกรรมช่วยตัวเอง พอเขาเห็นตนก็รีบวิ่งเข้ามา ตนเลยหันรถเข็นใส่ พร้อมกับตะโกนเรียกตำรวจ ชายคนดังกล่าวเลยวิ่งเข้าซอยไปเอารถที่จอดแล้วขับหนีไป - 003,https://www.naewna.com/likesara/611440,2021_10_26
เลขสวย! 'เจ้าโอเลี้ยง' นกเอี้ยงใบ้หวยจิกเลขเสี่ยงทาย คอหวยมุงดู,26 ต.ค.64 ผู้สื่อข่าวรายงานว่า ที่บริเวณวัดเยื้องคงคาราม หมู่1ตำบลเทวราช อำเภอไชโย จังหวัดอ่างทองชาวบ้านนำกระดาษเขียนตัวเลข แล้วยืนมือเข้าไปในกรง ให้เจ้าโอเลี้ยงจิกตัวเลขเสี่ยงทาย ได้ตัวเลข919 ไม่พลาดคอหวยเตรียมนำตัวเลข ไปเสี่ยงดวงซึ่งเจ้าโอเลี้ยงเป็นนกเอี้ยงดำ ที่ตกลงมาจากรังบนต้นไม้ภายในวัดตั้งแต่ตัวยังเล็กๆ ทางลูกศิษย์ได้เก็บมาให้ทางเจ้าอาวาสเลี้ยงไว้ภายในกรงโคนต้นมะยงชิด และเมื่อโตขึ้นมาก็ชอบพูดชอบร้องตามประสานกเอี้ยงบางครั้งก็พูดบอกเป็นตัวเลข ชาวบ้านผ่านมาได้ยินก็นำไปเสี่ยงโชคถูกกันมาหลายครั้ง ในช่วงใกล้หวยออกจะพบเห็นชาวบ้าน นำตัวเลขเขียนใส่กระดาษ ยืนมือเข้าไปในกรงให้เจ้าโอเลี้ยงจิกเสี่ยงทาย สมใจปรารถนาก็นำส้มเขียวหวานกล้วยน้ำหว้ามาให้เป็นรางวัลโดยเจ้าโอเลี้ยงเป็นนกที่เชื่องมากหากปล่อยออกจากกรงจะบินวนเวียนอยู่บริเวณต้นมะยงชิด ไม่ยอมไปไหน และเป็นที่รักใคร่ของชาวบ้าน. -008,https://www.naewna.com/likesara/611442,2021_10_26
แค่อยากกลับไปเล่นดนตรี! ‘Getsunova’ ลบโพสต์ดราม่า หลังทัวร์ลงหนัก,กลายเป็นกระแสขึ้นมาจนได้ เมื่อวงดนตรีชื่อดังอย่าง Getsunova ออกมาโพสต์ข้อความลงบนเฟซบุ๊กของวงว่า ภูเก็ตจ้างลิซ่า ไม่สนใจจ้าง getsunova ไปด้วยหรอครับ ทำให้เป็นประเด็นวิพากษ์วิจารณ์ มีมุมมองของทั้งฝ่ายที่เห็นด้วยและไม่เห็นด้วยเป็นจำนวนมาก หลังจากกรณีที่นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา ได้ออกมาเปิดเผยว่าเตรียมดึงตัว ลิซ่า-ลลิษา มโนบาล หรือ ลิซ่า วง BLACKPINK มาร่วมงานเคาท์ดาวน์ในช่วงเทศกาลปีใหม่ ที่สะพานสารสิน จ.ภูเก็ต เพื่อเป็นการกระตุ้นเศรษฐกิจ หลังฟื้นตัวจากโควิด-19 ล่าสุดGetsunovaออกมาโพสต์ข้อความขอโทษระบุว่าทางเราขออนุญาตลบโพสต์ภูเก็ต เนื่องจากทางเราเกรงว่าอาจจะทำให้แฟนคลับน้องลิซ่าเกิดความไม่สบายใจที่อ้างอิงถึง ต้องขออภัยทุกคนมา ณ ที่นี้ด้วยครับ ส่วนข้อความในโพสต์ดังกล่าว เราแค่อยากจะบอกทุกคนว่า อยากกลับไปเล่นดนตรีแล้วครับ. -008 ขอบคุณภาพและข้อมูลจาก : เฟซบุ๊ก getsunova,https://www.naewna.com/likesara/611451,2021_10_26
'เรืองไกร-สนธิญา'แท็กทีม! ร้องกกต.ยุบพรรคเพื่อไทย ปมคลิป'ทักษิณ' ขัดกม.พรรคการเมือง,"เรืองไกร-สนธิญา ร้องกกต.ยุบพรรคเพื่อไทย ปมคลิปทักษิณวิดีโอคอล ตั้งข้อสังเกตโป๊ะวิกีพีเดีย ประวัติไม่ใช่วันเกิดเกรียง เผยในคลิปพูดเนื้อหาการเมือง และรายล้อมบรรดากก.บห.พรรคฯ วันที่26ตุลาคม 2564เวลา10.00 น. ที่สำนักงานคณะกรรมการการเลือกตั้ง (กกต.) นายเรืองไกร ลีกิจวัฒนะ สมาชิกพรรคพลังประชารัฐ ยื่นหนังสือต่อกกต.ขอให้พิจารณายุบพรรคเพื่อไทยในกรณีที่มีคลิป ภาพ และเสียงปรากฎ ระหว่างนายเกรียง กัลป์ตินันท์ ที่ได้วีดีโอคอลกับนายทักษิณ ชินวัตร อดีตนายกรัฐมนตรี กระทำการเข้าข่ายฝ่าฝืน พระราชบัญญัติประกอบรัฐธรรมนูญ (พ.ร.ป.)ว่าด้วยพรรคการเมือง มาตรา28หรือไม่ และเป็นเหตุให้จะต้องยื่นศาลรัฐธรรมนูญยุบพรรคเพื่อไทย โดยนาย เรืองไกร กล่าวว่า ตัวคำร้องมาจากเหตุปรากฏคลิปความยาว3นาที แต่เนื้อความที่กล่าวกันคือการถามตำแหน่งหัวหน้าพรรคการเมือง ต่อมานายเกรียงได้ให้สัมภาษณ์ยอมรับว่าข้อเท็จจริงปรากฎตามคลิป แล้วก็ยังอธิบายต่อกับสื่อมวลชนว่ามีการพูดถึงแคนดิเดตนายกฯด้วย ซึ่งกรณีนี้จึงไม่ใช่เรื่องที่นายเกรียง อธิบายภายหลังว่าเป็นการเลี้ยงเนื่องในวันเกิด ซึ่งตนเปิดวิกิพีเดีย พบประวัติวันเกิดของนายเกรียงคือวันที่27พ.ย. ซึ่งเป็นข้อสังเกตว่าไม่ใช่วันที่12ต.ค. นอกจากนี้ จากการที่ตนได้ค้นข้อมูลเพิ่มเติม ยังพบเฟสบุ๊คธร ศศิวิมลที่ใช้ชื่อภาษาอังกฤษ ของบุคคลหนึ่งที่ระบุว่าเป็นสมาชิกพรรคเพื่อไทย และเมื่อค้นข้อมูลในเฟสบุ๊คต่อไปพบว่าโพสต์ภาพงานเลี้ยง ซึ่งไม่ใช่เลี้ยงวันเกิดและอธิบายความว่า ส.ส.พรรคเพื่อไทย ครึ่งร้อย ร่วมงานเลี้ยงสังสรรค์ ซึ่งไฮไลท์อยู่ที่การวีดีโอคอลเข้ามาของทักษิณ ชินวัตร เสียดายไม่ได้นั่งอยู่ในงาน แต่รู้ว่าหลังพูดจบ ส.ส.ครึ่งร้อยที่อยู่ในงานหัวใจพองโตขึ้นสามเท่า นายเรืองไกร กล่าวอีกว่า ในคลิปปรากฏภาพในงานมีนายภูมิธรรม เวชชชัย ผู้นำฝ่ายค้าน และนายเกรียง นายชลน่าน ศรีแก้ว ส.ส.พรรคเพื่อไทย นายไชยา พรหมา นายพิชัย นริพทะพันธุ์ รองหัวหน้าพรรคเพื่อไทย นายประเสริฐ จันทรวงทอง เลขาธิการพรรคเพื่อไทย และนายสมพงษ์ อมรวิวัฒน์ หัวหน้าพรรคเพื่อไทย โดยมีไวน์ มีอาหาร แต่ไม่มีเค้กวันเกิด และเหตุการณ์ดังกล่าวเกิดขึ้นวันที่12ต.ค.64 คือวันที่พรรคเพื่อไทยมีมติขับนายศรัณย์วุฒิ ศรัณย์เกตุ กับ น.ส.พรพิมล ธรรมสาร ตนจึงไม่แน่ใจว่าวันเวลาเกี่ยวเนื่องกันหรือไม่ ซึ่งคลิปที่ปรากฏล้วนเป็นเรื่องที่พูดในประเด็นการเมือง ส่วนเวลาตั้งข้อสังเกตว่าเหตุการณ์เกิดขึ้นช่วงเที่ยง แต่มีการโพสต์เมื่อเวลา23.00น.เศษ ซึ่งตนนำพยานเอกสาร พยานบุคคล มายื่นต่อกกต. ทั้งนี้ เมื่อกกต.ตรวจสอบแล้วต้องเชิญตนมาให้ถ้อยคำอีกครั้งหนึ่ง และก็จะต้องเชิญพยานบุคคลที่เกี่ยวข้องตามคลิปมาด้วย ส่วนนายทักษิณ คงเชิญมาไม่ได้เพราะอยู่ต่างประเทศ ทั้งนี้ จากคลิปกกต.ก็สามารถพิจารณาวินิจฉัยเรื่องได้ เนื่องจากกรณีนี้ เข้าข่ายตามมาตรา92ของพ.ร.ป.พรรคการเมือง ที่มีโทษทางการเมือง ซึ่งเป็นอำนาจของนายทะเบียนพรรคการเมือง และกกต.ที่จะส่งศาลรัฐธรรมนูญ เพื่อวินิจฉัยต่อไป นอกจากนี้ ตนจะติดตามประเด็นการประชุมพรรคเพื่อไทย ที่จ.ขอนแก่น ในวันที่ 28 ต.ค.นี้ ว่าจะมีการนำลายมือชื่อที่สื่อระบุว่าเป็นของอดีตนายทักษิณ ที่เขียนคำว่า พรรคเพื่อไทย หรือคำว่า พรุ่งนี้เพื่อไทย มาใช้ในเฟซบุ๊กของพรรคและเฟซบุ๊กของสมาชิกพรรค มาใช้ในกิจกรรมพรรคหรือไม่ นายเรืองไกร กล่าวอีกว่า เนื่องจากในข้อบังคับพรรคเพื่อไทยนั้น นายทักษิณ เป็นผู้สนับสนุนพรรคไม่ได้ เป็นผู้ช่วยหาเสียงก็ไม่ได้ เพราะติดขัดเรื่องคุณสมบัติสมาชิกพรรค และหลังจากนี้ตนก็จะติดตามว่านายเกรียง ได้บินไปพบนายทักษิณ หรือไม่ ผมยืนยันว่าตรวจสอบด้วยความเป็นธรรม และฝากไปถึงบรรดาพรรคการเมืองที่ทำกิจกรรมใดๆท่านต้องคำนึงกฎหมายทั้งพ.ร.ป.ว่าด้วยการเลือกตั้งส.ส. พรรคการเมือง ท่านต้องมีความรู้สึกคิดถึงอยู่ตลอดเวลา ไม่ใช่เช้า บ่าย ลงมติขับสมาชิกพรรคตามข้อบังคับพรรคเสร็จ แต่กลางคืนไม่คำนึงแล้ว จึงขอให้พึงระมัดระวัง อันนี้มีเหตุจำเป็นที่ผมต้องทำหน้าที่ในฐานะปวงชนชาวไทยตามรัฐธรรมนูญมาตรา50 นายเรืองไกร กล่าว และยืนยันว่าทำหน้าที่ด้วยความเป็นกลาง ไม่ใช่เหตุผลส่วนตัว เมื่อถามว่าการที่นายเรืองไกร ได้มายื่นยุบพรรคหลายครั้ง ขณะนี้กระบวนการถึงไหนแล้ว นายเรืองไกร กล่าวว่า กำลังสอบอยู่2พรรค คือพรรคก้าวไกล และพรรคเพื่อไทย ซึ่งวานนี้ (25ต.ค.) กกต.ได้โทรมาประสานตนแล้ว ซึ่งคำร้องยื่นสอบของพรรคเพื่อไทยมีสอบไปแล้วครั้งหนึ่ง อยู่ระหว่างเชิญมาคือกรณีหนังสือของนายสมพงษ์ ที่บอกว่ามติพรรคให้ส.ส.ต้องโหวตไม่ไว้วางใจ ซึ่งตนต้องดู2มิติคือ1.การโหวตอยู่ในอาณัติมอบหมายหรือไม่2.ส.ส.7คนที่ถูกขับ2คน ที่อาศัยข้อบังคับพรรคมาอ้างเหตุที่จริงแล้วเหตุมาจากหนังสือของนายสมพงษ์หรือไม่ ส่วนกรณีของพรรคพลังประชารัฐ และประชาธิปัตย์ กรณีทุจริตการเลือกตั้งในภาคใต้ยังมีอยู่ เจ้าหน้าที่กำลังจะมีหนังสือแจ้งมาหาตน ซึ่งตนยืนยันว่าดำเนินการต่อ เมื่อถามอีกว่ากรณีดังกล่าวที่มายื่นยุบพรรคเพื่อไทยในวันนี้ มั่นใจเข้าข่ายมาตรา28หรืออาจถูกตีตกหรือไม่ นายเรืองไกร กล่าวว่า ตนอ่านคำวินิจฉัยของกกต.ตั้งแต่ปี2561-2564ครบหมดแล้ว โดยพ.ร.ป.ว่าด้วยพรรคการเมือง มาตรา28นั้น มีปรากฏ3คำ คือ ครอบงำ ควบคุม ชี้นำ ซึ่งในพจนานุกรมให้ความหมายแตกต่างกันหมด ซึ่งตนมองเรื่องชี้นำ ส่วนนายวิษณุ เครืองาม รองนายกรัฐมนตรี อาจจะพูดเร็วเกินไปหรือไม่ เป็นสิทธิของท่าน แต่ตนเห็นว่านายวิษณุ ยังดูเนื้อหาไม่ละเอียด นอกจากนี้เนื้อหาที่กกต.เคยวินิจฉัยใช้คำว่าขาดความอิสระหรือไม่ ซึ่งมีหลายกรณีเช่นพรรคเพื่อชาติ แต่ในกรณีนี้ของพรรคเพื่อไทยเทียบเคียงได้กับพรรคเพื่ออนาคตไทย คำวินิจฉัยที่20/2564 ขณะเดียวกันเวลา10.30น. นายสนธิญา สวัสดี ที่ปรึกษากรรมาธิการการกฎหมาย การยุติธรรม และสิทธิมนุษยชน สภาผู้แทนราษฎร เข้ายื่นต่อกกต. เพื่อยุบพรรคเพื่อไทย กรณีคลิปงานเลี้ยงส.ส.เพื่อไทย ที่มีวิดีโอคอลจากนายทักษิณ ชินวัตร อดีตนายกรัฐมนตรี พูดคุยกับสมาชิกพรรควางตัวหัวหน้าพรรคคนใหม่ ที่อาจขัดและฝ่าฝืนต่อพระราชบัญญัติประกอบรัฐธรรมนูญ(พ.ร.ป.)ว่าด้วยพรรคการเมือง2560มาตรา28, 29และมาตรา74(1) นายสนธิญา กล่าวว่า ในงานเลี้ยงหนึ่งของพรรคเพื่อไทยตนเห็นว่าการกระทำดังกล่าวเป็นการกระทำที่ขัด และฝ่าฝืนต่อพ.ร.ป.ว่าด้วยพรรคการเมือง60ซึ่งพ.ร.ป.ว่าด้วยพรรคการเมือง60 ในมาตรา28และมาตรา29ที่ว่าด้วยพรรคการเมืองที่จะไม่ให้บุคคลใดบุคคลหนึ่งที่ไม่ได้เป็นสมาชิกพรรคครอบงำ ชี้นำ หรือควบคุม ตนขออ้างข้อมูลคำว่า ชี้นำ ที่ประกอบด้วยคำว่าชี้แนะ แนะนำ เสนอแนะ แนวทาง หรือชี้ทาง โดยนายทักษิณกล่าวกับสมาชิกพรรคว่า ผมมีหลายแนวทางรับรองว่า แต่ละแนวทางส.ส.ที่คิดจะลาออกรับตังค์เขาไปแล้ว จะต้องเอาตังค์ไปคืน เที่ยวนี้ชนะอย่างแลนด์สไลด์ ชนะแบบธรรมดามันไม่ได้เป็นรัฐบาลหรอก ถ้าแลนด์สไลด์มันไม่กล้าเป็นรัฐบาล ฉะนั้นในประเด็นการพูดของนายทักษิณกับสมาชิกพรรคนั้น จึงเป็นการกระทำที่ขัดต่อพ.ร.ป.ว่าด้วยพรรคการเมือง60ยืนยันว่านายทักษิณชี้นำสมาชิกพรรคและสมาชิกที่เข้าไปอยู่ในช่วงเวลานั้นเป็นสมาชิกพรรคการเมืองทั้งสิ้น อีกประเด็นคือ มาตรา74(1)พ.ร.ป.ว่าด้วยพรรคการเมือง 2560ที่ตนจะเรียกร้อง กกต.ให้ตรวจสอบสัญชาติของนายทักษิณ เพราะนายทักษิณไม่ได้อยู่ในประเทศไทยมานานแล้ว เท่าที่ทราบเขาได้ถือสัญชาติไม่ต่ำกว่า 2 สัญชาติ ดังนั้นจึงอยากให้หน่วยงานของรัฐได้ตรวจสอบว่าปัจจุบันนายทักษิณยังถือสัญชาติไทยอยู่หรือไม่ หรือกรณีที่ถือสัญชาติมอนเตเนโกรจะต้องมีการบังคับว่าจะถือสัญชาติอื่นได้ด้วยหรือไม่ เพราะการถือสัญชาตินี้จะเข้าสู่ประเด็นพ.ร.ป.ว่าด้วยพรรคการเมือง60มาตรา74(1)ด้วย",https://www.naewna.com/politic/611454,2021_10_26
บช.น.ออกโรงเตือนหลีกเลี่ยง 9 เส้นทาง หนีม็อบ 3 กลุ่มนัดป่วนวันนี้,"โฆษกนครบาล ออกโรงเตือนหลีกเลี่ยง 9 เส้นทาง ม็อบ 3 กลุ่มวันนี้ ที่เรือนจำพิเศษกรุงเทพฯ ศาลฎีกา และแยกดินแดง ส่วนชุมนุมเมื่อวาน 4 กลุ่มไม่พบเหตุวุ่นวาย พื้นที่รอบแฟลตเรียบร้อยดี 26 ต.ค.64 ที่กองบัญชาการตำรวจนครบาล (บช.น.) พล.ต.ต.จิรสันต์ แก้วแสงเอก รอง ผบช.น.ในฐานะโฆษก บช.น.กล่าวถึงภาพรวมการชุมนุมทางการเมืองวันนี้ว่า จากการติดตามตรวจสอบพบมีกลุ่มผู้ชุมนุมดังนี้ 1. กลุ่มศิลปินเพลงเพื่อราษฎร เวลา 17.00 น. ที่เรือนจำพิเศษกรุงเทพฯ 2. กลุ่มพลเมืองโต้กลับ เวลา 17.30 น. ที่ศาลฎีกา 3. กลุ่มทะลุแก๊ส เวลา 17.30 น. ที่แยกสามเหลี่ยมดินแดง บช.น.เตือนว่ากรุงเทพฯประกาศเป็นพื้นที่ควบคุมสูงสุดและเข้มงวด การกระทำดังกล่าวเข้าข่ายความผิด พ.ร.ก.ฉุกเฉินฯ, พ.ร.บ.โรคติดต่อ ทั้งนี้ พล.ต.ท.สําราญ นวลมา ผบช.น.ได้จัดเตรียมกำลังพลและยุทโธปกรณ์ เพื่อรักษาความสงบเรียบร้อย โดยเน้นย้ำปฏิบัติภายใต้กรอบของกฏหมาย เส้นทางที่อาจได้ผลกระทบและควรหลีกเลี่ยง ได้แก่ ถนนงามวงศ์วาน, ลงโทลล์เวย์งามวงศ์วาน, สะพานข้ามแยกบางเขน, สะพานข้ามแยกพงษ์เพชร, ถนนอโศก-ดินแดง, ถนนวิภาวดีรังสิต, ซอยพหลโยธิน 2, ทางลงด่วนดินแดง, อุโมงค์ดินแดง สำหรับการชุมนุมของ 4 กลุ่ม เมื่อวานนี้ (25 ต.ค.) 1. กลุ่มเครือข่ายสลัม 4 ภาค 2. กลุ่มศิลปินเพลงเพื่อราษฎร 3. กลุ่มพลเมืองโต้กลับ เป็นไปด้วยความสงบไม่มีเหตุวุ่นวาย 3. กลุ่มทะลุแก๊ส ไม่พบมีการรวมตัวทำกิจกรรม ส่วนสถานการณ์พื้นที่รอบแฟลตดินแดงเป็นไปด้วยความเรียบร้อย สรุปการดำเนินคดีตั้งแต่เดือน ก.ค.2563 รวมทั้งสิ้น 739 คดี สอบสวนแล้ว 341 คดี อยู่ระหว่างสอบสวน 398 คดี -001",https://www.naewna.com/local/611453,2021_10_26
โควิดสงขลาระบาดหนักขึ้นพบติดเพิ่ม 620 คน อันดับ 3 ของประเทศ,"วันที่ 26 ต.ค.64 สำนักงานสาธารณสุข (สสจ.) จังหวัดสงขลา เปิดเผยถึงสถานการณ์โควิด - 19 ว่า ผู้ป่วยยืนยันรายใหม่ในพื้นที่ จ.สงขลา วันที่ 26 ต.ค.64 จำนวน 620 คนอยู่ในอันดับ 3 ของประเทศ รองจาก กทม.และ จ.ปัตตานี ซึ่งติดเชื้อขยับตัวเพิ่มขึ้น โดยเมื่อวันที่ 25 ต.ค.64 มีจำนวน 586 คนรวมยอดสะสม 45,412 คน รวมผู้ติดเชื้อในเรือนจำและเดินทางจากต่างประเทศ ขณะนี้รักษาหายกลับบ้านแล้ว 39,200 กว่าคน เสียชีวิตสะสม 179 คน มีรายงานว่าผู้ติดเชื้อรายใหม่รายวันยังพบจากกลุ่มเดิมคือกลุ่มผู้สัมผัสผู้ติดเชื้อในพื้นที่มากที่สุด ซึ่งวนเวียนอยู่ใน 8 อำเภอ มี อ.จะนะ หาดใหญ่ รัตภูมิ เมือง เทพา นาทวี สิงหนคร สะบ้าย้อย และ อ.สะเดา ส่วนอำเภออื่นพบในอัตราลดลงต่อเนื่อง กลุ่มที่น่าจับตาคือกลุ่มจากคลินิกกลั่นกรองโรคติดเชื้อระบบทางเดินหายใจเฉียบพลัน (ARI) และจากกลุ่มเดิมคือกลุ่มผู้สัมผัสเสี่ยงสูงในชุมชน ตลาด ร้านค้า โรงงาน โรงเรียนสอนศาสนา กลุ่มค้นหาเชิงรุกในชุมชน กลุ่มที่เดินทางมาจากต่างจังหวัด ส่วนสถานการณ์โควิดใน 4 จังหวัดชายแดนภาคใต้ 1,810 คน พบผู้ติดเชื้อ จ.ปัตตานี 621 คน, จ.สงขลา 620 คน, จ.นราธิวาส 322 คน และ จ.นราธิวาส 247 คน นายแพทย์สุภัทร ฮาสุวรรณกิจ ผู้อำนวยการโรงพยาบาลจะนะ จ.สงขลา กล่าวว่า โดยสภาพชุมชนของ 4 จังหวัดชายแดนภาคใต้ใกล้เคียงกับชุมชนแออัดใน กทม.บ้านเรือนจะค่อนข้างหลังเล็กและใกล้ชิดกันและคนที่อยู่ในบ้านหลังหนึ่งจะอาศัยอยู่กันหลายคนและหลายช่วงอายุถือเป็นการระบาดในชุมชน ผู้ป่วยที่โรงพยาบาลจะนะขณะนี้ 1 ใน 3 เป็นเด็ก ซึ่งอาการไม่มากตามทฤษฎี เพียงแต่เป็นกลุ่มหนึ่งที่มีการแพร่โรค ซึ่งพบว่าบางครอบครัวผู้ใหญ่ดูแลตัวเองดีมากไม่ยุ่งกับใคร แต่ติดจากลูกเพราะลูกไปเล่นกับเพื่อนบ้าน และนำเชื้อมาสู่ครอบครัว การเพิ่มวัคซีนทางแก้ปัญหาโควิด 4 จังหวัดชายแดนใต้ - 003",https://www.naewna.com/local/611452,2021_10_26
แห่ยินดี'ขวัญ อุษมณี'แต่งชุดขาว เป็นที่ปรึกษานายกสภาทนายความ,แห่ยินดี 'ขวัญ อุษามณี' ได้รับคำสั่งแต่งตั้งเป็นที่ปรึกษานายกสภาทนายความ ทำหน้าที่ให้คำแนะนำด้านสื่อสารมวลชนและประชาสัมพันธ์ของสภาทนายความ 26 ตุลาคม 2564 ต้องขอแสดงความยินดีกับดาราสาวคนเก่ง ขวัญ อุษามณี ไวทยานนท์ หลังจากที่ได้รับตำแหน่งเป็นที่ปรึกษานายกสภาทนายความ ทำหน้าที่ให้คำแนะนำด้านสื่อสารมวลชนและประชาสัมพันธ์ของสภาทนายความ โดยเจ้าตัวได้โพสต์ภาพสวมชุดราชการสีขาว พร้อมกับข้อความว่า ตามที่สภาทนายความในพระบรมราชูปถัมภ์โดย ว่าที่ร้อยตรี ดร.ถวัลย์ รุยาพร นายกสภาทนายความ ได้มีคำสั่งแต่งตั้งให้ นางสาวอุษามณี พูลเกิด เป็นที่ปรึกษานายกสภาทนายความ ทำหน้าที่ให้คำแนะนำด้านสื่อสารมวลชนและประชาสัมพันธ์ของสภาทนายความ ซึ่งทางสภาทนายความโดยคณะกรรมการของสภาทนายความเห็นชอบให้มีการประชุมหารือเกี่ยวกับเครื่องแบบการปฎิบัติหน้าที่และเครื่องแบบปกติขาว สำหรับใช้ในงานพระราชพิธี งานมงคลและในวาระวันสำคัญต่างๆ ตามความเหมาะสม ซึ่งได้ประกาศในราชกิจจานุเบกษาแล้ว โดยเครื่องแบบดังกล่าวใช้สำหรับเฉพาะผู้บริหารของสภาทนายความ เจ้าหน้าที่ ตลอดจน ผู้ที่นายกสภาทนายความมีคำสั่งแต่งตั้งเป็นที่ปรึกษาหรืออนุกรรมการของสภาทนายความ เป็นต้น จึงเรียนมาเพื่อประชาสัมพันธ์ให้ทราบ พร้อมกับแนบคำสั่งแต่งตั้ง นางสาว อุษามณี พูลเกิด เป็นที่ปรึกษานายกสภาทนายความ ขอบพระคุณค่ะ . 009,https://www.naewna.com/entertain/611457,2021_10_26
‘บิ๊กตู่’โชว์หวาน!‘จุรินทร์’ย้ำสัมพันธ์พรรคร่วม แตะมือสอบส่งออกถุงมือยางมือสอง,เมื่อวันที่ 26 ตุลาคม 2564 ภายหลังการประชุมสุดยอดอาเซียน ครั้งที่ 39 ผ่านระบบการประชุมทางไกล พล.อ.ประยุทธ์ จันทร์โอชา นายกรัฐมนตรีและรมว.กลาโหม ได้พูดคุยกับนายจุรินทร์ ลักษณวิศิษฎ์ รองยกรัฐมนตรีและรมว.พาณิชย์ ถึงกรณีการตั้งคณะกรรมการตรวจสอบการส่งออกถุงมือยางไปนอกราชอาณาจักร เพื่อตรวจสอบกรณีพบ มีการส่งออกถุงมือยางใช้แล้วไปยังสหรัฐอเมริกากว่า 80 ล้านชิ้น โดยกำชับให้เร่งดำเนินการ และหากพบกระทำผิดให้จัดการอย่างเด็ดขาด นอกจากนี้ บรรยากาศการพูดคุยเป็นไปอย่างชื่นมื่น โดยตลอดการสนทนา นายกรัฐมนตรีและนายจุรินทร์ มีการยิ้ม หัวเราะ ก่อนจะนายกฯ จะแตะที่มือของนายจุรินทร์ และตบเอวเบาๆ ก่อนออกจากห้องประชุม - 004,https://www.naewna.com/politic/611455,2021_10_26
'แบงก์ชาติ'เปิดผลสำรวจนักวิเคราะห์ ปรับลดคาดการณ์จีดีพีปี 64 เหลือ 0.6%,ธปท.เปิดผลสำรวจความเห็นนักวิเคราะห์ ปรับลดคาดการณ์การเติบโตของเศรษฐกิจไทยในปี 2564 ลงเหลือ 0.6% แต่ประเมินว่าเศรษฐกิจไทยในไตรมาสที่ 4 มีแนวโน้มฟื้นตัวจากทุกเครื่องยนต์หลักของเศรษฐกิจที่จะขยายตัวเล็กน้อย และคาดว่าเศรษฐกิจไทยจะกลับสู่ภาวะปกติเร็วขึ้นเมื่อเทียบกับการสำรวจครั้งก่อน เมื่อวันที่ 26 ตุลาคม 2564ธนาคารแห่งประเทศไทยสายนโยบายการเงิน ได้เปิดเผยผลสำรวจความคิดเห็นนักวิเคราะห์ต่อเศรษฐกิจไทยในไตรมาสที่ 4 ปี 2564 จากงาน Analyst Meeting ครั้งที่ 3/2564 จำนวน 26 คน ที่เข้าร่วมงาน Analyst Meeting ภายในงาน Bangkok FinTech Fair 2021 เมื่อวันที่ 18 ต.ค. 64 ที่ผ่านมาโดยนักวิเคราะห์ส่วนใหญ่มาจากธนาคารพาณิชย์ และหน่วยงานรัฐ สำรับผลการสำรวจพบว่า นักวิเคราะห์ปรับลดคาดการณ์การฟื้นตัวของเศรษฐกิจไทยในปีนี้ ลงเหลือร้อยละ 0.6 แต่ประเมินว่าเศรษฐกิจไทยในไตรมาสที่ 4 มีแนวโน้มฟื้นตัว สะท้อนจากการคาดการณ์ว่าทุกเครื่องยนต์หลัก ของเศรษฐกิจจะขยายตัวเล็กน้อย จากแรงสนับสนุนทั้งนโยบายด้าน การคลังและการเงิน รวมถึงการฉีดวัคซีนที่คืบหน้าไปมากและ การทยอยผ่อนคลายมาตรการควบคุมฯ ส่งผลให้กำลังซื้อในประเทศเริ่มฟื้นตัว โดยภาคการผลิตมีแนวโน้มฟื้นตัวได้เร็วกว่าธุรกิจในภาคที่มิใช่การผลิต จากการส่งออกที่มีแนวโน้มขยายตัวตามเศรษฐกิจประเทศคู่ค้า อย่างไรก็ตาม การขาดแคลนชิ้นส่วนอิเล็กทรอนิกส์ ค่าระวางเรือ และราคาพลังงานที่อยู่ในระดับสูง รวมถึงปัจจัย ภายในประเทศ อาทิ ปัญหาหนี้ครัวเรือน ความไม่แน่นอนทาง การเมือง กดดันให้การฟื้นตัวของเศรษฐกิจยังมีความไม่แน่นอนสูง คาดว่า เศรษฐกิจไทยจะกลับสู่ภาวะปกติเร็วขึ้นเมื่อเทียบกับการสำรวจครั้งก่อน โดยนักวิเคราะห์ที่มองว่าเศรษฐกิจจะกลับเป็นปกติภายในปี 65 มีสัดส่วนเพิ่มขึ้น อย่างไรก็ตาม ส่วนใหญ่เห็นว่า ประชาชนจะกลับมาใช้ชีวิตปกติได้ช้ากว่าการประเมินในรอบเดือน ก.ค.64 ที่เป็นช่วงก่อนการระบาดรุนแรง ส่วนหนึ่งเพราะกังวลว่า การระบาดอาจกลับมารุนแรงขึ้นอีกหลังจากเริ่มผ่อนคลายมาตรการ ล็อคดาวน์ โดยจำนวนผู้ได้รับวัคซีน 2 เข็มเกิน 70% ของประชากร จะเป็นปัจจัยสำคัญที่สุด ต่อการกลับมาใช้ชีวิตปกติของประชาชน,https://www.naewna.com/business/611456,2021_10_26
'ศรเพชร ศรสุพรรณ' ถูกหามส่งโรงพยาบาลแอดมิทด่วน,'ศรเพชร ศรสุพรรณ' ถูกหามส่งโรงพยาบาลแอดมิทด่วน ล่าสุดอาการดีขึ้น หมอให้กลับบ้านได้แล้ว ทำเอาแฟนคลับใจหายใจคว่ำเมื่อ ศรเพชร ศรสุพรรณ หรือบุญทัน คล้ายละมั่งนักร้องเพลงลูกทุ่งชื่อดัง ถูกหามส่งโรงพยาบาลแอดมินด่วน โดยเฟซบุ๊ก ศรเพชร ศรสุพรรณ ลูกชายได็โพสต์ภาพ ศรเพชร อยู่ที่โรงพยาบาล มีอาการอาเจียนหนักแพทย์พบอาหารเป็นพิษ ให้น้ำเกลือ และยาฆ่าเชื้อ นอนแอดมินอยู่ที่โรงพยาบาลธนบุรี ล่าสุด โพสต์เมื่อเวลา 15.25 น. ว่า ศรเพชร อาการดีขึ้น และหมอให้กลับบ้านได้แล้ว. -008 ขอบคุณภาพและข้อมูลจาก : เฟซบุ๊ก ศิริโชค ศรสุพรรณ,https://www.naewna.com/entertain/611477,2021_10_26
มือมืดทำลายป้ายหาเสียงอบต.บุรีรัมย์ เจ้าตัวยันสมานฉันท์-เป็นพี่น้องกัน,เลือกตั้ง อบต.บุรีรัมย์ เริ่มเข้มข้น หลังมีมือมืดทำลายป้ายหาเสียงทั้งของผู้สมัครนายก อบต. พังเสียหาย เจ้าตัวยืนยันการเมืองในพื้นที่เป็นพี่น้องกัน มีความสมานฉันท์ พร้อมให้ทีมงานนำป้ายใหม่ไปติดตั้งแทน 26 ตุลาคม 2564 บรรยากาศการเลือกตั้งนายกองค์การบริหารส่วนตำบล (นายก อบต.) และสมาชิกสภาองค์การบริหารส่วนตำบล (ส.อบต.) ที่จังหวัดบุรีรัมย์ เริ่มเข้มข้น หลังจากมีมือมืดทำลายป้ายหาเสียงของผู้สมัครนายก อบต.สะแกซำ อ.เมือง จ.บุรีรัมย์ ที่ติดตั้งไว้ริมถนนตามหมู่บ้าน ในเขตตำบลสะแกซำ เสียหายไป 1 ป้าย เป็นการใช้ของแข็งทุบตีทำลายป้ายจนหักลง ซึ่งก็ยังไม่ทราบว่า เป็นฝีมือของบุคคลใด ล่าสุด นายโกวิต กล้าณรงค์ อดีตรองนายก อบต.สะแกซำ อ.เมือง จ.บุรีรัมย์ เป็นผู้สมัครนายก อบต.สะแกซำ หมายเลข 4 เจ้าของป้ายหาเสียงที่ถูกทำลาย พร้อมทีมงาน ได้ลงพื้นที่ตรวจสอบป้ายหาเสียงที่ถูกทำลาย บริเวณสามแยกบ้านท้ายอ่าง หมู่ 4 ต.สะแกซำ อ.เมือง จ.บุรีรัมย์ พบว่า มีป้ายหาเสียงถูกทำลายเสียหายไป จำนวน 1 ป้าย ในสภาพไม้โครงป้ายหักลงกองบนพื้น นายโกวิต บอกว่า ตนไม่ได้ติดใจและจะแจ้งความแต่อย่างใด เพราะไม่ทราบว่าเป็นฝีมือของใคร ซึ่งถือเป็นอุบัติเหตุ ขอยืนยันว่าการเมืองในพื้นที่ไม่มีความรุนแรง ทุกคนล้วนแต่เป็นญาติพี่น้องกัน มีความสมานฉันท์กันดีและเล่นการเมืองตามกติกา ไม่ทำผิดกฎหมาย ซึ่งก็จะได้ให้ทีมงานนำป้ายใหม่มาติดตั้งแทนต่อไป . 009,https://www.naewna.com/local/611475,2021_10_26
เสียเวลาไม่ถึง 5 นาที กับ 4 วิธีสังเกต'ไลน์แท้'กับ'ไลน์จกตา'ก่อนถูกตบทรัพย์,26 ตุลาคม 2564 เฟชบุ๊ก PCT Police ของศูนย์ปราบปรามอาชญากรรมเทคโนโลยีสารสนเทศ (ศปอส.ตร) หรือตำรวจไซเบอร์ ได้แจ้งวิธีสังเกตไลน์ปลอมเพื่อป้องกันการตกเหยื่อพวกมิจฉาชีพที่หากินในโลกออนไลน์ โดยเสียเวลาไม่ถึง 5 นาที เพื่อเสริมภูมิคุ้มกันให้ตัวเอง เพื่อจะรู้ว่า ไลน์แท้ กับ ไลน์ที่มันมาจกตา หลอกเรา มันจะสังเกตได้ยังไง?,https://www.naewna.com/likesara/611473,2021_10_26
7 อ่างเก็บน้ำบุรีรัมย์เกินความจุแล้ว เร่งระบายออก รับพายุลูกใหม่ เฝ้าระวังอีก 6 แห่ง,"ผอ.ชลประทานบุรีรัมย์ ลงพื้นที่ติดตามสถานการณ์น้ำเผย 7 อ่างเกินระดับกักเก็บ ต้องเร่งระบายออกเตรียมพร้อมรับมือพายลูกใหม่ ทั้งอยู่ในข่ายเฝ้าระวังใกล้เต็มความจุอีก 6 อ่าง กำชับเจ้าหน้าที่ติดตามใกล้ชิด ยังไม่พบผลกระทบจากการระบายน้ำ วันที่ 26 ตุลาคม 2564 นายมนัส วีระวัฒนพงศ์ ผู้อำนวยการโครงการชลประทานบุรีรัมย์ พร้อมเจ้าหน้าที่ได้ลงพื้นที่ติดตามสถานการณ์น้ำในเขื่อนขนาดใหญ่และอ่างเก็บน้ำขนาดกลางในพื้นที่จังหวัด ที่อยู่ในความดูแลทั้ง 16 แห่ง พบว่า ในจำนวนนี้มีปริมาณน้ำที่เกินระดับกักเก็บแล้วจำนวน 7 แห่ง คือ อ่างเก็บน้ำห้วยจระเข้มาก,อ่างเก็บน้ำห้วยตลาด,อ่างเก็บน้ำลำตะโคง,อ่างเก็บน้ำห้วยตาเขียว,อ่างเก็บน้ำห้วยตะโก,อ่างเก็บน้ำคลองมะนาว และอ่างเก็บน้ำลำปะเทีย ซึ่งขณะนี้ทางโครงการชลประทานก็ได้ทำการระบายน้ำออกจากอ่างทั้ง 7 แห่ง ที่เกินความจุอย่างต่อเนื่อง เพื่อเตรียมพร้อมรับมือพายุลูกใหม่ที่คาดว่าจะทำให้มีฝนตกในพื้นที่ ช่วงวันที่ 28-29 ตุลาคม นี้ นอกจากนี้ ยังมีอ่างเก็บน้ำที่อยู่ในข่ายเฝ้าระวังเนื่องจากระดับน้ำใกล้จะถึงความจุอีก จำนวน 6 แห่งด้วย ก็ให้เจ้าหน้าที่ติดตามดูอย่างใกล้ชิด หากพบปริมาณน้ำเกินความจุก็ต้องทำการระบายออกเช่นกัน ส่วนน้ำที่ระบายออกไปแล้วยังไม่ได้ส่งผลกระทบกับพื้นที่การเกษตร และบ้านเรือนของประชาชนแต่อย่างใด มีเพียงนาข้าวบางส่วนที่อยู่ติดริมลำน้ำมูล ที่อาจจะได้รับผลกระทบจากมวลน้ำที่ถูกระบายมาจาก จ.นครราชสีมา ช่วงก่อนหน้านี้อยู่บ้าง ผอ.โครงการชลประทานบุรีรัมย์ ยังระบุอีกว่า ถึงแม้ปริมาณน้ำในอ่างหลายแห่งจะมีน้ำเกินความจุและต้องทำการระบายออก แต่ก็ไม่ได้ส่งผลกระทบกับเกษตรกรหรือประชาชนแต่อย่างใด และหากดูสถานการณ์น้ำในอ่างภาพรวมของจังหวัด ถือว่าส่งผลดีมากกว่าเพราะจะมีน้ำกักเก็บไว้ใช้ในช่วงหน้าแล้ง เนื่องจากปีที่ผ่านมา จ.บุรีรัมย์ ประสบปัญหาภัยแล้งน้ำดิบไม่เพียงพอผลิตประปา จนต้องสูบดึงน้ำจากหลายแห่งมาเติมเข้าอ่าง แต่ปีนี้เชื่อว่าจะมีน้ำใช้เพียงพอต่อเนื่องถึง 2 ปี",https://www.naewna.com/local/611487,2021_10_26
'ทะเลบัวแดง' ได้ฤกษ์ 1 พฤศจิกาฯนี้ พร้อมรับ นทท. เข้าชมความงาม,"'ทะเลบัวแดง' ได้ฤกษ์ 1 พฤศจิกาฯนี้ พร้อมรับ นทท. เข้าชมความงาม 26 ต.ค.64 นายสยาม ศิริมงคล ผู้ว่าราชการจังหวัดอุดรธานี นายวันชัย จันทร์พร รองผู้ว่าราชการจังหวัดอุดรธานี นายสวาท ธีระรัตนนุกูลชัย ตัวแทนหอการค้าจังหวัดอุดรธานี ได้ลงพื้นที่ตรวจเยี่ยมการเตรียมความพร้อมการท่องเที่ยวทะเลบัวแดง ที่ ท่าเรือบ้านเดียม ต.เชียงแหว อ.กุมภวาปี จ.อุดรธานี เพื่อพูดคุยแลกเปลี่ยนความเห็น และรับฟังมาตรการเฝ้าระวังและป้องกันการแพร่ระบาดของไวรัสโคโรนา 2019 (โควิด-19) ของสถานที่ท่องเที่ยวโดยทะเลบัวแดงพร้อมเปิดบริการนักท่องเที่ยวในวันที่1พ.ย.64ที่จะถึงนี้ โดยมีนายสุชาติ ทอนมณี นายอำเภอกุมภวาปี นายประพัทธ์ ธรรมวงศา สสอ.กุมภวาปี นายไพรสิทธิ์ สุขรมย์ ประธานวิสาหกิจชุมชนเรือท่องเที่ยวทะเลบัวแดง นายวีระวัฒน์ วงษ์ศรีรักษา นายกเทศมนตรีตำบลเชียงแหว ร่วมแลกเปลี่ยนความเห็นมาตรการในการดูแลนักท่องเที่ยวและเงื่อนไขต่างๆ ในการนั่งเรือชมทะเลบัวแดง นายประพัทธ์ ธรรมวงศา สสอ.กุมภวาปี กล่าวว่า ภาพรวมการฉีดวัคซีนให้ประชาชนของอำเภอกุมภวาปีนั้น 58.69 เปอร์เซ็นต์ จากเป้าที่ไว้ 80 เปอร์เซ็นต์ ซึ่งแผนจากนี้เราได้จัดให้ อสม.ลงพื้นที่เชิงรุกนำวัคซีนฉีดให้ประชาชนและคิดว่าใน 5 วัน จะสามารถฉีดวัคซีนให้ประชาชนได้เพิ่มมาขึ้นตามเป้าหมายที่ตั้งไว้ ส่วนสถานการณผู้ติดเชื้อโควิด-19 ในพื้นที่ตำบลแซนด์บ็อก คือ ต.เชียงแหว มีผู้ติดเชื้อในพื้นที่เพียง 1 คน นอกนั้นอีก 59 คน เป็นผู้ติดเชื้อซึ่งมาจากต่างพื้นที่ ต.แชแล ผู้ติดเชื้อในพื้นที่ 40 คน ผู้เชื้อมาจากต่างพื้นที่ 44 คน ท่าเรือบ้านเดียมอยู่ในต.เชียงแหว ภาพรวมสามารถเปิดแหล่งท่องเที่ยวนั่งเรือชมทะเลบัวแดงได้ นายไพรสิทธิ์ สุขรมย์ ประธานวิสาหกิจชุมชนเรือท่องเที่ยวทะเลบัวแดง ท่าเรือบ้านเดียม บอกว่า มาตรการเฝ้าระวังและป้องกันการแพร่ระบาดของไวรัสโคโรนา 2019 (โควิด-19) ของสถานที่ท่องเที่ยวทะเลบัวแดงจากที่มีการพูดคุยกันมีความเห็นว่า นักท่องเที่ยวทุกคนต้องได้รับวัคซีนอย่างน้อย 2 เข็ม และต้องปฏิบัติตามมาตรการป้องกันการแพร่ระบาดโควิด-19 ตามประกาศของคณะกรรมการควบคุมโรคจังหวัดอย่างเคร่งครัด นักท่องเที่ยวอุ่นใจได้เพราะคนเรือ พ่อค้าแม่ค้าที่ท่าเรือบ้านเดียมฉีดวัคซีนครบ2เข็มกันทุกคน ส่วนการให้บริการนั้นเราจะจำกัดจำนวนนักท่องเที่ยวที่จะลงเรือ 1 รำไม่เกิน 6 คน ขณะนี้มีบัวแดงบานอยู่แล้ว 2 แปลง แบ่งเป็นแปลงๆละราว 1,000 ไร่ ส่วนที่เหลือต้นเดือนธันวาคมน่าจะบานเต็มทุ่งหนองหานแน่นอน นายสยาม ศิริมงคล ผู้ว่าราชการจังหวัดอุดรธานี กล่าวว่า ตอนนี้ดอกบัวแดงเริ่มบานแล้ว อยากฝากให้เจ้าของพื้นที่ดูแลมาตรการเฝ้าระวังและป้องกันการแพร่ระบาดของไวรัสโคโรนา 2019 หรือโควิด-19 อย่างเคร่งคัด หากมีมาตรการดูแลที่ชาวบ้านและนักท่องเที่ยวก็มีความมั่นใจ คนอุดรก็มีความสบายใจว่าแหล่งท่องเที่ยวทะเลบัวแดงจะไม่ใช้ที่ติดเชื้อและแพร่กระจาย ขอให้เจ้าหน้าที่ตรวจอย่างจริงจัง หากทำได้ทะเลบัวแดงก็จะต้อนรับนักท่องเที่ยวได้ตลอดฤดูกาลหน้าหนาวนี้อย่างแน่นอน. -008",https://www.naewna.com/likesara/611485,2021_10_26
‘อนุสรณ์’โอดนักร้องยุบพรรค!อย่าเลือกปฏิบัตินัก เหลียวดู‘บิ๊กตู่’บ้างหนักกว่าใคร,เมื่อวันที่ 26 ตุลาคม 2564 นายอนุสรณ์ เอี่ยมสะอาด รองหัวหน้าพรรคเพื่อไทย กล่าวถึงกรณี พล.อ.ประยุทธ์ จันทร์โอชา นายกรัฐมนตรีและ รมว.กลาโหม ปิดตึกไทยคู่ฟ้า ถกลับ 6 รัฐมนตรีเพื่อแก้ปัญหาภายในพรรคพลังประชารัฐ ว่า ประเด็นการจัดทำโพลสำรวจความนิยมในเบื้องต้นของส.ส.พรรคพลังประชารัฐ ที่กลายเป็นข้อถกเถียงกันอย่างหนัก พล.อ.ประวิตร วงษ์สุวรรณ รองนายกฯ และหัวหน้าพรรคพลังประชารัฐ ปฏิเสธว่า ไม่ได้เป็นคนสั่งให้ทำ และไม่รู้เรื่อง เป็นเพียงหนึ่งในปรากฏการณ์ที่สะท้อนความขัดแย้งภายในพรรคพลังประชารัฐ พล.อ.ประยุทธ์ ไม่ได้เป็นสมาชิกพรรคพลังประชารัฐ แต่การเข้าไปยุ่งเกี่ยวกับพรรคพลังประชารัฐ ต้องระวังการถูกกล่าวหาว่า ไม่ใช่สมาชิกพรรค แต่เข้าไปทำการ อันเป็นการควบคุม ครอบงำ หรือชี้นำกิจกรรมทางการเมืองของพรรค ต้องระวางโทษจำคุก 5 ถึง 10 ปี และเพิกถอนสิทธิสมัครรับเลือกตั้งใดๆ นายอนุสรณ์ กล่าวต่อว่า กฎหมายพรรคการเมืองไม่ได้เอาผิดแต่เฉพาะคนนอกที่เข้าไปครอบงำหรือควบคุมพรรค แม้แต่พรรคการเมืองเอง หากยินยอมให้คนนอกเข้าควบคุมครอบงำ หรือชี้นำกิจกรรมทางการเมืองของพรรค ในลักษณะที่ทำให้พรรคหรือสมาชิกขาดความเป็นอิสระก็ถือเป็นความผิดร้ายแรงถึงขั้นยุบพรรคที่ถือว่า เป็นเรื่องใหญ่ การวางแผนสั่งการรื้อโครงสร้างพรรคพลังประชารัฐ โดยให้กรรมการบริหารพรรคลาออกเกินครึ่ง เพื่อล้างไพ่กันใหม่ หมิ่นเหม่ที่พล.อ.ประยุทธ์ อาจถูกร้องว่าเป็นคนนอกที่เข้าควบคุมครอบงำ หรือชี้นำกิจกรรมทางการเมืองของพรรคพลังประชารัฐ หรือไม่ นักร้องยุบพรรคทั้งหลาย อย่าเลือกปฏิบัติจ้องยื่นร้องยุบแต่พรรคการเมืองอื่น กรณีของพล.อ.ประยุทธ์ ที่อาจเข้าข่ายมากกว่า ต้องยื่นยุบพรรคด้วย นายอนุสรณ์ กล่าว - 004,https://www.naewna.com/politic/611486,2021_10_26
ครั้งแรกในรอบ4ปี  'ไบเดน'จะเข้าร่วมหารือผู้นำ'อาเซียน' จับตาประเด็นเอี่ยว'จีน',26 ตุลาคม 2564 สำนักข่าวต่างประเทศรายงาน ประธานาธิบดีโจ ไบเดน เตรียมนำคณะเจ้าหน้าที่ระดับสูงของสหรัฐ เข้าร่วมการประชุมสุดยอดสมาคมประชาชาติแห่งเอเชียตะวันออกเฉียงใต้ (อาเซียน) ผ่านระบบทางไกลอิเล็กทรอนิกส์ ซึ่งบรูไนเป็นเจ้าภาพ ระหว่างวันที่ 26-28 ต.ค.นี้ ซึ่งถือเป็นครั้งแรกในรอบ 4 ปีที่สหรัฐจะมีส่วนร่วมในระดับสูงสุดกับกลุ่มประเทศที่มองว่าเป็นกุญแจสำคัญในยุทธ์ศาสตร์คานอำนาจจีน ขณะที่ทำเนียบขาวระบุว่า ประธานาธิบดีไบเดนจะหารือเรื่องการเดินหน้าพันธกิจของสหรัฐในการทำให้อาเซียนมีบทบาทสำคัญในภูมิภาคและความสร้างสรรค์ใหม่ ๆ ที่จะสร้างเสริมความเป็นพันธมิตรเชิงยุทธศาสตร์ของสหรัฐกับอาเซียนให้แข็งแกร่งยิ่งขึ้น ไม่ว่าจะเป็นการทำงานร่วมกันเพื่อยุติการระบาดของโรคโควิด-19 การแก้ไขปัญหาวิกฤตสภาพอากาศ การส่งเสริมการเติบโตทางเศรษฐกิจ รวมถึงการจัดการกับความท้าทายระดับภูมิภาคที่แน่นอนว่าต้องเกี่ยวข้องกับจีน,https://www.naewna.com/inter/611496,2021_10_26
'โบว์'ไม่เห็นด้วยแก้กม.หมิ่นประมาทฯ ให้เหลือแค่โทษปรับ ชี้เป็นการจงใจทำให้เสื่อมเสีย,วันที่ 26 ตุลาคม 2564โบว์ ณัฏฐา มหัทธนา นักกิจกรรมนักเคลื่อนไหวทางการเมือง โพสต์เฟซบุ๊ก โบว์ ณัฏฐา มหัทธนา - Nuttaa Mahattanaระบุว่า เห็นว่ามีแนวคิดอยากแก้กฎหมายหมิ่นประมาทบุคคลธรรมดาให้เหลือแต่โทษปรับ ส่วนตัวไม่เห็นด้วยค่ะ การหมิ่นประมาทคือการใส่ความให้ผู้เสียหายถูกดูหมิ่นเกลียดชัง เป็นการกระทำโดยจงใจที่มีการวางแผนล่วงหน้าและอาจถึงขั้นทำลายอนาคตผู้อื่นได้ องค์ประกอบความผิดฐานหมิ่นประมาทคือการ ใส่ความบุคคลอื่นต่อบุคคลที่สาม โดยประการที่น่าจะทำให้ผู้นั้นเสื่อมเสียชื่อเสียง ถูกดูหมิ่น หรือถูกเกลียดชัง ไม่เหมือนการด่าเพราะปากพล่อยหรือหลุดปากไปตามอารมณ์ แต่เป็นไปด้วยเจตนาร้ายที่หวังผลทำลายอีกฝ่ายถึงขนาดใส่ความเพื่อให้อีกฝ่ายเสียหาย จึงควรมีโทษปรับถึงจำคุกไว้เพื่อให้ศาลใช้ดุลพินิจลงโทษให้ได้ส่วนกับเหตุ ไม่ควรมีใครสามารถจะรู้สึกสบายใจกับการให้ร้ายคนอื่นได้เพราะคิดว่าอย่างมากแค่มีเงินจ่ายค่าปรับก็จบ เพราะผู้ถูกกระทำอาจถูกตีตราไปชั่วชีวิตหรือต้องรับผลกระทบในหลายมิติอย่างหนักและยาวนาน,https://www.naewna.com/politic/611495,2021_10_26
‘เจ๊หน่อย’ปลุกสาวก!ไทยสร้างไทยผู้สมัคร‘ส.ส.-สก.กทม.’เตรียมสู้ศึกเลือกตั้ง,"สุดารัตน์ ปลุกขวัญกำลังใจผู้สมัคร ส.ส. และ ส.ก. 80 คน ในกรุงเทพมหานคร เพื่อเตรียมความพร้อมสู้ศึกเลือกตั้งเขตกรุงเทพมหานคร คุณหญิงสุดารัตน์ เกยุราพันธุ์ ประธานพรรคไทยสร้างไทย จัดการประชุม เพื่อเตรียมพร้อมสนามเลือกตั้งในเขตพื้นที่กรุงเทพมหานคร โดยมีผู้สมัครสมาชิกสภาผู้แทนราษฎร (ส.ส.)และผู้สมัครสมาชิกสภากรุงเทพมหานคร (สก.) เข้าร่วมการประชุมทั้ง 50 เขตอย่างคึกคัก โดยให้กำลังใจผู้สมัครส.ส. และผู้สมัคร ส.ก.พรรคไทยสร้างไทยในเขตพื้นที่กรุงเทพมหานคร ที่ได้ทำงานอย่างหนักในช่วงตลอดระยะเวลาที่ผ่านมา โดยเฉพาะสถานการณ์การแพร่ระบาดโควิด-19 ที่ประชาชนได้รับความเดือดร้อนอย่างแสนสาหัส การสร้างพรรคไทยสร้างไทย จะเป็นภารกิจสุดท้ายของ สุดารัตน์ เกยุราพันธุ์ เพื่อเป็นสถาบันทางการเมืองที่เข้มแข็งอย่างแท้จริง เป็นนั่งร้านสำหรับคนทุกช่วงวัย ที่จะเข้าไปแก้ไขปัญหาให้กับพี่น้องประชาชน ดังนั้นการทำงานของพรรคไทยสร้างไทย จึงจะเน้นการลงพื้นที่ทำงาน โดยผ่านการรับฟังเสียงของประชาชนในพื้นที่เป็นหลัก ซึ่งจะมีการเปิดตัวผู้สมัครในพื้นที่กรุงเทพ เพื่อประชาชนได้ทำความรู้จัก และออกแคมเปญต่างๆในเร็วๆนี้ นอกจากนี้ พรรคไทยสร้างไทย มีนโยบายสำคัญคือ บำนาญประชาชน 3,000 บาท เพื่อช่วยลดภาระคนวัยทำงาน และผู้สูงอายุให้สามารถดำเนินกิจกรรมช่วยเหลือสังคม ต่อยอดไปยังศูนย์ของชุมชน เพื่อทำกิจกรรมสร้างสุขภาพ และสังคมของพื้นที่กรุงเทพมหานครได้ - 004",https://www.naewna.com/politic/611492,2021_10_26
สธ.แจงชัดยังไม่พบโควิดสายพันธุ์ย่อย'เดลตาพลัส AY.4.2 'ระบาดในไทย,"สธ.แจงโควิดในไทยขณะนี้ พบเดลตาครองประเทศ 98.6% ด้วยอำนาจการแพร่โรค ทำให้อัลฟาหดหาย เบตาลดลง และพบการกลายพันธุ์ อัลฟาพลัส มีฤทธิ์หลบภูมิคุ้มกัน 18 คน มาจากเรือนจำเชียงใหม่ 2 คนและล้งลำไย 16 คน เป็นคนไทย 4 คน กัมพูชา 12 คน ส่วนเดลตาพลัส AY.4.2 ยังไม่พบในไทย แต่แค่ AY.1 ที่ไม่รุนแรง เมื่อวันที่ 26 ตุลาคม 2564นายสาธิต ปิตุเตชะ รัฐมนตรีช่วยว่าการกระทรวงสาธารณสุข และ นพ.ศุภกิจ ศิริลักษณ์ อธิบดีกรมวิทยาศาสตร์การแพทย์ แถลงข่าวการติดเชื้อไวรัสโควิด ว่า จากการติดตามสถานการณ์และสุ่มตรวจตัวอย่างของเชื้อไวรัส ในไทย พบว่า ขณะนี้เชื้อโควิดสายพันธุ์เดลตา ได้ยึดครอง 98.6% เชื้อไวรัสสายพันธุ์อัลฟาเหลือ 0.6% หรือ พบแค่ 7 คน และเบตา 0.8 % หรือ 9 คนเท่านั้น ส่วนในพื้นที่ 4 จังหวัดชายแดนใต้ การพบการระบาดของเดลตามากขึ้น ส่วนอัลฟา และเบตาลดลง ซึ่งเป็นผลมาจากอำนาจการระบาดและแพร่ของเดลตาที่มากกว่า ทำให้สายพันธุ์ที่แม้มีความรุนแรงอย่างเบตา แต่อำนาจการแพร่น้อยกว่าก็ค่อยๆลดลง นพ.ศุภกิจ กล่าวว่า ขณะนี้จากการติดตามการกลายพันธุ์ของเชื้อไวรัสในไทย พบมีการกลายพันธุ์ของเชื้ออัลฟาเกิดอัลฟาพลัสขึ้น โดยพบว่ามีการกลายพันธุ์ในตำแหน่งสำคัญอย่าง E484K ที่สามารถหลบภูมิคุ้มกันได้ จึงต้องเฝ้าระวัง โดยเป็นการพบเมื่อกันยายนและตุลาคมนี้ แบ่งเป็นปลายกันยายน ที่ จ.เชียงใหม่ พบ 2 คนในกลุ่มผู้ต้องขัง และเป็นกลุ่มคนที่มีภูมิคุ้มกันบกพร่อง และในตุลาคมพบที่ภาคตะวันออก จันทบุรีและตราด เป็นแรงงานล้งลำไย เป็นคนไทย 4 คน กัมพูชา 12 คน ซึ่งเชื้ออัลฟาพลัส ขณะนี้พบการระบาดในประเทศกัมพูชา สาเหตุที่น่าห่วงกังวล เพราะการเปลี่ยนแปลงตำแหน่งของการกลายพันธุ์ที่ E484K เดียวกับเชื้อไวรัส เบตา และแกมม่า ที่มีปัญหาเรื่องการหลบภูมิคุ้มกัน แต่ก็ยังโชคดีอัลฟาพลัสในไทย ถูกเบียดด้วยเดลตา ทำให้อำนาจในการแพร่กระจายโรคไม่สูงมากและมีจำนวนน้อยลงเรื่อยๆ ทั้งนี้เตรียมสุ่มตรวจพื้นที่อื่น ๆ เพิ่มเติมอีกด้วย และนำตัวอย่างเชื้ออัลฟาพลัส มาทดลองในห้องปฏิบัติการว่ามีการตอบสนองต่อวัคซีนอย่างไร ส่วนเดลตาพลัสนั้น นพ.ศุภกิจ กล่าวว่า คนส่วนใหญ่ยังเข้าใจคำว่า พลัส กันผิด คำว่า พลัสไม่ได้หมายความเชื้อมีความรุนแรง แต่เป็นการบ่งบอกว่าเชื้อมีการกลายพันธุ์มากขึ้น โดยเชื้อไวรัสสายพันธุ์เดลตา มีการกลายพันธุ์มากถึง 47 ชนิด ทำให้ต้องมีการกำหนดการเรียกใหม่ จากเป็นสายพันธุ์ย่อยของเดลตา โดยใช้คำนำหน้าว่า AY โดยในประเทศไทย พบสายพันธุ์ย่อยของเดลตาแบบกระจายหลากหลายชนิด พบมากที่สุดคือ AY.30 จำนวน 1,341 คน และ AY.39 จำนวน 83 คน และ AY.23 จำนวน 23 คน และยังไม่พบสายพันธุ์ย่อย เดลตา AY.4.2 ที่มีการจับตาเฝ้าระวัง เพราะมีการกลายพันธุ์ในตำแหน่ง Y145H และ A222V ทำให้อำนาจในการแพร่โรคได้เร็ว กว่าเชื้อเดลตาเดิม 10-15% ปัจจุบันพบการระบาดในอังกฤษ แต่สำหรับไทย ยังไม่พบการระบาดของสายพันธุ์ย่อยนี้ นพ.ศุภกิจ กล่าว่า ส่วนไทยจากการติดตามเฝ้าระวัง ร่วมกับ สถาบันวิจัยวิทยาศาสตร์การแพทย์กองทัพบก AFRIMF พบการติดเชื้อสายพันธุ์ AY. ในคนไทย 1 คน ที่ จ.กำแพงเพชร ที่มีการรักษาตัวใน รพ.สนาม ขณะนี้รักษาหายแล้ว โดยสายพันธุ์ AY.1 ตำแหน่งที่เปลี่ยนแปลงคือ K417N ยังไม่มีอันตรายหรือการเปลี่ยนแปลงอย่างไรมีนัยยะสำคัญ แต่ที่มีการรายงานเพราะเคยมีการระบาดในต่างประเทศมาก่อน โดยการตรวจพบสายพันธุ์ต่าง ๆ ของกรมวิทย์ฯ จะมีการรายงานต่อ GSAID ต่อไป อย่างไรก็ตามการเฝ้าระวังของเชื้อไวรัสโควิดในขณะนี้ก็เหลือแค่ 3 ตัวเท่านั้น คือเดลตา เบตา และแกมม่า และเชื่อว่าในอนาคตเชื้อโควิด จะค่อย ๆ อ่อนกำลังลงกลายเป็นโรคประจำถิ่นเหมือนกับไข้หวัดใหญ่ แต่ตอนนี้ยังต้องสวมหน้ากากอนามัย และหมั่นล้างมือ นายสาธิต กล่าวว่า การรายงานพบอัลฟา พลัส และเดลตาพลัส ไม่ได้มีผลกับความเชื่อมั่นในการเปิดประเทศ 1 พ.ย.เพราะเป็นคนละส่วนกัน และเป็นการติดตามเฝ้าระวังของไทย และมีการรายงานอย่างโปร่งใสมาตลอด อีกทั้งการเปิดประเทศ จะมีการระบบการเฝ้าระวังและตรวจเชื้อด้วยRT-PCR ก่อน กำหนดให้โรงแรมที่พักและตรวจหาเชื้อต้องอยู่ใกล้สนามบิน ในระยะเวลาการเดินทางไม่เกิน 2 ชั่วโมง",https://www.naewna.com/local/611508,2021_10_26
รวบตัวทันควัน หนุ่มวิศวะไฟฟ้าฉกทอง4บ. หวังไปใช้หนี้พนัน,"รวบทันควัน!หนุ่มวิศวะไฟฟ้า วิ่งราวทอง 4 บาท ใช้หนี้พนัน 26 ต.ค.2564 เมื่อเวลา 12.00 น. ร.ต.อ.​เอกโกวิด ศรีนิลทา รอง สว.สอบสวนสภ.บางบัวทอง รับแจ้งเหตุคนร้ายเป็นชายวิ่งราวทองร้านห้างทองเยาวราชภายในห้างสรรพสินค้าเทสโก้โลตัสสาขาบางกรวย-ไทรน้อย ถ.ตลิ่งชั่น-สุพรรณบุรี ต.บางบัวทอง อ.บางบัวทอง จ.นนทบุรี จึงรุดไปตรวจสอบที่เกิดพร้อมด้วย พ.ต.อ.พรเทพ เพชรรัตน์ ผกก.สภ.บางบัวทอง ที่เกิดเหตุพบพนักงานของร้านทองดังกล่าวยืนรอให้การถึงเหตุการณ์ที่เกิดขึ้นเล่าว่าเมื่อเวลา 11.20 น. ขณะที่ตนและเพื่อนพนักงาน 4 คนให้บริการลูกค้าอยู่ภายในร้าน ได้มีคนร้ายเป็นชายสวมเสื้อยืดแขนยาวสีดำ กางเกงยีนทำที่เข้ามาเลือกดูสร้อยคอทองคำหนัก 2 บาท ตนจึงหยิบออกมาให้เลือกดูจำนวน 2 เส้น ก่อนที่ชายดังกล่าวจะคว้าสร้อยทองวิ่งหลบหนีออกไปจากร้าน แต่โชคดีที่ขณะนั้นมี ส.ต.อ.ณฤิทธิ์ รุ่งโรจน์ อายุ 26 ปี ผบ.หมู่ สน.สำราญราฏร์ ทำธุระอยู่บริเวนนั้นพอดี จึงช่วยกันจับตัวชายดังกล่าวเอาไว้ได้พร้อมของกลางสร้อยคอทองคำหนัก 2 บาท 2 เส้น ราคา 116,700 บาท ส่วนชายที่ก่อเหตุคือ นายชินพันธ์ หรือ อั้ม พยัคฆเวโรจน์ อายุ 31 ปี เรียนจบวิศวะไฟฟ้า ม.บูรพา โดยใช้รถเก๋ง ฮอนด้าซีวิค สีบรอน ไม่ติดแผ่นป้ายทะเบียน ขับเข้ามาจอดที่ลานจอดรถก่อนเข้าไปก่อเหตุ เจ้าหน้าที่ตำรวจจึงควบคุมตัวพร้อมของกลางส่งพนักงานสอบสวน สภ.บางบัวทอง ส.ต.อ.ณฤทธิ์ กล่าวว่า ขณะเกิดเหตุตนมาทำธุระพอดี โดยกำลังรอซื้อข้าวอยู่ภายในห้างก็ได้ยินเสียงสัญญาณเตือนภัยของทางร้านทองดังขึ้นและคนร้ายได้วิ่งหนีออกมาจากร้าน จึงแสดงตัวว่าเป็นเจ้าหน้าที่ตำรวจ เข้าจับกุมโดยมีชาวบ้านที่เห็นเหตุการณ์เข้าช่วยเหลือจนสามารถจับชายดังกล่าวเอาไว้ได้ พ.ต.อ.พรเทพ กล่าวว่า จากการสอบปากคำนายชินพันธ์ ให้การว่าที่ตัดสินใจก่อเหตุในครั้งนี้เพราะต้องการหาเงินไปใช้หนี้พนันฟุตบอลและไพ่บาคาร่า จำนวน 30,000 บาท และหนี้ที่ยืมเพื่อนสนิทมาอีก 30,000 บาท รวม 60,000 ซึ่งถึงกำหนดที่ต้องจ่ายคืนแต่ตนยังหาเงินไม่ได้จึงตัดสินใจก่อเหตุดังกล่าว . 009",https://www.naewna.com/local/611503,2021_10_26
โควิดกาญจน์ขาลงพบติดใหม่ 42 ราย หายป่วยกว่า 400 แต่ยังเสียชีวิต 2,"วันที่ 26 ต.ค.64 ศูนย์ปฏิบัติการแก้ไขปัญหาจากโรคติดเชื้อไวรัสโคโรนา 2019 (COVID-19) จังหวัดกาญจนบุรี รายงานสถานการณ์การแพร่ระบาดของโรคติดเชื้อโควิด-19 ในพื้นที่จังหวัดกาญจนบุรี ประจำวันที่ 26 ต.ค.64 พบผู้ติดเชื้อรายใหม่จำนวน 42 รายทั้งหมดตรวจหาเชื้อในรูปแบบ RT-PCR แยกเป็นผู้ติดเชื้อภายในจังหวัด จำนวน 42 ราย นอกพื้นที่จังหวัด จำนวน 0 ราย สถานประกอบการ 0 ราย รวมผู้ป่วยสะสมทั้งภายในจังหวัด นอกจังหวัดและเรือนจำกระทรวงยุติธรรม ตั้งแต่วันที่ 6 เม.ย.จนถึงปัจจุบัน จำนวน 20,521 ราย หายป่วยจำนวน 406 ราย หายป่วยสะสม จำนวน 18,260 ราย รักษาอยู่โรงพยาบาล จำนวน 2,076 ราย เสียชีวิต 2 ราย เป็นชาว อ.ไทรโยค 1 ราย และชาว อ.ท่ามะกา 1 ราย รวมเสียชีวิตสะสม 185 ราย สำหรับผู้ป่วยติดเชื้อและเสียชีวิตสะสม เฉพาะในพื้นที่จังหวัดกาญจนบุรี ทั้ง 13 อำเภอ ดังนี้ อ.สังขละบุรี ติดเชื้อ สะสมจำนวน 1,716 ราย (+1 ราย) เสียชีวิตสะสม 15 ราย อ.ทองผาภูมิ ติดเชื้อสะสม 1,342 ราย(+ ราย)เสียชีวิตสะสม จำนวน 9 ราย อ.ศรีสวัสดิ์ ติดเชื้อสะสม จำนวน 252ราย (+1 ราย) เสียชีวิตสะสม 0 ราย อ.หนองปรือ ติดเชื้อสะสมจำนวน 381 ราย เสียชีวิตสะสม จำนวน 7 ราย อ.เลาขวัญ ติดเชื้อสะสม จำนวน 350 ราย (+5 ราย)เสียชีวิตสะสม จำนวน 4 ราย อ.บ่อพลอย ติดเชื้อสะสมจำนวน 517 ราย (+6 ราย) เสียชีวิตสะสม 10 ราย อ.ห้วยกระเจา ติดเชื้อสะสม จำนวน 73 ราย เสียชีวิตสะสม จำนวน 1 ราย อ.ไทรโยค ติดเชื้อสะสม จำนวน 1,186 ราย เสียชีวิต 1 ราย สะสม จำนวน 14 ราย อ.พนมทวน ติดเชื้อสะสม จำนวน 581 ราย เสียชีวิตสะสม จำนวน 3 ราย อ.ด่านมะขามเตี้ย ติดเชื้อสะสม จำนวน 284 ราย (+1 ราย) เสียชีวิตสะสม จำนวน 2 ราย อ.ท่าม่วง ติดเชื้อสะสม จำนวน 2,140 ราย (+9 ราย)เสียชีวิตสะสม จำนวน 12 ราย อ.เมืองกาญจนบุรี ติดเชื้อสะสม จำนวน 4,247 ราย (+8 ราย) เสียชีวิตสะสม 40 ราย และ อ.ท่ามะกา ติดเชื้อสะสม จำนวน 5,373 ราย (+9 ราย)เสียชีวิต 1 ราย สะสม จำนวน 51 ราย จากตารางรายงานพบผู้ติดเชื้อรายใหม่ทั้ง 42 ราย แหล่งติดเชื้อกลับจากพื้นที่เสี่ยง 18 ราย สัมผัสผู้ป่วยติดเชื้อภายในจังหวัด จำนวน 16 ราย สัมผัสผู้ติดเชื้อนอกจังหวัด จำนวน 2 ราย คลัสเตอร์กลุ่มสังสรรค์งานวันเกิด ชาว ต.หลุมรัง อ.บ่อพลอย จำนวน 4 ราย คลัสเตอร์ศูนย์พม่า ต.ท่าขนุน อ.ทองผาภูมิ จำนวน 1 ราย คลัสเตอร์บ้านพระเจดีย์สามองค์ ต.หนองลู อ.สังขละบุรี จำนวน 1 ราย - 003",https://www.naewna.com/local/611497,2021_10_26
ด่วน! ไฟไหม้นิคมอุตสาหกรรมนวนคร อ.คลองหลวง จ.ปทุมธานี,วันที่ 26 ตุลาคม 2564 เวลา 16.00 น. เกิดเหตุเพลิงไหม้ ภายในนิคมอุตสาหกรรมนวนคร อ.คลองหลวง จ.ปทุมธานี เจ้าหน้าที่ดับเพลงอยู่ระหว่างเข้าควบคุม ขอบคุณภาพ : พรุ่งนี้ ต้องดีกว่าเดิม,https://www.naewna.com/local/611513,2021_10_26
'ญี่ปุ่น'จับตา‘ภูเขาไฟอะโสะ’ เสี่ยงปะทุใหญ่อีกครั้ง,"26 ตุลาคม 2564 สำนักข่าวซินหัวรายงาน สำนักอุตุนิยมวิทยาญี่ปุ่น (JMA) ได้ประกาศเตือนภัยภูเขาไฟอะโสะในจังหวัดคุมาโมโตะทางตะวันตกเฉียงใต้ของประเทศ อาจเกิดการปะทุครั้งใหญ่อีกครั้ง หลังจากมีการปะทุของภูเขาไฟเพิ่มขึ้น เมื่อวันจันทร์ (25 ต.ค.) สำนักฯ เปิดเผยว่าการปะทุของภูเขาไฟเกิดขึ้นที่ปากปล่องภูเขาไฟนากาดาเกะ หมายเลข 1 (No. 1 Nakadake crater) มีแรงสั่นสะเทือนเพิ่มขึ้นอย่างรวดเร็วตั้งแต่ช่วงค่ำวันอาทิตย์ (24 ต.ค.) จนถึงช่วงเช้าวันจันทร์ (25 ต.ค.) พร้อมยืนยันการเปลี่ยนแปลงที่เกิดจากการขยายตัวในแอ่งของปล่องภูเขาไฟดังกล่าวอย่างชัดเจน หลังเกิดการปะทุของปล่องภูเขาไฟดังกล่าว ซึ่งตั้งอยู่สูงเหนือระดับน้ำทะเล 1,506 เมตร เมื่อช่วงก่อนเที่ยงวันพุธ (20 ต.ค.) สำนักฯ ได้ยกระดับการแจ้งเตือนภัยภูเขาไฟอะโสะเป็นระดับ 3 จากทั้งหมด 5 ระดับ พร้อมห้ามประชาชนเข้าใกล้พื้นที่ปล่องภูเขาไฟในรัศมี 2 กิโลเมตร สำนักฯ กล่าวว่าเถ้าภูเขาไฟพวยพุ่งออกจากปล่องภูเขาไฟไปไกลกว่า 1 กิโลเมตร โดยก๊าซร้อน (pyroclastic flow) ไหลทะลักไปทางตะวันตกของปล่องภูเขาไฟในระยะ 1.3 กิโลเมตร เป็นครั้งแรกนับตั้งแต่เดือนตุลาคม 2016 ทั้งนี้ ไม่มีรายงานผู้เสียชีวิตและบาดเจ็บในสัปดาห์ก่อน โดยช่วงที่ภูเขาไฟเกิดการปะทุ นักปีนเขาที่ติดค้างอยู่ด้านบน 16 คน ได้เคลื่อนย้ายลงมาโดยไม่มีผู้ใดได้รับบาดเจ็บ",https://www.naewna.com/inter/611516,2021_10_26
‘โควิดกรุงเทพฯ’ 50 เขตวันนี้ 10 อันดับสูงสุด ‘บางเขน’ยึดเบอร์1 หนึ่งเดียวที่รอด'บางรัก',วันที่ 26 ตุลาคม 2564 เพจ กรุงเทพมหานคร โดยสำนักงานประชาสัมพันธ์ รายงานจำนวนผู้ป่วยรายเขตที่มีที่อยู่ในพื้นที่กรุงเทพฯ ประจำวันที่ 26 ตุลาคม 2564 รวม 50 เขต มีผู้ติดเชื้อ 759 ราย อยู่ระหว่างติดตามที่อยู่ขณะป่วย 18 ราย สำหรับ 10 อันดับเขตที่มีผู้ติดเชื้อสูงสุด 1. บางเขน 70 ราย 2. ราชเทวี 45 ราย 3. จตุจักร 34 ราย 4. ดินแดง 33 ราย 5. บางพลัด 33 ราย 6. ประเวศ 32 ราย 7. ทวีวัฒนา 31 ราย 8. บางซื่อ 28 ราย 9. บางนา 26 ราย 10. บางกอกน้อย 25 ราย,https://www.naewna.com/local/611522,2021_10_26
เศร้า! นศ.สาวพังงาถูกตัดขาหลังฉีดแอสตราฯ ล่าสุดเสียชีวิตแล้ว,วันที่ 26 ตุลาคม 2564 ผู้สื่อข่าวรายงานว่า ที่บ้านนางห้าเหลี้ยอายุ 85 ปี ชาวจ.พังงา เป็นย่าของ น.ส.เกตุน์สิรีอายุ 20 ปี ซึ่งฉีด วัคซีน ซิโนแวค เข็มที่ 1 วันที่ 22 ก.ค.64 ฉีด วัคซีนแอสตร้าเซนเนก้า เป็นสูตรไขว้เข็มที่ 2 วันที่ 13 ส.ค.64 หลังจากฉีดยาเข็มที่ 2 ประมาณ 3 วัน น.ส.เกตุน์สิรี มีอาการรู้สึกแน่นหน้าอก ผ่านไปอีก 2 วัน จึงพบแพทย์ ซึ่งแพทย์ ได้รับแจ้งว่าติดเชื้อทางเดินปัสสาวะ หนึ่งอาทิตย์ต่อมานัดใน วันที่ 28 ส.ค.64 เข้าโรงบาลพังงาวันแรก ช่วงเย็น น้องรู้สึกปวดขาเดินไม่ได้ชาไปหมด วันที่ 29 ส.ค.64 ช่วงเช้า โรงพยาบาลพังงาส่งตัวเข้าเอ็กซเรย์ที่ โรงพยาบาลสุราษฎร์ธานี วันที่ 29 ส.ค.64 เวลา 23.00 น. ผ่าตัดขาครั้งแรกเพื่อเปิดเส้นเลือดที่อุดตัน วันที่ 30 ส.ค.64 โรงพยาบาลพังงา ส่งตัวรักษาต่อโรงพยาบาลกระบี่ พบหมอเฉพาะทาง เกี่ยวกับเส้นเดือน วันที่ 3 ก.ย.64 โรงพยาบาลกระบี่แจ้งว่าขาดีขึ้นส่งตัวกลับรักษาต่อโรงพยาบาลพังงา หมอโรงพยาบาลกระบี่นัดอีก 1 เดือน เข้ารักษาตัวที่โรงพยาบาลกระบี่ 30 ส.ค.64 ถึง 3 ก.ย.64 กระทั่ง วันที่ 13-14 ก.ย.64 โรงพยาบาลพังงา ส่งตัวรักษาต่อ โรงพยาบาลสงขลานครินทร์ฯ วันที่ 16 ก.ย.64 โรงพยาบาลสงขลานครินทร์ฯ แจ้งว่าน้องต้องตัดขา มีเนื้อตายเยอะ คืนวันที่ 22-23 ต.ค.64 โรงพยาบาลสงขลานครินทร์ฯ โทรมาแจ้งน้องต้องผ่าตัดสมอง เพราะมีเลือดออกในสมอง น้องได้รับการผ่าตัดฉุกเฉิน เช้าวันที่ 23 ต.ค.64 โรงพยาบาลสงขลานครินทร์ฯ แจ้งญาติน้องยังไม่ฟื้นไม่ตอบสนอง ใช้เครื่องช่วยหายใจ 100% วันที่ 24 ต.ค.64 โรงพยาบาลสงขลานครินทร์ฯ แจ้งให้ย่าและครอบครัวเดินทางมาพบที่โรงพยาบาลสงขลานครินทร์ฯ วันที่ 25 ต.ค.64 น้องได้เสียชีวิต ทางย่าและครอบครัวได้นำร่างที่ไร้วิญญาณมาประกอบพิธีกรรมทางศาสนาที่ อ.อ่าวลึก จ.กระบี่ โดยทาง นางห้าเหลี้ย อายุ 85 ปี ย่าของผู้เสียชีวิต กล่าวว่า ตนเองรู้สึกเสียใจในเหตุการณ์ที่เกิดขึ้น ที่ผ่านมาเข้าใจดีว่าหน่วยงานแต่ละหน่วยงานให้ความช่วยเหลือ หลานรักคนนี้มาตลอดตั้งแต่เข้ารับการรักษา หลังจากนี้เมื่อไม่มีหลานรักแล้วตนเองก็ไม่มีใครให้พึ่งพา เนื่องจาก หลานคนนี้อยู่กับตนเองมาตั้งแต่ พ่อของหลานเสียชีวิต ส่วนแม่ได้ออกจากบ้านดังกล่าวไปนานแล้ว จากนี้ไปก็ไม่รู้ชะตากรรมของตนเองว่าจะใช้ชีวิตอยู่อย่างไร,https://www.naewna.com/local/611529,2021_10_26
ชาวบ้านโพนพิสัยถกปม'บั้งไฟพญานาค' แยกให้ออก'ลูกไฟ'กับ'ลูกปืน',จ.หนองคาย ชาวบ้านริมโขงบอกปม 'บั้งไฟพญานาค' ต้องแยกให้ออก'ลูกไฟ'กับ'ลูกปืน' จากกรณีที่มีเพจหนึ่งพิสูจน์บั้งไฟพญานาคและมีการยื่นหนังสือกับสถานทูตลาวแล้วนั้น ในวันนี้ (26 ต.ค.64) ชาวบ้านริมแม่น้ำโขงที่ อ.โพนพิสัย จ.หนองคาย ได้มีการจับกลุ่มพูดคุยกันถึงเหตุการณ์ที่เกิดขึ้น โดยทุกคนล้วนพูดเป็นเสียงเดียวกันว่าเป็นสิ่งที่ชาวริมน้ำโขงเห็นมานานนับร้อยปี บอกเล่ากันมาตั้งแต่รุ่นปู่ย่า นายขาว สิงหศิริ ชาวอำเภอโพนพิสัย กล่าวว่า เมื่อปี 2509 สมัยนั้น พายเรือลงแข่งในแม่น้ำโขงจะมีลูกไฟสีแดงพุ่งขึ้นจากข้างเรือ สูงประมาณ 3 เมตร ขึ้นมาเยอะมากจนตกใจ พระในวัดรีบบอกให้ขึ้นจากน้ำโขง บอกว่าเป็นลูกไฟผี นอกจากนี้ตามปลักควาย ห้วยหลวงลำน้ำสาขาของแม่น้ำโขงก็มีเกิดขึ้นเป็นชุด ชุดละ 10-20 ลูก ไม่มีเสียง สีสวย เมื่อก่อนเรียกบั้งไฟผี เพิ่งมาเปลี่ยนเรียกเป็นบั้งไฟพญานาคเมื่อไม่นานมานี้ เห็นมาแต่สมัยเป็นเด็ก นายสาคร วงศ์ชาญศรี อายุ 72 ปี ชาวอำเภอโพนพิสัย กล่าวว่า ในเขตพื้นที่อำเภอโพนพิสัย เป็นไปไม่ได้ที่จะเป็นการยิงปืน เมื่อก่อนนี้จะมีบั้งไฟผีตั้งแต่ปากห้วยหลวงจนถึงวัดไทย สมัยนั้นไม่เคยได้ยินว่าที่อื่นมีด้วยหรือไม่ ตนตอบไม่ได้ว่าบั้งไฟผีเกิดจากอะไร แต่ตอบได้ว่าเป็นปรากฏการณ์ทางธรรมชาติ ต้องแยกให้ออกว่าอันไหนลูกไฟ อันไหนลูกปืน ถ้าเป็นปืนต้องมีเสียง ตอนนี้ตน 72 ปี แล้ว คนสมัยพ่อแม่ตนก็เห็นแล้ว นับเป็นร้อยปีจะเอาปืนที่ไหนมายิง . 009,https://www.naewna.com/likesara/611531,2021_10_26
บอร์ดโรคติดต่ออยุธยาสั่งทบทวนมาตรการเปิดเรียน ON-SITE 15 พ.ย.,"บอร์ดโรคติดต่ออยุธยาสั่งทบทวนมาตรการเปิดเรียน ON-SITE 15 พ.ย. 26 ตุลาคม 2564 ดร.อุดมศักดิ์ เพชรผา ศึกษาธิการจังหวัดพระนครศรีอยุธยา เปิดเผยว่า ในวันที่ 1 พฤศจิกายน 2564 จะเป็นการเปิดภาคการศึกษาที่ 2 ประจำปีการศึกษา 2564 โดยกระทรวงศึกษาธิการจังหวัดพระนครศรีอยุธยา ได้วางมาตรการในการเปิดการเรียนในภาคเรียนที่ 2 ในช่วงแรกตั้งแต่วันที่ 1-12 พฤศจิกายน 2564 เป็นการเรียนผ่านระบบ On- line , On–Demand และ On-Hand และในวันที่ 15 พฤศจิกายน 2564 จะเป็นการเรียนแบบ On-Site ทางศึกษาธิการจังหวัดพระนครศรีอยุธยา วางแนวทางมาตรการสาธารณสุข เพื่อสกัดโควิด-19 ดังนี้ 1. ตรวจคัดกรอง วัดอุณหภูมิหน้าโรงเรียน วัดไข้ อาการเสี่ยง ก่อนเข้าสถานศึกษา 2. สวมหน้ากากอนามัยตลอดเวลาที่อยู่ในโรงเรียน 3. โรงเรียนจัดให้มีจุดล้างมือ เจลล้างมือ หลายจุดในโรงเรียน 4. ต้องเว้นระยะห่าง 1-2 เมตร 5. ทำความสะอาดห้องเรียน พื้นผิวสัมผัสร่วม เปิดหน้าต่างประตูระบายอากาศ 6. ลดการจัดกิจกรรมที่มีการรวมกลุ่มของคนจำนวนมาก ลดการแออัด และหากพบนักเรียนห้องใดติดเชื้อ ให้กักตัวเฉพาะกลุ่มเสี่ยงสูง หยุดเฉพาะห้องนั้น ๆ ส่วนห้องเรียนอื่น ๆ ก็มาเรียนตามปกติ หากผู้ปกครองท่านใดยังไม่มั่นใจกับการให้ลูกมาโรงเรียน ก็สามารถเรียนออนไลน์ต่อไปได้ ทั้งนี้ แต่ละโรงเรียนต้องประเมินว่าโรงเรียนมีความพร้อมแค่ไหน โดยให้ทาง ผอ.โรงเรียน ต้องเป็นผู้ประเมินด้วยตนเอง อย่างไรก็ตาม ล่าสุดทางคณะกรรมโรคติดต่อจังหวัดพระนครศรีอยุธยา พิจารณาและมีมติให้ทางศึกษาธิการฯ กลับไปทบทวนแผนการเปิดเรียนในวันที่ 15 พฤศจิกายน 2564 ตามมาตรการของกรมควบคุมโรค และต้องทำแผนเปิดเรียนในมาตรการต่าง ๆ ไม่ว่าจะเป็นการเตรียมห้องเรียน จำนวนนักเรียนต่อห้องแออัดหรือไม่ ต้องมีการเว้นระยะห่าง รูปแบบการจัดการเรียนการสอนจะออกแบบอย่างไร ทุกอย่างต้องมีมาตรการรองรับให้ชัดเจน และหากพบมีการระบาดติดเชื้อในโรงเรียนก็ต้องเตรียมแผนเผชิญเหตุ ร่วมกับโรงพยาบาล อสม. จังหวัด ได้อย่างรวดเร็วด้วย และนำเสนอการขอเปิดเรียนแบบ On- Site ต่อคณะกรรมการโรคติดต่ออีกครั้ง -005",https://www.naewna.com/local/611536,2021_10_26
ผบ.ทบ.ลุยชายแดน สางปัญหา'แรงงานเมียนมา'ทะลัก สั่งขยายผลเอาผิดต้นตอ,"ผบ.ทบ.ลงพื้นที่ชายแดนด้านตะวันตก หลังแรงงานเมียนมาทะลักเข้มลาดตระเวณกลางวัน-กลางคืนขยายผลเอาผิดต้นตอ เมื่อวันที่ 26 ตุลาคม 2564 พ.อ.หญิงศิริจันทร์ งาทอง รองโฆษกกองทัพบก เปิดเผยว่าพล.อ.ณรงค์พันธ์ จิตต์แก้วแท้ ผู้บัญชาการทหารบก เดินทางตรวจเยี่ยมชายแดนทางด้านตะวันตกไทย-เมียนมา ด้าน อ.สวนผึ้ง จ.ราชบุรี ในพื้นที่รับผิดชอบของกองกำลังสุรสีห์ เพื่อติดตามภารกิจป้องกันชายแดน สกัดกั้นสิ่งผิดกฎหมาย โดยเฉพาะแรงงานต่างด้าวลักลอบเข้าเมืองผิดกฎหมายและไม่ผ่านการคัดกรองโรค ซึ่งเป็นไปตามบัญชาของ พล.อ.ประยุทธ์ จันทร์โอชา นายกรัฐมนตรี รัฐมนตรีว่าการกระทรวงกลาโหม ที่ให้เหล่าทัพบูรณาการร่วมกับส่วนราชการที่รับผิดชอบ เตรียมความพร้อมรับการเปิดประเทศใน พ.ย.นี้ โดย ผู้บัญชาการทหารบก ได้ตรวจเยี่ยมรับทราบผลการปฏิบัติงาน พร้อมกับให้กำลังใจเจ้าหน้าที่ ณ ฐานปฏิบัติการตามแนวชายแดนไทย-เมียนมา หลายแห่ง ของหน่วยเฉพาะกิจทัพพระยาเสือ ซึ่งภูมิประเทศส่วนใหญ่เป็นภูเขาสูงชัน เส้นทางเข้า-ออก ยากลำบาก เป็นจุดยุทธศาสตร์ในการสกัดกั้นสิ่งผิดกฎหมายและการลักลอบเข้าเมือง ได้แก่ จุดผ่อนปรนช่องทางตะโกบน , จุดตรวจแปดเหลี่ยม ในความรับผิดชอบของกองร้อยทหารพราน 1109 และจุดตรวจบูรณาการร่วมของส่วนราชการ อ.สวนผึ้ง ได้พบปะให้กำลังใจกับตำรวจตระเวนชายแดน อาสาสมัครสาธารณสุขและอาสาสมัครหมู่บ้าน ทั้งนี้ ผู้บัญชาการทหารบก กล่าวว่า แนวโน้มการลักลอบเข้าเมืองในปัจจุบันเพิ่มมากขึ้น ทำให้การปฏิบัติภารกิจของเจ้าหน้าที่ยากลำบากยิ่งขึ้น ขอให้ปฏิบัติงานด้วยความระมัดระวัง และนำยุทโธปกรณ์พิเศษมาใช้ในการเฝ้าตรวจ ติดตั้งไฟส่องสว่างเพื่อช่วยตรวจการณ์ในเวลากลางคืน วางเครื่องกีดขวางปิดกั้นช่องทางธรรมชาติ รวมทั้งการประสานความร่วมมือกับหน่วยงานในจังหวัดอย่างใกล้ชิด รวบรวมข้อมูล พยานหลักฐาน และติดตามการปฏิบัติทุกขั้นตอน นำไปสู่ต้นตอของขบวนการนำพา และดำเนินคดีตามกฎหมายต่อไป พร้อมให้กำลังใจเจ้าหน้าที่ทุกคนในการดูแลพื้นที่ชายแดน ให้ปฏิบัติงานอย่างเต็มกำลังเพื่อประเทศชาติ ทั้งนี้ ในปี 2564 ที่ผ่านมา กองกำลังสุรสีห์ ซึ่งดูแลพื้นที่ชายแดนไทย-เมียนมา ด้าน จ.กาญจนบุรี ราชบุรี ประจวบคีรีขันธ์ จับกุมผู้ลักลอบเข้าเมืองโดยผิดกฎหมายและผู้นำพา ได้ 3,036 คน สถิติล่าสุดตั้งแต่ 1 - 25 ต.ค.64 ตรวจพบการลักลอบ 61 ครั้งผู้หลบหนีเข้าเมือง 928 คนและผู้นําพา 33 คน ซึ่งมีแนวโน้มที่สูงขึ้นจึงต้องเฝ้าระวัง และเพิ่ม มาตรการต่างๆ อย่างเข้มงวด ส่วนการติดตามการดําเนินคดีกับผู้นําพา ตั้งแต่ 1 ต.ค.63 ถึง ปัจจุบัน มีจํานวน 83 คดี และศาลตัดสินแล้ว จํานวน 25 คดี ถือเป็นการปฏิบัติงานของกองกำลังป้องกันชายแดน ที่สามารถช่วยแก้ปัญหาแรงงานต่างด้าวลักลอบเข้าเมืองด้วยกระบวนการตามกฎหมายอย่างเป็นระบบ การตรวจชายแดนในครั้งนี้ นอกจากจะรับทราบภารกิจด้านความมั่นคง เพื่อขับเคลื่อนนโยบายเปิดประเทศของรัฐบาล ผู้บัญชาการทหารบกยังให้ความสำคัญกับการดูแลคุณภาพชีวิตของกำลังพลที่ปฏิบัติหน้าที่ในพื้นที่ชายแดน ได้ให้กำลังใจ กำชับให้ทุกคนทำงานด้วยความระมัดระวัง ทั้งในภารกิจสกัดกั้นเฝ้าตรวจชายแดน และการป้องกันโรคโควิด-19 พร้อมกับให้ช่วยประชาสัมพันธ์ ค้นหาหรืออำนวยสะดวกในการสมัครรับราชการทหารของกองทัพบก ให้กับผู้ที่อยู่ในพื้นห่างไกล ด้อยโอกาส ได้ทราบข้อมูลการรับสมัครและมีโอกาสเข้ารับการคัดเลือกเป็นทหารของกองทัพบกอย่างเต็มที่ ตามนโยบายที่ส่งเสริมให้ผู้ที่มีใจรักในอาชีพทหาร ได้เข้ามาเป็นส่วนหนึ่งของกองทัพ - 006",https://www.naewna.com/local/611538,2021_10_26
สื่ออังกฤษจับตา‘ทะลุแก๊ซ’ ชี้พื้นเพสะท้อนแนวทางเคลื่อนไหว แม้มุ่งไล่‘บิ๊กตู่’ไม่ต่างม็อบนศ.,26 ต.ค. 2564 เว็บไซต์ นสพ.Daily Mail ของอังกฤษ เสนอรายงานพิเศษ Thailand protests fade but the hardcore battle on กล่าวถึงสถานการณ์ทางการเมืองในประเทศไทย ที่รัฐบาลนำโดยนายกรัฐมนตรี พล.อ.ประยุทธ์ จันทร์โอชา (Prayut Chan-O-Cha) เผชิญการชุมนุมประท้วงขับไล่ต่อเนื่องยาวนานข้ามปี อย่างไรก็ตาม ระยะหลังๆ ฝ่ายตรงข้าม พล.อ.ประยุทธ์ ที่เคลื่อนไหวอย่างสงบเริ่มลดบทบาทลง แต่มีกลุ่มที่ใช้ความรุนแรงปรากฏขึ้นแทน รายงานข่าวเล่าถึงกลุ่ม ทะลุแก๊ซ (Thalugaz) ซึ่งมีอาวุธเป็นหนังสติ๊ก พลุไฟ และระเบิดขว้างแบบทำเองที่เรียกกันว่า ปิงปอง (Ping Pong) เข้าปะทะกับตำรวจชุดควบคุมฝูงชน (คฝ.) อยู่บ่อยครั้ง ว่า ทะลุแก๊ซเป็นกลุ่มที่เกิดจากการรวมตัวอย่างหลวมๆ ของฝ่ายต่อต้าน พล.อ.ประยุทธ์ สมาชิกส่วนใหญ่เป็นวัยรุ่นอายุ 20 ต้นๆ ที่มีพื้นเพมาจากครอบครัวชนชั้นแรงงาน พวกเขาเรียนรู้การทำระเบิดและนัดรวมตัวผ่านสื่อออนไลน์ สมาชิกกลุ่มวัย 17 ปี รายหนึ่ง เล่าว่า พวกตนรวมกลุ่มกันบริเวณแยก เคลื่อนขบวน ปาระเบิดปิงปอง และถูกตอบโต้จากฝ่ายตำรวจด้วยกระสุนยาง ชื่อกลุ่มทะลุแก๊ซ มีความหมายในภาษาไทยว่า ฝ่าแนวแก๊สน้ำตา (breaking through tear gas) พวกเขามีแนวทางการเคลื่อนไหวที่พร้อมจะตอบโต้หากถูกเจ้าหน้าที่ปราบปราม แตกต่างจากการชุมนุมของนักเรียน-นักศึกษา ที่เน้นการทำกิจกรรมเชิงสัญลักษณ์ เช่น การปราศรัย การแสดงศิลปะล้อเลียนการเมือง อย่างไรก็ตาม การชุมนุมในลักษณะนี้ก็ยังถูกปราบปรามจากตำรวจ ท่ามกลางเสียงวิพากษ์วิจารณ์ว่าตำรวจทำเกินกว่าเหตุ แต่ฝั่งตำรวจก็ยืนยันว่าใช้มาตรการตามหลักสากล นอกจากแนวทางการเคลื่อนไหวแล้ว เหตุผลในการขับไล่ พล.อ.ประยุทธ์ ของกลุ่มทะลุแก๊ซ ยังแตกต่างกัน กล่าวคือ ในขณะที่กลุ่มนักเรียน-นักศึกษา มุ่งเน้นการแก้ไขรัฐธรรมนูญและปฏิรูปการเมืองรวมถึงประเด็นที่เป็นเรื่องอ่อนไหวของสังคมไทย กลุ่มทะลุแก๊ซขับเน้นประเด็นผลกระทบด้านเศรษฐกิจและสังคมของคนไทยภายใต้รัฐบาล พล.อ.ประยุทธ์ ผู้ประท้วงที่เข้าร่วมกับกลุ่มทะลุแก๊ซ จำนวนมากเป็นบุตรหลานของพ่อแม่ผู้ปกครองที่มีรายได้น้อย ครัวเรือนของพวกเขาได้รับผลกระทบจากมาตรการล็อกดาวน์เพื่อควบคุมการระบาดของไวรัสโควิด-19 วัยรุ่นอายุ 18 ปีรายหนึ่ง เล่าว่า ญาติของคนเคยมีรายได้ 3-4 พันบาทต่อวัน แต่ปัจจุบันเหลือเพียง 1-2 พันบาทต่อวัน ส่วนตนเองเดิมมีอู่ซ่อมรถอยู่ที่ จ.สุรินทร์ ทางภาคตะวันออกเฉียงเหนือของไทย วิกฤติโรคระบาดทำให้อู่ต้องปิดตัวลง และต้องเข้ามาเลี้ยงชีพด้วยการรับจ้างส่งน้ำแข็งรอบกรุงเทพฯ รายงานกล่าวต่อไปว่า ชนชั้นล่างในสังคมไทยได้รับผลกระทบจากสถานการณ์โควิด-19 นอกจากเรื่องเศรษฐกิจแล้วยังรวมถึงเรื่องสุขภาพ เนื่องด้วยพวกเขามักอาศัยอยู่ในชุมชนแออัด ซึ่งเป็นสภาพแวดล้อมที่เอื้อต่อการระบาดของโรคอย่างรวดเร็ว นั่นจึงไม่ใช่เรื่องบังเอิญที่ย่าน ดินแดง (Dun Daeng) หนึ่งในที่ตั้งของชุมชนของผู้มีรายได้น้อยกลางกรุงเทพฯ ที่อยู่ใกล้กับทั้งอพาร์ตเมนท์หรูและบ้านพักของ พล.อ.ประยุทธ์ จะกลายเป็นพื้นที่ปะทะระหว่างกลุ่มทะลุแก๊ซกับตำรวจ รศ.ดร.สมชาย ภคภาสน์วิวัฒน์ (Somjai Phagaphasvivat) นักวิชาการอิสระด้านเศรษฐศาสตร์และการเมือง ให้ความเห็นว่า แม้จะเป็นฝ่ายต่อต้านรัฐบาลเหมือนกัน แต่ในประเทศที่ช่องว่างระหว่างคนรวยกับคนจนกว้างมาก แนวทางที่แสดงออกจึงแตกต่างกันไปตามแต่ละชนชั้น ขณะที่เสียงสะท้อนจากผู้อยู่อาศัยในย่านดินแดง ก็มีทั้งผู้ที่เห็นใจผู้ประท้วงเพราะมองว่าตำรวจใช้ความรุนแรงก่อน และผู้ที่ไม่เห็นด้วยกับการเคลื่อนไหวเพราะได้รับผลกระทบจากเสียงดังและความรุนแรง รายงานจากสื่ออังกฤษทิ้งท้ายว่า ฝ่ายตำรวจเองก็บาดเจ็บจากการปะทะเช่นกัน โดยเฉพาะเจ้าหน้าที่นายหนึ่งถูกยิงเข้าที่ศีรษะอาการสาหัส ถึงกระนั้น กลุ่มทะลุแก๊ซก็ยืนยันจะเคลื่อนไหวต่อไป ตราบใดที่ พล.อ.ประยุทธ์ ยังไม่ยอมลาออกจากตำแหน่งนายกรัฐมนตรี ซึ่งนั่นหมายถึงชาวดินแดงก็จะต้องนอนไม่หลับยามค่ำคืนต่อไปด้วย,https://www.naewna.com/politic/611434,2021_10_26
เข้มชายแดนตะวันตก! ทหารพราน35ซีล‘แม่ระมาด-ท่าสองยาง’ สกัดต่างด้าวลอบนำเข้าโควิด,"เข้มชายแดนตะวันตก! ทหารพราน35ซีลแม่ระมาด-ท่าสองยาง สกัดต่างด้าวลอบนำเข้าโควิด 26 ตุลาคม 2564 หน่วยเฉพาะกิจกรมทหารพรานที่ 35 ยังคงปฏิบัติภารกิจอย่างหนัก เพื่อสกัดกั้นการลอบเข้าเมืองผิดกฎหมาย ด้วยการลาดตระเวนทั้งทางบก ทางน้ำในพื้นที่ตะวันตกด้านชายแดน จ.ตาก ระยะทางหลายร้อยกิโลเมตร ตลอด 24 ชั่วโมง มีการจัดชุดปฏิบัติการออกลาดตระเวนเพิ่มความเข้มงวดบริเวณเขตรอยต่อระหว่างฐานปฏิบัติการตามแนวชายแดนในหน่วยขึ้นตรงที่ประจำการปฏิบัติหน้าที่ในพื้นที่ อ.แม่ระมาด และ อ.ท่าสองยาง จ.ตาก เพื่อเป็นการสกัดกั้นแรงงานต่างด้าวหลบหนีเข้าเมืองโดยผิดกฎหมาย และเป็นการป้องกันการแพร่ระบาดเชื้อไวรัสโควิด-19 , การสกัดกั้นการลักลอบค้าอาวุธสงคราม , ยาเสพติด และสิ่งผิดกฎหมายอื่นๆ โดยได้ขอความร่วมมือกับชาวบ้านในพื้นที่ร่วมเป็นหูเป็นตาในการแจ้งเบาะแสหากพบเห็นการลักลอบหลบหนีเข้าเมืองโดยผิดกฎหมาย และสิ่งผิดกฎหมายทุกชนิดอีกด้วย ทั้งนี้ พื้นที่เฝ้าระวัง ก่อนถึงแนวชายแดนไทย-เมียนมา ด้าน จ.ตาก หน่วยเฉพาะกิจกรมทหารพรานที่ 35 ใช้กลไกการสร้างการรับรู้ การสร้างความเข้าใจในการบังคับใช้กฎหมายของไทยในการลักลอบเข้าเมือง และขอความร่วมมือให้เข้าตามช่องทางที่ถูกต้อง รวมถึงใช้กลไกหมู่บ้านเข้มแข็งคู่ขนานตามแนวชายแดนประสานข้อมูลกลุ่มขบวนการลักลอบเข้าเมืองผิดกฎหมาย โดยประสานปฏิบัติกับหน่วยประสานงานประจำพื้นที่ หน่วยเฉพาะกิจกรมทหารพรานที่ 35 ไม่เพียงแต่จะทำหน้าที่สกัดกั้นการลักลอบเข้าเมืองผิดกฎหมาย ป้องกันการนำเชื้อไวรัส โควิด-19 เข้าประเทศตามพันธกิจจัดระเบียบชายแดน รวมไปถึงการสกัดยาเสพติด ทั้งยาบ้า ไอซ์ สิ่งผิดกฎหมาย และอาชญากรรมต่างๆ ที่มีความรุนแรงไม่แพ้กัน ขณะเดียวกัน ยังต้องดำรงไว้ซึ่งการรักษาอธิปไตยตามแนวชายแดน และช่วยเหลือประชาชนที่ประสบภัยพิบัติให้ครอบคลุมทุกมิติ ตามสรรพกำลังและยุทโธปกรณ์ทั้งหมดที่มี -005",https://www.naewna.com/local/611545,2021_10_26
วัดใจ'บิ๊กป้อม'!!! 'ธรรมนัส'เคลื่อนไหวแล้ว ไม่หวั่นกระแสปลดพ้นแม่บ้านพรรค,ธรรมนัสไม่หวั่นกระแสปลดพ้นแม่บ้านพรรค ลั่นไม่บั่นทอน ขอรอความชัดเจนถก กก.บห.28 ต.ค.นี้ เมื่อวันที่ 26 ตุลาคม 2564 ร.อ.ธรรมนัส พรหมเผ่า ส.ส.พะเยา ในฐานะเลขาธิการพรรคพลังประชารัฐ (พปชร.) กล่าวถึงกรณีความเคลื่อนไหวปรับโครงสร้างพรรค อาจทำให้พ้นตำแหน่งเลขาธิการพรรค ว่า เพิ่งทราบข่าว และยังไม่ได้พูดคุยกับ พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรค เนื่องจากเพิ่งเดินทางกลับจากต่างจังหวัด เมื่อถามว่า จะตัดสินใจอย่างไรกับเรื่องที่เกิดขึ้น ร.อ.ธรรมนัส กล่าวว่า คงต้องปล่อยให้เป็นเรื่องของหัวหน้าพรรค และกรรมการบริหารพรรคตัดสินใจ และคงต้องรอการประชุม กก.บห.ในวันที่ 28 ต.ค.ที่หัวหน้าพรรคได้นัดประชุมด่วนในเวลา 13.30 น.เพื่อชี้แจงถึงกระแสข่าวต่างๆ ที่เกิดขึ้น ให้เกิดความชัดเจน โดยตนจะเข้าร่วมประชุมด้วย เมื่อถามว่า รู้สึกบั่นทอนหรือไม่กับข่าวที่ออกมา ร.อ.ธรรมนัส กล่าวว่า ไม่บั่นทอนอะไร และจะไม่ดำเนินการอะไรเพื่อตอบโต้ ให้เป็นเรื่องที่พรรคต้องตัดสินใจ - 006,https://www.naewna.com/politic/611550,2021_10_26
เดือด!4 ส.ส.เพื่อไทยแจ้งจับ'ผอ.สำนักพุทธเมืองน้ำดำ' ป้ายสีชักใยค้านปลดเจ้าคุณบัวศรี,"4 ส.ส.พรรคเพื่อไทยเดือดขึ้นโรงพักแจ้งความดำเนินคดี ผอ.สำนักงานพระพุทธศาสนากาฬสินธุ์ กรณีทำหนังสือรายงานกล่าวหา 7 นักการเมืองเคลื่อนไหวล่ารายชื่อคัดค้านปมถอดถอนเจ้าคณะจังหวัดกาฬสินธุ์ (ธรรมยุต) พร้อมชงเรื่องเข้าคณะกรรมาธิการกฎหมาย สภาผู้แทนราษฎร ยืนยันเอาเรื่องให้ถึงที่สุด ชี้เจตนาทำแผ่นดินอีสานแตกแยก เมื่อเวลา 10.30 น.วันที่ 26 ต.ค.64 ที่ สภ.เมืองกาฬสินธุ์ ดร.นิยม เวชกามา ส.ส.กลนคร นางบุญรื่น ศรีธเรศ ส.ส.กาฬสินธุ์ อดีต รมช.ศึกษาฯ, นายพีระเพชร ศิริกุล ส.ส.กาฬสินธุ์ และนายคมเดช ไชยศิวามงคล ส.ส.กาฬสินธุ์ ซึ่งทั้งหมดเป็น ส.ส.พรรคเพื่อไทย ได้นำเอกสารหลักฐานเข้าแจ้งความร้องทุกข์กับ พ.ต.ท.ชูชาติ อุทธิสินธุ์ พนักงานสอบสวน และ พ.ต.ท.สุเทพ ภูกัณหา รองผกก.(สอบสวน) สภ.เมืองกาฬสินธุ์ เพื่อให้ดำเนินคดีกับนายบัญชายุทธ นาคมุจลินท์ ผอ.สำนักงานพระพุทธศาสนาจังหวัดกาฬสินธุ์ กรณีการทำหนังสือรายงานไปยังสำนักงานพระพุทธศาสนาแห่งชาติ ระบุมีนักการเมือง 7 คนระดมล่ารายชื่อ 100,000 รายชื่อเพื่อถวายฎีกาในทำนองว่า คณะสงฆ์ (ธรรมยุต) ได้ยุติความเคลื่อนไหวแล้ว แต่ยังมีศิษยานุศิษย์ที่เป็นฝ่ายนักการเมืองเคลื่อนไหวทำการล่ารายชื่อเพื่อทูลเกล้าถวายฎีกาโดย ส.ส.ที่มีรายชื่อมองว่าเป็นการกระทำให้เกิดความเสียหายเสื่อมเสียต่อตำแหน่งหน้าที่ในฐานะสมาชิกสภาผู้แทนราษฎร ทำให้เกิดความเข้าใจผิดในหมู่ประชาชนผ่านทางสื่อออนไลน์ ทำให้เกิดผลกระทบต่อภาพลักษณ์และกระทำความผิดเกี่ยวกับคอมพิวเตอร์ ดร.นิยม เวชกามา ส.ส.กลนคร พรรคเพื่อไทย กล่าวว่า วันนี้ตนพร้อมด้วยตัวแทนนักการเมืองรวม 7 คนได้นำหลักฐานเข้าแจ้งความต่อพนักงานสอบสวน สภ.เมืองกาฬสินธุ์ เพื่อดำเนินคดีกับนายบัญชายุทธ นาคมุจลินท์ ผอ.สำนักงานพระพุทธศาสนาจังหวัดกาฬสินธุ์ จากกรณีนายบัญชายุทธ ได้บันทึกข้อความถึง ผอ.สำนักงานพระพุทธศาสนาแห่งชาติ กล่าวหาใส่ความอันเป็นเท็จต่อตนกับนักการเมืองรวม 7 คน โดยกล่าวว่า คณะสงฆ์(ธรรมยุต) ได้ยุติความเคลื่อนไหวแล้ว แต่ยังคงมีศิษยานุศิษย์ ที่เป็นฝ่ายนักการเมืองเคลื่อนไหว ทำการล่ารายชื่อ 100,000 รายชื่อเพื่อทูลเกล้าถวายฎีกา ข้อความดังกล่าวถือเป็นเท็จ เป็นการใส่ความผมและนักการเมืองรวม 7 คนทำให้เกิดความเสียหาย เสื่อมเสียต่อตำแหน่งหน้าที่ในฐานะ ส.ส.ทำให้เกิดความเข้าใจผิดในหมู่ประชาชนผ่านทางสื่อออนไลน์ ทำให้เกิดผลกระทบต่อภาพลักษณ์ของผู้แจ้งกับพวกที่ได้พบเห็นข้อความทางสื่อออนไลน์และยังได้มีการนำออกเผยแพร่ ผ่านสื่อโทรทัศน์และสื่อวิทยุกระจายเสียงไปทั่วราชอาณาจักรและผู้พบเห็นที่เป็นพลเมืองไทยทั่วโลก โดยเหตุเกิดที่ ต.กาฬสินธุ์ อ.เมือง จ.กาฬสินธุ์ เมื่อวันที่ 18 ตุลาคม 2564 ทั้งนี้ได้มอบเอกสารที่เป็นหลักฐานประกอบการแจ้งความไว้แล้ว ดร.นิยมกล่าว นายคมเดช ไชยศิวามงคล ส.ส.พรรคเพื่อไทย จ.กาฬสินธุ์ เขต 2 ในฐานะรองประธานคณะกรรมาธิการกฎหมาย สภาผู้แทนราษฎร กล่าวว่า การเข้าแจ้งความครั้งนี้เป็นการปกป้องสิทธิ์เนื่องจากการทำหนังสือเป็นการรายงานไม่ตรงความเป็นจริง เพราะต้องเข้าใจว่าการเคลื่อนไหวของประชาชนหรือตนนั้น เป็นความบริสุทธิ์ ไม่มีสิ่งใดแอบแฝง ซึ่งเรื่องนี้ก่อนหน้า กมธ.กฎหมาย สภาผู้แทนราษฎร ได้รับเรื่องการร้องคัดค้านจากประชาชนคนกาฬสินธุ์แล้ว แต่เมื่อเกิดมีการรายงานเท็จนั้นก็อยากจะบอกว่าการทำเช่นนี้ ผู้อำนวยการสำนักพุทธศาสนากาฬสินธุ์ กำลังเติมเชื้อไฟ สร้างความแตกแยกให้กับคณะสงฆ์และประชาชนคนกาฬสินธุ์ ซึ่งในฐานะ ส.ส.ทั้ง 4 คน จะเอาเรื่องให้ถึงที่สุด และจะนำเรื่องเข้าคณะกรรมาธิการกฎหมาย สภาผู้แทนราษฎร ให้พิจารณาว่ามีเจตนาอะไรที่มีการรายงานเช่นนี้ ขณะที่นางบุญรื่น ศรีธเรศ ส.ส.พรรคเพื่อไทย จ.กาฬสินธุ์ เขต 1 กล่าวว่า การลงชื่อเพื่อถวายฎีกาและคัดค้านเป็นเรื่องของประชาชนที่เป็นศิษยานุศิษย์เจ้าคุณบัวศรี เพื่อแสดงเจตนารมณ์ด้วยความศรัทธาในตัวเจ้าคณะจังหวัดกาฬสินธุ์จึงได้มีการลงรายชื่อ 100,000 รายชื่อ เพื่อถวายฎีกา ซึ่งเป็นสิ่งที่ศิษยานุศิษย์ทุกคนสามารถกระทำได้ ส.ส.กาฬสินธุ์ ส.ส.สกลนคร ไม่ได้ไปปลุกระดมแต่อย่างใด เพราะเป็นสิ่งที่ประชาชนคิดเอง ทำเอง เมื่อมีการพาดพิงก็คงต้องพิสูจน์และจะเดินหน้าหาความจริงและเอาเรื่องให้ถึงที่สุด ด้านนายพีระเพชร ศิริกุล ส.ส.พรรคเพื่อไทย จ.กาฬสินธุ์ เขต 4 กล่าวว่า อยากฝากไปถึงผู้อำนวยการสำนักงานพระพุทธศาสนาจังหวัดกาฬสินธุ์ ว่าท่านกำลังจะทำหินแตก แยกประชาชนให้เกิดความแตกแยก ถือเป็นการทำที่ไม่รู้ว่าหวังผลหรือมีเจตนาอะไรหรือไม่อย่างไร แต่ที่แน่ๆ ท่าน ผอ.พุทธฯ กำลังทำลายศรัทธาประชาชนคนกาฬสินธุ์ให้แยกออกเป็นสองฝ่าย จึงขอให้ยุติพฤติกรรมรายงานที่ไม่ตรงความจริง ควรที่จะมาสอบถามว่าสิ่งที่มีการต่อต้านนั้นเกิดขึ้นจากอะไรกันแน่ ไม่ควรที่จะโทษว่าเป็นเรื่องของการเมือง เพราะความศรัทธากับการเมืองคนละเรื่องกัน ในส่วนตนที่เป็นตัวแทนของประชาชนก็พร้อมที่จะพิสูจน์ความจริงต่อไป รายงานแจ้งว่า ภายหลังเข้าแจ้งความ พนักงานสอบสวนผู้รับผิดชอบคดีได้ให้ ส.ส.ทั้ง 4 คน ลงรายมือชื่อเพื่อลงประจำวันคดี จากนั้นจะมีการเรียกผู้ร้องทั้ง 4 มาสอบปากคำ และจะเรียกนายบัญชายุทธ นาคมุจรินทร์ ผู้อำนวยการสำนักงานพระพุทธศาสนาจังหวัดกาฬสินธุ์ มาสอบปากคำเพื่อสรุปสำนวน ดำเนินคดีต่อไป - 003",https://www.naewna.com/local/611459,2021_10_26
พระ-โยม​ยันในป่าช้าวัดกัลยาณธรรม​มีผีจริง​ พระบางรูปโดนหลอก 3 คืนติดจนต้องย้ายกุฏิ,ทั้งพระ-โยม​ยืนยันตรงกันในป่าช้าเก่าวัดกัลยาณธรรมจังหวัดบุรีรัมย์มีผีจริงเพราะเคยเจอกับตัวเองส่วนมากจะเจอวันพระใหญ่ จนชาวบ้านหลายคนไม่กล้าเข้าวัดตอนกลางคืน พระบางรูปโดนหลอก 3 คืนติดจนอยู่ไม่ได้ต้องย้ายกุฏิ ลือมีศพเด็กฝังในป่าช้าถึง 5 ศพ ความคืบหน้ากรณีที่พระลูกวัด ของวัดกัลยาณธรรม ตำบลหนองตะครอง อำเภอละหานทราย จังหวัดบุรีรัมย์ ถูกผีหลอกขณะเข้าไปทำวัตรกักตัวอยู่ในป่าช้าเก่าหลังวัด เนื่องจากเพิ่งเดินทางกลับมาจากต่างจังหวัด จึงอยากปฏิบัติตามมาตรการของสาธารณสุข และเพื่อความสบายใจของพระในวัดด้วย จึงสมัครเข้าไปกักตัวเองในป่าช้าเก่าแต่กลับเจอผีหลอกตั้งแต่คืนแรก ถึงขั้นที่หลวงพี่ต้องสวดแผ่เมตตาให้กับดวงวิญญาณดังกล่าวจึงสามารถทำวัตรได้ ล่าสุดวันนี้ (26 ต.ค.64) ผู้สื่อข่าวได้ลงพื้นที่ไปยังวัดกัลยาณธรรมอีกครั้ง พร้อมกับพระลูกวัด และชาวบ้านใกล้เคียง ก็ได้เดินเข้าไปในป่าช้าเก่าซึ่งเป็นบริเวณที่พระชุมพรใช้สำหรับกักตัว ซึ่งตอนกลางวันก็ไม่มีอะไรผิดปกติและไม่ได้ยินเสียงอะไร ซึ่งจากการสอบถามชาวบ้านคนหนึ่ง ที่พาเดินเข้ามาในป่าช้า ก็ให้ข้อมูลกับทีมข่าวว่า ตัวเธอเองเคยเจอเป็นผู้หญิงชุดขาวมายืนหน้าจอมปลวกในป่าช้า ตอนที่เธอเข้าไปขุดหาร่างของลูกชาย คนแรกที่เสียชีวิตด้วยโรคไข้เลือดออก ที่นำมาฝังไว้ที่ป่าช้าแห่งนี้ซึ่งก็ผ่านมาหลายปีแล้ว เท่าที่รู้ในป่าช้านี้ได้ฝังร่างเด็กที่เสียชีวิตประมาณ 5 คนมีตั้งแต่ 1 - 5 ขวบ ซึ่งชาวบ้านคนดังกล่าวบอกว่าส่วนตัวได้ขุดนำร่างของลูกชายไปทำบุญแล้ว แต่อีก 4 ศพก็ไม่รู้ว่าญาติพี่น้องจะมาขุดหาร่างไปทำบุญหรือยังเมื่อถามเธอว่าเชื่อเรื่องผีหรือไม่เธอบอกว่าเชื่อและมีจริง เพราะเคยเจอกับตัวเอง หลังจากนั้นก็ไม่กล้าเข้ามาในป่าช้าแห่งนี้คนเดียวอีก ขณะที่นายสุรศักดิ์ คงสุมาตร อายุ 43 ปี ชาวบ้านหนองกี่น้อย เล่าว่าตนเคยบวชพระที่วัดแห่งนี้ เมื่อปี 2553 ตอนพรรษาแรกที่ตนเองได้อยู่ที่กุฏิใกล้กับป่าช้าเก่า ก็เคยโดนหลอกถึง 3 คืนติดต่อกัน ทั้งเสียงดังบนหลังคา และเสียงาคล้ายกับมีคนเดินขึ้น-ลงกุฏิ พอออกมาดูก็ไม่เห็นมีใคร ส่วนเสียงดังบนหลังคาตื่นเช้ามาดูก็ไม่เห็นมีกิ่งไม้หรือสิ่งของตกใส่หลังคาเลย ก็ได้ยินแบบนี้อยู่ 3 คืนติด หากถามว่าตอนนั้นกลัวมั้ยยอมรับว่ากลัวเพราะเพิ่งจะบวชใหม่ ตอนนั้นก็ได้แต่สวดมนต์กรวดน้ำอุทิศส่วนกุศลไปให้กับดวงวิญญาณดังกล่าวเพราะเชื่อว่าน่าจะมาขอส่วนบุญส่วนกุศล พอไปถามพระกุฏิข้างๆ กันก็บอกว่าเจอเหมือนกัน จนพระรูปดังกล่าวขอย้ายไปอยู่ที่ศาลาวัดแทน ตัวเองก็เลยขอย้ายไปอยู่กุฏิอื่นที่ไม่ได้อยู่ใกล้กับป่าช้าเหมือนกัน หลังจากบวชได้ 2 พรรษาก็สึก พอกลับไปถามพระที่บวชทีหลังก็บอกว่าเจอหลอกเหมือนกัน ส่วนใหญ่จะโดนหลอกในวันพระใหญ่ หลังจากนั้นตนก็ไม่เคยเข้าไปในป่าช้าดังกล่าวอีกเลยโดยเฉพาะตอนกลางคืนเพราะเชื่อว่ามีผีในป่าช้า ถึงแม้จะไม่ได้ปรากฏให้เห็นเป็นตัวตนแต่เสียงที่ได้ยินก็รู้สึกได้ว่าไม่ใช่คนแน่นอน สอบถามพระตรี ฉันทะธัมโม พระลูกวัดอีกรูป บอกว่า ตอนที่อาตมาบวชพรรษาแรก ก็ได้ยินเสียงคล้ายกับคนกระโดดจากต้นไม้ใหญ่หน้ากุฎิ และมาเคาะกุฎิเสียงดังมาก มาถึงสองครั้ง ก็นึกว่ามีใครมาแกล้งหรือเปล่า อาตมาเอาไฟฉายไปส่องดูก็ไม่เห็นมีใคร แต่หลังจากอาตมาสวดมนต์กรวดน้ำอุทิศส่วนกุศลไปให้ ระยะหลังก็ไม่ค่อยได้ยินเสียงอะไรแปลก ก็จะมีบ้างในวันพระใหญ่ แต่ทุกวันนี้ก็ชินแล้วไม่ได้รู้สึกกลัวอะไร ส่วนพระชุมพร ที่เข้าไปกักตัวในป่าช้าแล้วโดนผีหลอกนั้น ก็ยังคงกักตัวต่อในป่าช้าเหมือนเดิม โดยคืนนี้พระชุมพร บอกว่าจะเอาน้ำ เอานม ได้สวดอุทิศส่วนกุศลให้กับดวงวิญญาณที่เชื่อว่ามาสื่อสารเพื่อขอส่วนบุญส่วนกุศล ส่วนประวัติของป่าช้าแห่งนี้อาตมาก็ไม่ค่อยจะทราบเพราะส่วนใหญ่จะอยู่ที่สุโขทัย แต่เท่าที่หลวงพ่อเจ้าอาวาสเล่าให้ฟัง ท่านก็บอกว่าเคยมีพระ และชาวบ้านเจอกันหลายคน - 003,https://www.naewna.com/likesara/611558,2021_10_26
กทม.ประชุมแผนรับนักท่องเที่ยว เผยฉีดวัคซีนคนกรุงได้ 80% ใน 30 ต.ค.นี้,"กทม.ประชุมแผนรับนักท่องเที่ยว คาดการณ์ 2 เดือนหลังเปิดประเทศ มีนักท่องเที่ยวเดินทางเข้าเดือนละ 3 แสนคน หากเข้ามามากจัดตั้ง Hub Swab ใกล้สนามบิน เผยฉีดวัคซีนคนกรุงได้ 80% ใน 30 ต.ค.นี้ เตรียมสถานพยาบาลรองรับผู้ป่วย 227 แห่ง เมื่อวันที่ 26 ตุลาคม 2564 พล.ต.อ.อัศวิน ขวัญเมือง ผู้ว่าราชการกรุงเทพมหานคร เป็นประธานการประชุมคณะกรรมการขับเคลื่อนแผนการเปิดประเทศรับนักท่องเที่ยวในพื้นที่กรุงเทพมหานคร ครั้งที่ 2/2564 โดยมี คณะกรรมการฯ หน่วยงานที่เกี่ยวข้อง ร่วมประชุม ณ ห้องรัตนโกสินทร์ ศาลาว่าการกรุงเทพมหานคร (เสาชิงช้า) และ ผ่านระบบทางไกล Teleconference ในที่ประชุมได้รายงานผลการลงพื้นที่สำรวจการเตรียมความพร้อมการเปิดประเทศรับนักท่องเที่ยวในพื้นที่กรุงเทพมหานคร ณ ท่าอากาศยานสุวรรณภูมิ และโรงแรม Bangkok Marriott Marquis Queens Park เขตคลองเตย โดย พล.ต.ท.โสภณ พิสุทธิวงศ์ รองผู้ว่าราชการกรุงเทพมหานคร พร้อมคณะกรรมการขับเคลื่อนแผนการเปิดประเทศรับนักท่องเที่ยวในพื้นที่กรุงเทพมหานคร วานนี้ (25 ต.ค.) ภาพรวมพบว่าทุกหน่วยงานได้เตรียมการด้วยความเรียบร้อย ที่ประชุมจึงขอให้ทุกหน่วยงานยึดแนวทางปฏิบัติตามที่ได้จัดเตรียมและซักซ้อมไว้ นอกจากนี้ การท่องเที่ยวแห่งประเทศไทย ได้รายงานคาดการณ์จำนวนนักท่องเที่ยวในช่วง 2 เดือนหลังของปีนี้ ภายหลังการเปิดประเทศอาจมีนักท่องเที่ยวเดินทางเข้ามาถึงเดือนละ 300,000 คน สำหรับนักท่องเที่ยวที่เดินทางเข้ามาตามโครงการเปิดประเทศต้องทำการจองโรงแรมที่จับคู่โรงพยาบาลเพื่อให้บริการตรวจโควิด-19 เท่านั้น ซึ่งหากพบว่าผลเป็นบวกโรงพยาบาลสามารถรับเข้าทำการรักษาได้ทันที ในกรณีที่นักท่องเที่ยวเดินทางเข้ามาเป็นจำนวนมาก จะพิจารณาจัดตั้ง Hub Swab บริเวณใกล้เคียงกับสนามบิน เพื่อลดระยะเวลาการเดินทาง และลดความแออัดของนักท่องเที่ยวต่อไป จากนั้น สำนักอนามัย กทม.รายงานสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ในพื้นที่กรุงเทพมหานคร วันนี้ (26 ต.ค.) มีผู้ติดเชื้อรายใหม่ในพื้นที่จำนวน 901 คน ภาพรวมการให้บริการวัคซีนโควิด-19 ขณะนี้กรุงเทพมหานครสามารถให้บริการวัคซีนเข็มที่ 1 ครบ 100% เข็มที่ 2 มีผู้ได้รับแล้ว จำนวน 75.53% โดยคาดว่าภายในวันที่ 30 ต.ค.จะมีผู้รับวัคซีนครบ 2 เข็ม ถึงจำนวน 80% ในส่วนของการให้บริการวัคซีนในกลุ่มเป้าหมาย 608 หรือ ผู้สูงอายุ ที่มีอายุ 60 ปีขึ้นไป ผู้ที่อยู่ในกลุ่มโรคเสี่ยง 7 กลุ่มโรค และหญิงตั้งครรภ์ (กลุ่มเป้าหมาย จำนวน 2,105,696 คน) ขณะนี้ให้บริการวัคซีนเข็มที่ 1 แล้วจำนวน 92.48% และเข็มที่ 2 จำนวน 68.48% สำหรับศักยภาพในการรองรับผู้ป่วยสถานพยาบาลในพื้นที่กรุงเทพมหานครทุกสังกัด ทั้งโรงพยาบาลหลัก โรงพยาบาลสนามและ Hospitel รวม 227 แห่ง สามารถรับผู้ป่วยระดับ 1 ได้จำนวน 31,275 เตียง ระดับ 2 จำนวน 3,214 เตียง และระดับ 3 จำนวน 566 เตียง ที่ประชุมเห็นชอบแผนการรองรับผู้ติดเชื้อรายใหม่ที่เป็นนักท่องเที่ยวในโครงการ ทั้งด้านการรักษา ด้านการป้องกัน เฝ้าระวังและควบคุมโรค และเกณฑ์การชะลอหรือการยกเลิกโครงการ รวมทั้งเห็นชอบร่างคำสั่งแต่งตั้งศูนย์บริหารจัดการการเปิดเมืองรับนักท่องเที่ยวในพื้นที่กรุงเทพมหานคร (Command Center) ซึ่งจะมีการแบ่งเป็นคณะทำงานด้านต่างๆ และทำหน้าที่ขับเคลื่อนแผนการเปิดประเทศรับนักท่องเที่ยวในพื้นที่กรุงเทพมหานครให้เป็นไปอย่างมีประสิทธิภาพต่อไป - 006",https://www.naewna.com/local/611574,2021_10_26
