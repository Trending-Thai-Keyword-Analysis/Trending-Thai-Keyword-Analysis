title,summary,link,published
' สาวกหงส์ ตีปีก '  สดุดี'คล๊อปป์' เก่งจริงๆๆไม่ใช่โม้ ! อัดผีคาบ้าน 5-0,"ลิเวอร์พูล โชว์ฟอร์มเก่งบุกชนะ แมนเชสเตอร์ ยูไนเต็ด 5-0 ในเกมที่ โมฮาเหม็ด ซาลาห์ ทำแฮตทริก ขณะที่ ปอล ป็อกบา ลงสำรองได้ใบแดง ในฟุตบอลพรีเมียร์ลีก อังกฤษ ที่สนาม โอลด์ แทร็ฟฟอร์ดเมื่อ24 ตุลาคม2564แมนเชสเตอร์ ยูไนเต็ด ได้ บรูโน่ แฟร์นันด์ส ฟิตทันลงเล่นแนวรุกร่วมกับ มาร์คัส แรชฟอร์ด และ คริสเตียโน่ โรนัลโด้ ส่วน ลิเวอร์พูล เลือกให้ อิบราฮิม่า โกนาเต้ ลงเล่นเกมรับ ส่วนแนวรุกมี โมฮาเหม็ด ซาลาห์, โรแบร์โต้ ฟีร์มีโน่ และ ดิโอโก้ โชต้า เริ่มเกมมา 5 นาที ลิเวอร์พูล ออกนำรวดเร็วจากการต่อบอลกันสวยก่อนเป็น โมฮาเหม็ด ซาลาห์ รอจังหวะและไหลให้ นาบี เกอิต้า วิ่งเติมเข้าเขตโทษก่อนยิงด้วยขวาผ่านมือ ดาบิด เด เคอา เป็น 1-0 นาทีที่ 10 ผีแดงมีโอกาสบ้างเมื่อแรชฟอร์ด เบียดกับผู้เล่น ลิเวอร์พูล ก่อนได้ยิงด้วยขวาหน้าเขตโทษ บอลพุ่งแรงใช้ได้ แต่หลุดเสาออกหลังไปนิดเดียวลิเวอร์พูลยิงประตู 2-0 ได้ในนาที 13 จากการผิดพลาดในแนวรับของผีแดงที่ แม็กไกว์ กับ ชอว์ กั๊กกันเอง เกอิต้า จึงได้ไหลบอลให้ เทรนท์ อเล็กซานเดอร์ อาร์โนลด์ เปิดจากขวากลับมาหน้าประตู โชต้า พุ่งชาร์จนิ่มๆ ไม่เหลือ นาทีที่16 หงส์แดง ต้องเปลี่ยนตัวเมื่อ เจมส์ มิลเนอร์ บาดเจ็บจากจังหวะลื่นเองเสียหลัก เคอร์ติส โจนส์ จึงได้ลงมาเล่นแทน ผี มีโอกาสในนาที 29 บรูโน่ แฟร์นันด์ส จ่ายบอลให้ เมสัน กรีนวู้ด โยกแล้วยิงด้วยซ้าย แต่ อาลีสซง เบ็คเกอร์ ยังปัดเอาไว้ได้ มานาที 32 ซาลาห์ ได้จังหวะควบไปยิงมุมแคบหลังจากบอลกระฉอกเข้าทาง แต่ เด เคอา ออกมาปิดมุมดีทำให้บล็อกเอาไว้ได้ หงส์ นำห่าง 3-0 จนได้ในนาที 38 ที่มาจากการต่อบอลลื่นไหลอีกครั้งก่อนเป็น ซาลาห์ ยิงจังหวะแรกติดเซฟ บอลไปเข้าทาง เกอิต้า ตบจากขวากลับเข้ามาหน้าประตูให้ ซาลาห์ ยิงจ่อๆโรนัลโด้ ได้ใบเหลืองหลังเบียดแย่งบอลกับ โจนส์ แล้วหัวเสียไปหวดทั้งบอลทั้งคนใส่กองกลางหงส์แดงทดเจ็บ ลิเวอร์พูล หนีไปไกลเป็น 4-0 โชต้า ไหลบอลให้ ซาลาห์ ยืนยิงโล่งๆ ในเขตโทษฝั่งขวาส่งบอลเบียดเสาแรกเข้าไป และจบ 45 นาทีแรกที่สกอร์นี้ครึ่งหลังเริ่มได้ 4 นาที นาทีที่ 49 ลิเวอร์พูล ได้ประตูนำ 5-0 จอร์แดน เฮนเดอร์สัน ได้บอลกลางสนามก่อนดีดตัดแนวรับ แมนฯ ยูไนเต็ด ให้ ซาลาห์ ควบเข้าเขตโทษก่อนดีดบอลสวนตัว เด เคอา เข้าไป กลายเป็นแฮตทริกของ ซาลาห์ ในเกมนี้ ผีแดงส่งบอลตุงตาข่ายได้ในนาที 52 แม็กไกวร์ ตักบอลไปให้ โรนัลโด้ ดูดบอลลงในเขตโทษก่อนโยกหนีผู้เล่นหงส์แดงแล้วยิงเสียบเสาไกลสวยงาม มีการเช็กวีเออาร์พบว่าดาวเตะทีมชาติโปรตุเกสล้ำหน้านิดเดียวสถานการณ์ของผีแดงเลวร้ายลงไปอีกในนาที 60 เมื่อเหลือผู้เล่น 10 คนหลัง ปอล ป็อกบา ที่เพิ่งลงสำรองครึ่งหลัง ถูกไล่ออกในจังหวะเสียบหนักใส่ เกอิต้า โดยตอนแรกผู้ตัดสินแจกใบเหลืองแต่มาเช็กวีเออาร์ก่อนเปลี่ยนเป็นใบแดง และจังหวะนี้ เกอิต้า ก็เจ็บจนถูกหามออก อเล็กซ์ อ็อกซ์เลด แชมเบอร์เลน ได้ลงเล่นแทนจากนั้น ลิเวอร์พูล ก็ไม่ได้เร่งเครื่องมากนักแม้ตัวผู้เล่นมากกว่า โดยนาที 80 ซาดิโอ มาเน่ ที่ลงมาเป็นสำรองได้ยิงด้วยซ้ายในเขตโทษ แต่ติดบล็อก ผี น่าจะได้ประตูตีไข่แตกในนาที 83 จากฟรีคิกที่ ดีโอโก้ ดาโลต์ เปิดเข้าเขตโทษให้ แม็คโทมิเนย์ โหม่งย้อนให้ คาวานี่ ตวัดจ่อๆ ชนขา แอนดี้ โรเบิร์ตสัน แล้วไปชนคานอย่างจังช่วงเวลาที่เหลือ ไม่มีประตูเกิดขึ้นอีก จบเกม ลิเวอร์พูล บุกชนะ แมนฯ ยูไนเต็ด ที่เหลือ 10 คนไปขาดลอย 5-0รายชื่อ นักเตะทั้งสองทีม แมนฯ ยูไนเต็ด : ดาบิด เด เคอา - อารอน วาน บิสซาก้า, วิคเตอร์ ลินเดอเลิฟ, แฮร์รี่ แม็กไกวร์, ลุค ชอว์ - สกอตต์ แม็คโทมิเนย์, เฟร็ด - เมสัน กรีนวู้ด, บรูโน่ แฟร์นันด์ส, มาร์คัส แรชฟอร์ด - คริสเตียโน่ โรนัลโด้ ลิเวอร์พูล : อาลีสซง เบ็คเกอร์ - เทรนท์ อเล็กซานเดอร์ อาร์โนลด์, อิบราฮิม่า โกนาเต้, เฟอร์จิล ฟาน ไดค์, แอนดี้ โรเบิร์ตสัน - จอร์แดน เฮนเดอร์สัน, นาบี เกอิต้า, เจมส์ มิลเนอร์ - โมฮาเหม็ด ซาลาห์, โรแบร์โต้ ฟีร์มีโน่, ดิโอโก้ โชต้า แมตซ์นี้นับเป็นนัดที่ 236 ที่ดวลแข้งกันในทุกๆถ้วย ฝั่งหงส์ชนะ 79 แพ้ 89 เสมอกัน 68 เป็นหนแรกที่โม ซาลาห์ยิงแฮตทริกในฤดูนี้ นับเป็นชัยชนะในโอลด์แทร๊ฟฟอร์ดของหงส์แดงหนที่ 18 ในรอบ 127 ปีที่2ทีมแข่งขันกันมาตั้งแต่ปี วันที่ 28 เมษายน1894 ในแมตซ์อุ่นเครื่องของทั้ง 2 ทีม ขณะนั้นผีแดงใช้ชื่อทีมว่า นิวตัน ฮีท หงส์แดง เก็บชัยชนะในศึกแดงเดือดได้ขาดลอยที่สุดอีกนัดด้วยการบุกฝัง ผีแดง ถึงโอลด์ แทร็ฟฟอร์ด 5-0 ในเกมพรีเมียร์ลีก เมื่อวันอาทิตย์ที่ 24 ตุลาคม แต่มีผู้เล่นบาดเจ็บถึง 2 ราย ในครึ่งแรก เจมส์ มิลเนอร์ เสียจังหวะเองจนได้รับบาดเจ็บกล้ามเนื้อขาซ้ายและเล่นต่อไม่ไหวต้องส่ง เคอร์ติส โจนส์ ลงมาแทนในนาที 25 ส่วนในครึ่งหลัง นาบี เกอิต้า คนยิงประตูแรกของทีมก็เจ็บหนักถึงขั้นถูกหามใส่เปลออกจากสนามในนาที 60 หลังโดน ปอล ป็อกบา สไลด์เปิดปุ่มขาคู่เข้าใส่อย่างจังซึ่งกองกลางผีแดงก็ได้ใบแดงในจังหวะนี้หลังผู้ตัดสินไปเช็กวีเออาร์อีกรอบ ส่วน ฟาบินโญ่ กองกลางบราซิเลียนก็หลุดโผไม่มีชื่อทั้งตัวจริงและสำรองหลังบาดเจ็บหัวเข่าจากเกมแชมเปี้ยนส์ ลีก เมื่อกลางสัปดาห์ผีแดง ทำผลงานย่ำแย่อีกนัดในเกมพรีเมียร์ลีกนัดแดงเดือดเมื่อปล่อยให้ ลิเวอร์พูล นำห่างถึง 4-0 ในครึ่งแรก ทำให้ช่วงพักครึ่ง แฟนผีหลายคนตัดสินใจเดินออกจากสนาม ในต้นครึ่งหลัง สถานการณ์ของผีแดงก็ยังไม่ดีขึ้นเมื่อโดนหงส์แดงทะลวงประตู 5-0 แถม ปอล ป็อกบา ที่เพิ่งลงสำรองก็มาได้ใบแดงหลังเสียบหนักใส่ นาบี เกอิต้า หลังเป็นรองทั้งสกอร์และตัวผู้เล่น กล้องถ่ายทอดสดตัดภาพไปมุมสูงนอกสนามโอลด์ แทร็ฟฟอร์ด ที่ได้เห็นแฟนผีจำนวนมากเดินออกจากสนามกลับบ้านหลังทีมรักหมดลุ้นแม้การแข่งขันจะเหลืออีกร่วมครึ่งชั่วโมงก็ตาม จากนั้นมีข่าวแพร่สะพัดทันทีว่า ตระกูลเกลเซอร์เจ้าของทีมอาจจะพิจารณาปลด กุนซือ ชาวนอร์เวย์อย่าง โอเล กึนนา โซลชา ต้องไปจากหน้าที่หลังแพ้คาบ้านหมดรูป ในแดงเดือด มีข่าวว่า แม้ผีแดง จะทาบทาม โค้ชอัลยีเรีย สัญชาติฝรั่งเสสคือ ซิเนอดีน ซีดาน แต่เขาปฏิเสธเพราะเขาไม่เข้าใจระบบฟุตบอลพรีเมียร์ลีกอังกฤษ หากมาทำแล้วอาจจะเสียชื่อเสียงได้ง่ายๆนั่นเอง เป็นไปได้ว่า ในเวลานี้ เบรนดอน ร็อดเจอร์ เฮดโค้ชของเลสเตอร์ซิตี้ชาวไอร์แลนด์เหนือ กลายเป็นตัวเต็งมากกว่าใครๆในการเข้ามาผ่าตัดผีแดง แต่เขามีค่าเงินที่จะต้องจ่ายให้ทีมจิ้งจอกสยาม มากโข ในวันนี้ ทางผีจะยอมจ่ายให้หรือไม่เท่านั้น หงส์นั้น คล๊อปป์กุนซือ เยอรมันถูกแฟนบอลหงส์มากกว่า100 ล้านคนสดุดีกันยกใหญ่ ที่เป็นทีมเงินน้อยเอาชนะผีแดงได้เช่นนี้ ส่วนซาลาห์เองนั้น ชื่อเขาดังไปทั่วแอฟริกา มากกว่าโรนัลโดและเมสซี่ แล้วเขาคือยอดนักเตะมุสลิมในพ.ศ.นี้จริงๆ",https://www.naewna.com/sport/611098,2021_10_25
'เอลกลาสซิโก' จืด บาร์ซ่าพ่ายคารัง 'คูร์มัน' อาจต้องไป!,"การแข่งขันฟุตบอล ลาลีกาสเปน ฤดูกาล 2021 -22 ในค่ำวันอาทิตย์ที่ 24 ต.ค. 2564 ตรงกับวันสหประชาชาติที่สนามคัมป์นู นครบาร์เซโลน่า ราชอาณาจักรสเปน ท๊อปเท็นประเทศท่องเที่ยวของโลก เหมือนไทย เป็นแมตซ์ดัง เอลกลาสซิโก ระหว่าง 2 ยักษ์ใหญ่ บาร์เซโลน่า เอฟซีกับ ราชาชุดขาว เรอัลมาดริด ที่ปีนี้ไร้สีสันของนักเตะระดับซูเปอร์สตาร์ไปทั้ง 2 ทีมเพราะปัญหาเศรษฐกิจจากโคโรน่าไวรัสระบาดทั้งโลก ฝั่งบาร์ซ่ามีนายฌูอัน ลาปอร์ตา เป็นประธาน หัวหน้าโค้ชคือโรนัลด์ คูร์มัน ชาวดัตช์ มีภาระหนี้สินสูงถึง 52,650 ล้านบาท ในขณะที่เรอัล มาดริดประธานคือนายโฟลเรนติโน เปเรซ หัวหน้าโค้ช นายการ์โล อันเชล็อตตี้ อดีตนักเตะดังทีมชาติอิตาเลี่ยนแห่งเอซีมิลานเรอัล มาดริดสถานะการเงินมีหนี้เหลือ 46 ล้านยูโรหรือ 1,750 ล้านบาท ทำให้สามารถขยับเพดานกู้เงินมาทุ่มซื้อดาราระดับโลกในฤดูหนาว 2565 ได้สบายในเดือนมกราคมแมตซ์เอลกลาสซิโกครั้งที่ 247 ที่คัมป์นู ทั้ง 2 ทีมไม่มีดาราดังเป็นแม่เหล็กเหมือนหลายๆปีที่ผ่านมา ฝั่งเจ้าบ้านจัดตัว11คนแรกมี มาร์ค อันเดร แทร์ ชเตเก้น นายทวารเยอรมัน ออสการ์ มินเกซ่า, เคราร์ด ปีเก้, เอริก การ์เซีย, จอร์ดี้ อัลบา - เฟรงกี้ เดอ ย็อง, เซร์คิโอ บุสเก็ตส์, กาบี - แซร์จินโญ่ เดสต์, เมมฟิส เดอปาย, อันซู ฟาตี ส่วนชุดขาวมี ติโบต์ กูร์กตัวส์ นายทวารเบลเยี่ยม ลูคัส บาซเกซ, เอแดร์ มิลิเตา, ดาวิด อลาบา, แฟร์กล็องด์ เมนดี้ - ลูก้า โมดริช, การ์ลอส กาเซมีโร่, โทนี่ โครส - โรดรีโก้ โกเอส, คาริม เบนเซม่า, วินิซิอุส จูเนียร์ ใน 20 นาทีแรก สองฝ่ายเล่นกันด้วยความรัดกุม ทำให้แทบไม่มีโอกาสลุ้นยิงจะแจ้ง นาทีที่ 24 เรอัล มาดริด ได้เสียวก่อนเมื่อ เบนเซม่า แทงบอลให้ วินิซิอุส จูเนียร์ ควบเข้าเขตโทษก่อนดึงบอลหลอก มาร์ค อันเดร แทร์ ชเตเก้น 3 จังหวะ แต่จังหวะยิงยังมี จอร์ดี้ อัลบา บล็อกเอาไว้ได้หวุดหวิด อย่างไรก็ตามจังหวะนี้ วินิซิอุสถูกจับล้ำหน้าบาร์ซ่า เกือบนำก่อนสุดๆ ในนาที25 เดอปาย พลิกพาบอลเข้าเขตโทษก่อนปาดให้ ฟาตี ที่จับไม่อยู่ แต่บอลไปถึง แซร์จินโญ่ เดสต์ ได้แปโล่งๆ แต่ว่าซัดบอลข้ามคาน จนนาทีที่ 32 ชุดขาวออกนำ1-0 จากจังหวะโต้กลับสุดเฉียบขาด โรดริโก้ จ่ายบอลให้ ดาวิด อลาบานักเตะออสเตรีย วิ่งขึ้นมาตั้งแต่ในเขตโทษตัวเอง ก่อนแตะบอลเข้าเขตโทษ บาร์เซโลน่า แล้วหวดด้วยซ้ายเน้นๆ ส่งบอลเข้าเสาไกลสวยงาม ครึ่งแรก ชุดขาวนำ1-0 ครึ่งหลังนาทีที่ 55 เรอัล มาดริด มีลุ้นจาก โทนี่ โครส จ่ายบอลให้ โรดริโก้ ตั้งป้อมซัดในเขตโทษฝั่งซ้าย แต่ว่าบอลเหินข้ามคานออกหลัง นาทีที่ 72 ชุดขาว หวิดจะได้ประตูเพิ่มเมื่อ วินิซิอุส เปิดบอลจากซ้ายไปให้ เบนเซม่า แต่บอลย้อนหลังทำให้ยิงไม่ถนัดทั้งที่เหลือตาข่ายโล่งๆ นาทีที่ 74 บาร์ซ่า ปรับเกมส่ง เซร์คิโอ อเกวโร่ กุน จอมเก๋าลงแทน อันซู ฟาตี แต่นาทีที่ 90 บวก1 ทดเจ็บมี 2 ประตูเกิดขึ้นจาก เรอัล มาดริด นำ 2-0 จากเกมโต้กลับที่ มาร์โก อาเซนซิโก้ ยิงติดเซฟจังหวะแรกติดเซฟ แต่ ลูคัส บาซเกซ ตามซ้ำเข้า ก่อนที่บาร์ซ่าจะมาตีไข่แตกจากจังหวะที่ แซร์จินโญ่ เดสต์ เปิดบอลจากขวาให้ อเกวโร่ กุน ยิงจ่อๆ เข้าไป ทำให้จบเกม เรอัล มาดริด บุกชนะ บาร์เซโลน่า 2-1 นับเป็นชัยชนะหนที่99ของชุดชาวจาก 247 แมตซ์ ส่วนบาร์ซ่าแพ้ไม่สามารถเพิ่มสถิติจาก 96 เกมได้ ซึ่งมีการเสมอกัน 52 แมตซ์ การแพ้ทำให้เกิดข่าวว่า เก้าอี้โค้ชของคูร์มัน ทำท่าจะไม่ดีอีกแล้ว",https://www.naewna.com/sport/611099,2021_10_25
ไทยตอนบนมีฝน ‘ใต้’มีฟ้าคะนอง ตกหนักบางแห่ง,กรมอุตุนิยมวิทยา ระบุประเทศไทยตอนบนมีฝน ส่วน ภาคใต้ มีฝนฟ้าคะนองเกิดขึ้นและมีฝนตกหนักบางแห่ง เตือนประชาชนพื้นที่เสี่ยงภัยระวังอันตรายจากฝนที่ตกหนักและที่ตกสะสม เมื่อเวลา 05.00 น.วันที่ 25 ตุลาคม 2564 กรมอุตุนิยมวิทยา รายงานลักษณะอากาศทั่วไป พยากรณ์อากาศ 24 ชั่วโมงข้างหน้า บริเวณความกดอากาศสูงจากประเทศจีนที่ปกคลุมบริเวณประเทศไทยตอนบนเริ่มมีกำลังอ่อนลง ประกอบกับมีลมตะวันออกและลมตะวันออกเฉียงเหนือพัดปกคลุมประเทศไทยตอนบน ภาคใต้ และอ่าวไทย ทำให้ประเทศไทยตอนบนมีฝน ส่วนภาคใต้มีฝนฟ้าคะนองเกิดขึ้นและมีฝนตกหนักบางแห่ง ขอให้ประชาชนบริเวณพื้นที่เสี่ยงภัยในภาคใต้ระวังอันตรายจากฝนที่ตกหนักและฝนที่ตกสะสมในระยะนี้ไว้ด้วย อนึ่ง หย่อมความกดอากาศต่ำกำลังแรงบริเวณทะเลจีนใต้ตอนกลางมีแนวโน้มที่จะทวีกำลังแรงขึ้น และจะเคลื่อนขึ้นฝั่งบริเวณประเทศเวียดนามตอนล่าง ในช่วงวันที่ 27-28 ตุลาคม 2564 ฝุ่นละอองขนาดเล็ก ในช่วงของฤดูฝนการสะสมของฝุ่นละออง/หมอกควันมีน้อย พยากรณ์อากาศสำหรับประเทศไทยตั้งแต่เวลา 06:00 วันนี้ ถึง 06:00 วันพรุ่งนี้ + ภาคเหนือ มีฝนฟ้าคะนองร้อยละ 10 ของพื้นที่ ส่วนมากบริเวณจังหวัดแม่ฮ่องสอน เชียงใหม่ เชียงราย และตาก อุณหภูมิต่ำสุด 21-23 องศาเซลเซียส อุณหภูมิสูงสุด 31-33 องศาเซลเซียส ลมตะวันออกเฉียงใต้ ความเร็ว 10-20 กม./ชม. + ภาคตะวันออกเฉียงเหนือ เมฆบางส่วน กับมีฝนเล็กน้อยบางแห่ง อุณหภูมิต่ำสุด 19-22 องศาเซลเซียส อุณหภูมิสูงสุด 30-31 องศาเซลเซียส ลมตะวันออกเฉียงเหนือ ความเร็ว 10-20 กม./ชม. + ภาคกลาง มีฝนฟ้าคะนองร้อยละ 10 ของพื้นที่ ส่วนมากบริเวณจังหวัดราชบุรี สมุทรสาคร และสมุทรสงคราม อุณหภูมิต่ำสุด 22-24 องศาเซลเซียส อุณหภูมิสูงสุด 32-33 องศาเซลเซียส ลมตะวันออก ความเร็ว 10-20 กม./ชม. + ภาคตะวันออก มีฝนฟ้าคะนองร้อยละ 20 ของพื้นที่ ส่วนมากบริเวณจังหวัดชลบุรี ระยอง จันทบุรี และตราด อุณหภูมิต่ำสุด 23-24 องศาเซลเซียส อุณหภูมิสูงสุด 32-34 องศาเซลเซียส ลมตะวันออก ความเร็ว 10-30 กม./ชม. ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร + ภาคใต้ (ฝั่งตะวันออก) มีฝนฟ้าคะนองร้อยละ 60 ของพื้นที่ กับมีฝนตกหนักบางแห่ง บริเวณจังหวัดชุมพร สุราษฎร์ธานี นครศรีธรรมราช พัทลุง และสงขลา อุณหภูมิต่ำสุด 23-25 องศาเซลเซียส อุณหภูมิสูงสุด 31-34 องศาเซลเซียส ลมตะวันออกเฉียงเหนือ ความเร็ว 10-30 กม./ชม. ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร + ภาคใต้ (ฝั่งตะวันตก) มีฝนฟ้าคะนองร้อยละ 60 ของพื้นที่ กับมีฝนตกหนักบางแห่ง บริเวณจังหวัดระนอง พังงา กระบี่ ตรัง และสตูล อุณหภูมิต่ำสุด 20-25 องศาเซลเซียส อุณหภูมิสูงสุด 31-33 องศาเซลเซียส ลมตะวันตกเฉียงเหนือ ความเร็ว 15-30 กม./ชม. ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูง 1-2 เมตร + กรุงเทพมหานครและปริมณฑล มีฝนฟ้าคะนองร้อยละ 10 ของพื้นที่ อุณหภูมิต่ำสุด 24-26 องศาเซลเซียส อุณหภูมิสูงสุด 32-34 องศาเซลเซียส ลมตะวันออก ความเร็ว 10-20 กม./ชม. -005,https://www.naewna.com/local/611101,2021_10_25
ยิปซีพยากรณ์ดวงรายวัน ประจำวันจันทร์ 25 ตุลาคม 2564,ท่านที่เกิดวันอาทิตย์ อิทธิพลของไพ่​ ​8​ ​ถ้วย (Eight of​Cups)วันนี้เหตุเพราะความระแวงในแฟน​ทำให้ทะเลาะกับแฟนอย่างหนัก งานแม้ดูจะมีความสุขแต่ระวังเรื่องส่วนตัวจะทำให้เสียเครดิต ค้าขายพอได้แต่ระวังข้อสัญญา เงินทองเข้ามาแต่หมดสิ้นเปลืองไปกับสิ่งฟุ่มเฟือย ท่านที่เกิดวันจันทร์ อิทธิพลของไพ่โลก (The​ ​World)วันนี้เงินทองเริ่มมีเข้ามามห้หมุนเวียน​ มีลาภลอยมีเข้ามาดังลุ้น ทำให้สภาวะการเงินดีขึ้นกว่าเดิม งานเดินหน้าเป็นไปตามเป้าหมายค้าขายคล่องกำไรก้อนโต ความรักสดใสเข้าใจกันหลังจากเคลียร์ปัญหาคาใจกันได้ ท่านที่เกิดวันอังคาร อิทธิพลของไพ่ 3 ถ้วย (Three of Cups)วันนี้รักที่ขัดแย้งกันมานาน จะเคลียร์ได้ลงตัว ทำให้ชีวิตไม่เครียดกำลังใจดีขึ้นเยอะ เงินทองมีเข้ามาแม้ไม่หวือหวา แต่ก็ทำให้ใจโล่ง งานการเดินหน้าตามเป้าหมายเจ้านายชื่นชม ธุรกิจส่วนตัวเจรจาเริ่มมองหนทางสำเร็จ ท่านที่เกิดวันพุธ อิทธิพลของ​ 3​ ​ดาบ (Three​of​ Swords)วันนี้เครียดจัดโดนเพื่อนร่วมงานเม้าท์เรื่องส่วนตัว ทำให้ทำงานอย่างหงุดหงิดและที่มีธุรกิจส่วนตัวอย่าไว้ใจบริวารมากเกิน มิฉะนั้นจะมีเหตุทำให้เสียหาย ด้านความรักเหตุเพราะเรื่องเก่าจะทำให้มีปากเสียงกับคนรัก ส่วนที่แอบชอบใครวันนี้จะเสียความรู้สึก ด้านการเสี่ยงเหตุเพราะความโลภได้ไม่คุ้มเสีย ท่านที่เกิดวันพฤหัสบดี อิทธิพลของไพ่​2​ ถ้วย​ (Two of​ Cups)วันนี้ผลงานดีน่าพอใจ ทำให้ทำงานอย่างมั่นใจ ค้าขายพอได้กำไรความรักเข้าใจกันมากขึ้น เงินทองสิ่งที่หวังเป็นดังที่ลุ้น ควรทำบุญบริจาคโลงศพเสริมดวงชะตาชีวิตตนเอง ท่านที่เกิดวันศุกร์ อิทธิพลของไพ่อัศวินถือดาบ (Knight of Swords)วันนี้เครียดหนักกับการเงินเพราะหมุนไม่ออก แถมคนที่เป็นลูกหนี้จะโดนทวงถามอย่างน่าปวดหัว ความรักให้ระวังคำพูด จะทำให้มีปัญหากับคนรัก งานแม้จะเด่นแต่เพราะทำตัวไม่ยืดหยุ่นจะมีปัญหาจนได้กับเพื่อนร่วมงาน ท่านที่เกิดวันเสาร์ อิทธิพลของไพ่4 ถ้วย (Four.​of Cups )วันนี้มีเหตุทะเลาะกับแฟนเพราะต่างมั่นใจเกินเหตุ ทำให้อารมณ์เสียอย่างหนัก​ งานแม้จะดูลุล่วงแต่เพื่อนร่วมงานคอยปัดแข้งปัดขา และที่มีกิจการส่วนตัวมีปัญหาเพราะบริวารทำเหตุ ด้านการเงินหมุนไม่ทันเพราะภาระมากเกิน .......................................................... ท่านผู้อ่านที่มีความประสงค์ต้องการปรึกษา เรื่องดวงชะตาเป็นการส่วนตัวกับอาจารย์กิติคุณพลวัน สอบถามรายละเอียดเพิ่มเติมได้ที่094-6298799,https://www.naewna.com/lady/611103,2021_10_25
เกาะติด! รายงานสถานการณ์ผู้ติดเชื้อไวรัส COVID-19 ทั่วโลก,"ติดตามรายงานสถานการณ์การแพร่ระบาดล่าสุดของ ไวรัสโควิด-19 จากประเทศต่างๆ ทั่วโลก ประจำวันที่ 25ตุลาคม2564มีรายละเอียดดังต่อไปนี้... ผู้ติดเชื้อรวม :244,409,806 ผู้เสียชีวิตรวม : 4,963,504 รักษาหายรวม :221,427,763 ยอดรวมประเทศที่ติดเชื้อ:www.worldometers.info",https://www.naewna.com/inter/611106,2021_10_25
'เอ็ด ชีแรน'นักร้องดังชาวอังกฤษ ยืนยันติดโควิด-19,25 ต.ค.64นักร้องดังชาวอังกฤษเจ้าของเพลงฮิตติดชาร์จมากมายอย่าง เอ็ด ชีแรนแจ้งแฟนๆ ผ่านอินสตาแกรมว่า ติดเชื้อโควิด-19 และเตรียมทำงานที่วางแผนเอาไว้ทั้งหมดจากที่บ้าน เป็นช่วงเวลาก่อนอัลบั้มใหม่ชุดที่ 5 ของเขาจะวางแผงพอดี ข้อความในโพสต์ของEd Sheeranระบุว่า ตอนนี้เขากำลังอยู่ในช่วงกักตัวและปฏิบัติตามคำแนะนำจากรัฐบาลทุกอย่าง ดังนั้นเขาจึงไม่สามารถดำเนินงานใดๆ ที่เป็นการพบปะพูดคุยกันซึ่งๆ หน้ากับใครในช่วงนี้ได้ เขาจึงเตรียมทำงานทุกอย่างจากบ้าน ไม่ว่าจะเป็นการสัมภาษณ์ และการแสดงสดต่างๆ และกล่าวขออภัยทุกๆ คน ทั้งแฟนๆ และทุกคนที่เกี่ยวข้องด้วย,https://www.naewna.com/entertain/611109,2021_10_25
'แต้ว ณฐพร'ควง'ไฮโซณัย'เที่ยวทะเล อวดช็อตหวานปนแซ่บ,25 ต.ค.64 จัดเต็มความหวานอีกแล้ว สำหรับคู่รักอย่าง นางเอกสาวแต้ว ณฐพรเตมีรักษ์และหวานใจไฮโซณัย ประณัยพรประภา ที่ล่าสุด สาวแต้วและครอบครัว คุณแม่ พี่สาว รวมทั้ง ไฮโซณัยได้พากันไปเที่ยวพักผ่อนที่ทะเลแสนสดใสที่ จ.ภูเก็ต อย่างพร้อมหน้าพร้อมตาอีกด้วย งานนี้ทั้งคู่ได้โพสต์ภาพสุดหวานท่ามกลางวิวพระอาทิตย์ตกริมทะเล แถมมองผ่านแว้บแรกยังนึกว่ามาถ่ายพรีเวดดิ้ง ซึ่งสาวแต้วมาในลุคแซ่บๆ ในชุดบิกินีสีขาว เสริมความชิคด้วยเสื้อคลุมยาวและกางเกงยีนส์ใส่ทับ บอกเลยว่าเป็นทริปที่ทั้งหวานและแซ่บสุดๆ เลยทีเดียว,https://www.naewna.com/entertain/611112,2021_10_25
อนุโมทนาบุญ! 'บิ๊กโจ๊ก'ร่วมบุญเป็นเจ้าภาพงานกฐิน วัดท่องเที่ยวชื่อดังของอีสาน,"25 ตุลาคม 2564 ที่วัดพุทธาวาสภูสิงห์ บนยอดเขาภูสิงห์ ต.ภูสิงห์ อ.สหัสขันธ์ จ.กาฬสินธุ์พล.ต.ท.สุรเชษฐ์หักพาลผู้ช่วย ผบ.ตร. นายไตรยฤทธิ์เตมหิวงศ์อธิบดีกรมสอบสวนคดีพิเศษ(ดีเอสไอ)พ.ต.ต.จตุพรอรุณฤกษ์ถวิลผอ.ทัณฑสถานเปิดห้วยโป่ง จ.ระยองพ.อ.อุทัยนิลเนตรผู้บังคับการกรมทหารพรานที่ 21พร้อมเพื่อนสนิทญาติพี่น้องและญาติธรรมชาวอำเภอสหัสขันธ์และพื้นที่ใกล้เคียง ร่วมเป็นเจ้าภาพงานบุญกฐินประจำปี 2564 ของวัดพุทธาวาสภูสิงห์ โดยมีพระครูสิริพัฒนนิเทศก์ ดร.เป็นประธานคณะสงฆ์รับผ้ากฐินวัดพุทธาวาสภูสิงห์ ประจำปี 2564ซึ่งบรรยากาศรวบรัด เรียบง่าย และเป็นไปตามข้อปฏิบัติตามมาตรการป้องกันการแพร่ระบาดเชื้อไวรัสโควิด19อย่างเคร่งครัด โดยได้ตั้งขบวนกฐิน ที่บริเวณลานธรรมมรรคแปดก่อนจะเคลื่อนขบวนไปยังศาลาธรรมจักรนำขบวนโดยคณะฟ้อนรำของแพทย์ พยาบาลโรงพยาบาลสหัสขันธ์ และคณะนางรำชุมชนคุ้มวัดไตรภูมิ จากนั้นได้ได้ร่วมกันถวายผ้ากฐินและเงินทำบุญซึ่งปีนี้มีญาติธรรมร่วมต่อยอดทำบุญกับ บิ๊กโจ๊ก พล.ต.ท.สุรเชษฐ์หักพาล เป็นเงินกว่า 1.8 ล้านบาทซึ่งบรรยากาศในพิธีทอดกฐิน มีเฉพาะบุคคลใกล้ชิดและญาติธรรมที่มาร่วมทำบุญไม่เกิน 50 คน พระครูสิริพัฒนนิเทศก์ดร. กล่าวว่าวัดพุทธาวาสภูสิงห์ ตั้งอยู่บนยอดเขาภูสิงห์ซึ่งปัจจุบันยังเป็นสถานที่องเที่ยวสำคัญของจังหวัดกาฬสินธุ์ในแต่ละวันมีนักท่องเที่ยวเดินทางมาท่องเที่ยวจำนวนมากขณะที่เขตวัด ยังต้องมีการปรับปรุงพัฒนาเพื่อให้เป็นศาสนสถานให้พุทธศาสนิกชนได้มีสถานที่ปฏิบัติธรรม เจริญศีลภาวนา ประกอบพิธีทางศาสนาสำคัญๆตามประเพณีวิถี โดยเฉพาะศาลาปฏิบัติธรรมที่มีอายุมากกว่า 50 ปี สภาพทรุดโทรมจึงได้ริเริ่มจะบูรณะใหม่เพื่อให้เป็นสถานที่ที่จะสร้างประโยชน์ให้กับชุมชนให้มากขึ้นขณะที่การบริการนักท่องเที่ยวจะเน้นปฏิบัติตามมาตรการการแพร่ระบาดไวรัสโควิด19โดยนักท่องเที่ยวเองก็เข้าใจและรับรู้สถานการณ์ให้ความร่วมมือเป็นอย่างดี ปัจจุบันมีนักท่องเที่ยวหมุนเวียนชมความสวยงามบนยอดเขาและกราบไหว้ขอพรพระพรหมภูมิปาโล เฉลี่ยวันละ 1,000 คน. 012",https://www.naewna.com/likesara/611117,2021_10_25
'โคลอมเบีย'รวบ'โอโตเนียล' เจ้าพ่อแก๊งค้ายาเสพติดรายใหญ่,"25 ต.ค.64 สำนักข่าวต่างประเทศรายงานว่าตำรวจโคลอมเบียแถลงข่าวการจับกุมตัว นายไดโร อันโตนิโน อูซากา หรือ โอโตเนียลราชายาเสพติดที่มีค่าหัวถึง 3,000 ล้านเปโซ หรือประมาณ 26 ล้านบาทในโคลอมเบีย และทางฝั่งรัฐบาลสหรัฐฯ ตั้งเงินรางวัลสูงถึง 5 ล้านดอลลาร์ หรือประมาณ 166 ล้านบาท โดย โอโตเนียล ถูกจับกุมได้จากสถานที่กบดานภายในป่าแห่งหนึ่ง ของจังหวัดแอนติโอเกีย (Antioquia)ทางตะวันตกเฉียงเหนือของประเทศ ใกล้กับพรมแดนประเทศปานามา ประธานาธิบดีอีบัน ดูเก้ ของโคลอมเบีย เปิดแถลงข่าวผ่านสถานีโทรทัศน์แห่งชาติ โดยยกย่องการจับกุมครั้งนี้ว่าเป็นความสำเร็จของการกวาดล้างยาเสพติดครั้งใหญ่ที่สุดของประเทศ ไม่ต่างจากเมื่อครั้งที่ตำรวจวิสามัญฆาตกรรมนายปาโบล เอสโคบาร์ราชายาเสพติดชื่อดังระดับโลก ในปี 1993 ทั้งนี้ โอโตเนียลขึ้นเป็นหัวหน้าแก๊ง กัลฟ์ แคลน หรือชื่อเก่าว่าอูซูกา แคลน หลังพี่ชายซึ่งเป็นหัวหน้าแก๊งถูกตำรวจยิงวิสามัญฯในงานเทศกาลปีใหม่เมื่อเกือบ 10 ปีก่อน ซึ่งแก๊งนี้กระจายไปในหลายจังหวัดและขยายข้ามชาติทั้งลอบค้ายา ค้ามนุษย์ ลอบขุดเหมืองทองคำ คุมเส้นทางหลายสายเพื่อลอบขนยาจากโคลอมเบียเข้าสหรัฐฯและไปไกลถึงรัสเซีย เชื่อได้ว่ามีสมาชิกแก๊งราว 1,800 คน แต่หลายคนก็ถูกจับกุมที่อาร์เจนตินา บราซิล ฮอนดูรัส เปรูและสเปน",https://www.naewna.com/inter/611122,2021_10_25
‘บิ๊กป้อม’ปัดสั่งทำโพลเช็คงานส.ส. ลั่นไม่ได้สั่งใคร ย้ำ ส.ส.เก่าต้องได้ลง,บิ๊กป้อมปัดสั่งทำโพลเช็คงานส.ส. ลั่นไม่ได้สั่งใคร ย้ำ ส.ส.เก่าต้องได้ลง เมื่อเวลา 09.00 น.วันที่ 25 ตุลาคม 2564 ที่ทำเนียบรัฐบาล พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพลังประชารัฐ (พปชร.)ให้สัมภาษณ์ก่อนประชุมคณะรัฐมนตรี (ครม.) ถึงความคืบหน้าการทำโพลของพรรค พปชร. ว่า ยังไม่ได้ทำอะไร ยังไม่ได้สั่งให้ทำอะไรเลย แค่คิดไว้ว่าจะทำ แต่ยังไม่ได้ทำ ผู้สื่อข่าวถามว่าการทำโพลเพื่อประเมินการทำงานของ ส.ส.ใช่หรือไม่ พล.อ.ประวิตร กล่าวว่า ยังไม่รู้ ยังไม่ได้เลือกตั้ง จะไปทำโพลทำไม คนไหนทำให้ไปถามคนนั้น เมื่อถามว่าสามารถทำโพลสำรวจความพึงพอใจของประชาชนไว้ก่อนล่วงหน้าได้หรือไม่ พล.อ.ประวิตร กล่าวว่า ไม่รู้ ตนไม่ได้ทำ เมื่อถามกรณีที่มีรายงานข่าวว่า ส.ส.ใต้ผ่านประเมินแค่ 4 คนจากทั้งหมด 14 คน พล.อ.ประวิตร กล่าวย้อนว่า สื่อเอามาจากไหน เมื่อถามย้ำว่าแสดงว่าเป็นความเคลื่อนไหวของคนในพรรค พล.อ.ประวิตร กล่าวว่า ใครเคลื่อนไหว ให้ไปถามคนที่เคลื่อนไหว ผู้สื่อข่าวถามว่ามีกระแสข่าวพุ่งไปที่ ร.อ.ธรรมนัส พรหมเผ่า ส.ส.พะเยา ในฐานะเลขาธิการพรรคพปชร.เป็นผู้จัดทำโพล พล.อ.ประวิตร กล่าวว่า ไม่ทำ ใครทำ ผมไม่ได้สั่งใครจะทำ เมื่อถามว่าพรรคจำเป็นที่จะต้องทำโพลหรือไม่ พล.อ.ประวิตร กล่าวว่า เอาไว้ใกล้ๆ ก่อน จะรีบทำไปทำไม แต่เวลานี้ส.ส.เก่าต้องได้ลง เมื่อถามย้ำว่าพรรคพปชร.ให้ความสำคัญกับส.ส.เก่าเป็นลำดับแรกใช่หรือไม่พล.อ.ประวิตร กล่าวว่า ใช่ ผู้สื่อข่าวถามว่าหากไม่ให้ส.ส.เก่าลงสมัครแสดงว่าส.ส.คนนั้นบกพร่องใช่หรือไม่ พล.อ.ประวิตร ปฏิเสธตอบคำถาม ก่อนเข้าร่วมประชุมคณะรัฐมนตรี -005,https://www.naewna.com/politic/611124,2021_10_25
‘จุรินทร์’ชงครม.ประกันราคามัน-ข้าวโพด แนะนายกฯอุ้มชาวนาหวั่นข้าวล้นตลาด,"จุรินทร์ชงครม.ประกันราคามัน-ข้าวโพด แนะนายกฯอุ้มชาวนาหวั่นข้าวล้นตลาด 25 ตุลาคม 2564 ที่ทำเนียบรัฐบาล นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ กล่าวถึงการประกันราคามันสำปะหลังและข้าวโพด ว่า กระทรวงพาณิชย์ จะเสนอที่ประชุมคณะรัฐมนตรี (ครม.) ในวันนี้ โดยประกันราคามันสำปะหลังในวงเงิน 7,100 ล้านบาท ราคาประกันข้าวโพด 1,900 ล้านบาท แม้ว่าราคาตลาดจะอยู่ในเกณฑ์ที่ดี โดยราคามันสำปะหลังอยู่ที่ กิโลกรัมละ 2.70 บาท ส่วนราคาข้าวโพดอยู่ที่กิโลกรัมละ 8-10 บาท นายจุรินทร์ กล่าวถึงปัญหาราคาข้าวตกต่ำ ว่า สัปดาห์ที่ผ่านมาได้มีการหารือกับนายกรัฐมนตรี และสํานักงบประมาณ กระทรวงการคลัง เพื่อเร่งประกาศนโยบายประกันราคาข้าวในเดือนหน้า ซึ่งจะทำให้เกิดความมั่นใจในตลาดว่าจะมีเงินอุดหนุนดอกเบี้ยร้อยละ 3 จะส่งผลให้ผู้ที่สต๊อกข้าวไว้ไม่มีการเทขายในตลาดจนราคาตกต่ำ ส่วนกลุ่มเกษตรกรและสหกรณ์จะมีเงินช่วยเหลือในการเก็บข้าวไว้ตันละ 1,500 บาท รวมถึงจะมีการประกันรายได้ราคาข้าว แต่นโยบายเหล่านี้จะต้องผ่านการพิจารณาของกระทรวงการคลังในขั้นตอนสุดท้าย -005",https://www.naewna.com/business/611126,2021_10_25
เพื่อนเอะใจไม่เจอ3วัน! แจ้งกู้ภัยงัดบ้าน พบชายวัย57ปีนอนหายใจรวยริน,25 ตุลาคม 2564 เมื่อกลางดึกวันที่ 24 ตุลาคมเจ้าหน้าที่ตำรวจ สภ.ปากเกร็ด พร้อมเจ้าหน้าที่มูลนิธิป่อเต็กตึ๊งเร่งเข้าตรวจสอบ หลังจากมีเพื่อนบ้านว่าคนที่อาศัยอยู่บ้านติดกันไม่ออกจากบ้านมาหลายวันแล้ว เกรงว่าจะเกิดอันตราย เหตุเกิดที่บ้านเลขที่ 67/310 ต.ปากเกร็ด อ.ปากเกร็ด ในซอยขจรเนติยุทธ 7 จึงรุดเข้าตรวจสอบ ที่เกิดเหตุเป็นบ้านทาวน์เฮ้าส์ 2 ชั้นปิดไฟมืดประตูรั้วบ้านด้านนอกถูกล็อกกุญแจไว้ เพื่อนบ้านให้ข้อมูลว่าเจ้าของบ้านคือนายนรินทร์ชัย คณาพานิชกุล หรือ ตี๋ อายุ 57 ปี ไม่ออกจากบ้านมาหลายวัน หลังจากนั้นทางกู้ภัยต้องใส่ชุดPPE เพื่อป้องกันการติดเชื้อปีนเข้าไปในตัวบ้านเพื่อพยายามเรียกหานายตี๋ ที่อยู่ในบ้าน จนกระทั่งพบเห็นนายตี๋ ไม่สวมใส่เสื้อ ใส่เพียงกางเกงขาสั้น นอนหายใจรวยรินช่วยเหลือตัวเองไม่ได้อยู่บริเวณชั้นล่าง โดยในบ้านมีกลิ่นปัสสาวะเหม็นคลุ้งไปทั่วบริเวณ จากนั้นทางกู้ภัยต้องเร่งใช้อุปกรณ์เครื่องตัดถ่างตัดกุญแจบ้านที่ล็อกไว้ ก่อนที่จะเร่งนำตัวนายตี๋ ออกมาด้านนอกและทำการตรวจหาเชื้อด้วยชุดตรวจ ATK ซึ่งผลตรวจไม่พบเชื้อโควิด-19 จึงเร่งประสานรถกู้ชีพจากโรงพยาบาลกรมชลประทานปากเกร็ดมารับตัวและส่งต่อไปรักษาที่โรงพยาบาลปากเกร็ด 2 นายเบญจา ปันยารชุน เพื่อนบ้านที่อยู่ติดกัน กล่าวว่า บ้านหลังนี้นายตี๋อยู่เพียงคนเดียว ตนเองไม่พบเห็นนายตี๋ มา 3 วันแล้ว ปกติจะเห็นเดินเข้าออกบ้านประจำ วันนี้เริ่มผิดสังเกตพยายามตะโกนเรียกอยู่หลายครั้งแต่ไม่มีเสียงตอบรับ จึงตัดสินใจโทรศัพท์แจ้งให้เจ้าหน้าที่เข้ามาตรวจสอบเพราะเกรงว่าจะเกิดอันตราย. 012,https://www.naewna.com/likesara/611125,2021_10_25
คุณแม่ลูก4! 'พลอย ชิดจันทร์'จัดทริปพัทยา อวดหุ่นเป๊ะในชุดว่ายน้ำ,25 ต.ค.64 เรียกว่าเป็นคุณแม่ลูกสี่ที่ยังสวยเป๊ะไม่เปลี่ยนจริงๆ สำหรับพลอย ชิดจันทร์ ห่งโดยล่าสุดเจ้าตัวได้จัดทริปเที่ยวพัทยาแจกความสดใสด้วยการโชว์หุ่นยังฟิตแอนด์เฟิร์มในแนวสปอร์ตเซ็กซี่เล็กๆ ริมสระน้ำ เผยให้เห็นหุ่นสวย เอวบาง บอกเลยว่าเป็นหุ่นที่สาวๆ หลายคนใฝ่ฝันจริงๆ,https://www.naewna.com/entertain/611127,2021_10_25
‘ชัยวุฒิ’เผยส่งส.ส.ชิงเลือกตั้งเปลี่ยนแปลงได้ ดูที่ใครขอลง-ศักยภาพ-คะแนนนิยม,ชัยวุฒิเผยส่งส.ส.ชิงเลือกตั้งเปลี่ยนแปลงได้ ดูที่ใครขอลง-ศักยภาพ-คะแนนนิยม 25 ตุลาคม 2564 ที่ทำเนียบรัฐบาล นายชัยวุฒิ​ ธนาคมานุสรณ์​ รมว.ดิจิทัลเพื่อเศรษฐกิจและสังคม​ (ดีอีเอส)​ ในฐานะกรรมการบริหารพรรคพลังประชารัฐ (พปชร.) กล่าวถึงกรณีกระแสข่าวพรรคพลังประชารัฐจัดทำโพลเพื่อประเมินผลงานส.ส.ว่า ข่าวที่ว่าพรรคทำโพลประเมินส.ส.ใต้ เนื่องจากมี ส.สไม่ลงพื้นที่และจะไม่ส่งลงสมัครในนามพรรคนั้น ยืนยันว่าในพรรคยังไม่มีการพูดคุยเรื่องนี้ เพราะยังไม่ถึงเวลาเลือกตั้ง โดยปกติถ้าใกล้เลือกตั้ง จะมีการคัดเลือกผู้สมัครซึ่งถือเป็นกระบวนการพรรคอยู่แล้ว ถ้าใครเสียงไม่ดี ประชาชนไม่นิยม ก็อาจจะเปลี่ยนแปลงได้ ซึ่งหลายพรรคก็มีการทำโพลแข่งกันในส่วนของผู้สมัคร ถือเป็นเรื่องปกติ แต่ส่วนตัวถือว่ายังไม่ถึงเวลา ส่วนขณะนี้จะดูว่าใครเป็นอย่างไร คงไม่ถึงขั้นต้องทำโพล เราพูดคุยและถามคนในพื้นที่ก็ได้แล้วว่าใครทำพื้นที่อย่างไรไม่จำเป็นต้องทำโพล เมื่อถามถึงกรณีกระแสข่าวส.ส.ใต้ พลังประชารัฐหลายคนประเมินไม่ผ่าน นายชัยวุฒิ กล่าวว่าไม่ทราบว่าสื่อไปเอาข้อมูลมาจากไหน จากการสอบถามภายในพรรค ยังไม่เห็นข้อมูลดังกล่าวอาจจะเป็นข้อมูลที่ไม่ถูกต้อง ยืนยันส่วนตัวยังไม่ทราบจริงๆ เมื่อถามย้ำว่า เป็นไปได้หรือไม่ว่าอาจจะมีการเปลี่ยนตัวผู้สมัครในภาคใต้ถ้าไม่ผ่าน เช่นเดียวกับกทม.ที่ไม่ผ่านบางคน นายชัยวุฒิ กล่าวว่า ยังไม่ถึงเวลาที่จะมีการเลือกตั้งและการจะส่งผู้สมัครก็ต้องดูว่ามีใครมาขอลงในนามพรรคบ้าง จากนั้นเป็นขั้นตอนการคัดเลือกหรือที่เรียกว่าไพรมารี่โหวต ซึ่งมันต้องทำอยู่แล้วตามรัฐธรรมนูญและกฎหมาย อย่างไรก็ตามถือเป็นเรื่องปกติ อย่าไปซีเรียส เมื่อพรรคมีคะแนนนิยมมีคนเข้ามาขอสมัครจำนวนมากเราก็ต้องคัดเลือกให้ดีที่สุด ถือเป็นเรื่องปกติไม่ใช่ว่าอยากจะส่งไปก็ส่ง เราต้องดูบุคคลที่มีความเหมาะสม ประชาชนนิยม และมีศักยภาพในการทำงาน -005,https://www.naewna.com/politic/611129,2021_10_25
พะเยาอากาศเริ่มเย็น! หมอกลงหนาในตอนเช้า อุณหภูมิ 20-22 องศาฯ,25 ตุลาคม 2564 ผู้สื่อข่าวรายงานว่า สภาพอากาศจังหวัดพะเยาในตอนเช้าตรู่ มีหมอกลงจัด อากาศเย็นอุณหภูมิ20-22 องศาเซสเซียส อากาศในพื้นที่ในจังหวัดพะเยาในช่วงเช้า เริ่มเย็น มีหมอกลงจัด ขับรถยานพาหนะต้องเปิดไฟส่องทาง บุคคลทั่วไปต้องสวมใส่เสื้อผ้ากันหนาวให้ร่างกายอบอุ่น โดยในช่วงเช้าจะมีชาวบ้านพากันมาออกกำลังกายจะสร้างความอบอุ่นให้กับร่างกาย บริเวณสวนสุขภาพและสวนสาธารณะต่างๆ ริมกว๊านพะเยา เพื่อให้ร่างกายอบอุ่น สำหรับสภาพอากาศในพื้นที่จังหวัดพะเยา ในเช้าวันนี้พบว่า มีหมอกลงจัดอากาศเย็นลงหลังจากที่ฝนหยุดตก ซึ่งเป็นการบ่งบอกถึงช่วงปลายฝนต้นหนาว จะย่างเข้าสู่ฤดูหนาวแล้ว. 012,https://www.naewna.com/local/611130,2021_10_25
"ยังระบาดหนัก! 'สงขลา'พบป่วยเพิ่ม 586 คน ยอดสะสม 44,792 ราย","สงขลาโควิดยังระบาดหนัก ป่วยเพิ่ม 586 ราย ยังพบในกลุ่มครอบครัวมากที่สุด ยอดสะสม 44,792 ราย โรงเรียนเปิดเรียนแบบOn-Site3 โรงเรียน 25 ต.ค.64 คณะกรรมการโรคติดต่อ จ.สงขลา เปิดเผย ผู้ติดเชื้อโควิดใน จ.สงขลาเพิ่ม586 คนยอดลดลงจากวันที่ 24 ต.ค.104 คน รวมยอดสะสม44,792 คนไม่มีเสียชีวิต เสียชีวิตสะสมยังอยู่ที่ 179 คนและยังพักรักษาตัวในโรงพยาบาล5,600 กว่าคน รายงานว่า ผู้ติดเชื้อรายใหม่ยังอยู่ในกลุ่มผู้สัมผัสผู้ติดเชื้อในพื้นที่จากครอบครัวมากที่สุด ประมาณร้อยละ 90ของผู้ติดเชื้อรายใหม่ทั้งหมด รองลงมากลุ่มสัมผัสผู้ติดเชื้อในชุมชน โรงงาน ร้านค้า บริษัทที่วนเวียนใน อ.จะนะ หาดใหญ่ เมือง สะบ้าย้อย รัตภูมิ สะเดา นาทวี อ.สิงหนคร ส่วนในอำเออื่นๆพบบ้างแต่อยู่นสัดส่วนที่ต่ำ นอกจากผู้ติดเชื้อโควิดใน 2 กลุ่มแล้ว ยังพบกลุ่มผู้ติดเชื้อยืนยันจากต่างจังหวัด กลุ่มค้นหาเชิงรุกในชุมชน และจากกลุ่มคลินิกกลั่นกรองโรคติดเชื้อระบบทางเดินหายใจเฉียบพลัน(ARI)และกลุ่มผู้ติดเชื้อในโรงเรียนสอนศาสนาและกลุ่มที่เดินทางมาจากต่างจังหวัด นายพรศักดิ์ จินา ศึกษาธิการ จ.สงขลากล่าวว่า สถานการณ์โควิด จ.สงขลายังไม่น่าไว้วางใจ โรงเรียนไม่สามารถเปิดเรียนแบบOn-Siteในภาคเรียนที่ 2 ได้เพราะกฎระเบียบของ ศคบ.มีความเข้มข้นมากแล้วมีโรงเรียนจำนวนมากร้อยละ96ไม่ผ่านการประเมินจาก ศคบ.จากนักเรียนได้รับวัคซีนไม่ถึงเป้าหมาย คาดว่าภายในเดือน ต.ค.นักเรียนจะได้วัคซีนครบ ซึ่งมีโรงเรียน3 โรงเรียน ในสังกัด สช. ที่ผ่านการประเมิน จะเปิดเรียนแบบOn-Siteได้",https://www.naewna.com/local/611137,2021_10_25
ผู้ป่วยโควิดใน'สวีเดน'หลายแสนคน รอรักษาจมูกไม่ได้กลิ่น,"25 ต.ค.64 สำนักข่าวทีที (TT) ของสวีเดน รายงานว่ามีชาวสวีเดนประมาณ 300,000 ราย ต้องทนทุกข์จากอาการรับกลิ่นบกพร่อง เนื่องจากโรคติดเชื้อไวรัสโคโรนาสายพันธุ์ใหม่ (โควิด-19) รายงานระบุว่ามีผู้ป่วยโรคโควิด-19 ในประเทศจำนวนมากรอรับการรักษาอาการดังกล่าว โดยสวีเดน ซึ่งมีประชากรประมาณ 10 ล้านคน มีคลินิกที่รักษาอาการดังกล่าวเพียง 2 แห่ง โดยแห่งล่าสุดเพิ่งเปิดที่โรงพยาบาลมหาวิทยาลัยคาโรลินสกา (Karolinska University Hospital) ในเทศบาลฮุดดิงเงอ (Huddinge) ใกล้กรุงสตอกโฮล์มเมื่อเดือนกันยายนที่ผ่านมา สถิติล่าสุดที่เผยแพร่โดยสำนักงานสาธารณสุขสวีเดน (PHA) เมื่อวันศุกร์ (22 ต.ค.) รายงานยอดผู้ป่วยโรคโควิด-19 สะสม เกือบ 1.17 ล้านราย และผู้ป่วยเสียชีวิตรวม 15,000 ราย นับตั้งแต่โรคระบาดเริ่มขึ้น สวีเดนมีจำนวนผู้ป่วยรายใหม่เพิ่มขึ้นเล็กน้อย นับตั้งแต่ข้อจำกัดต่างๆ อย่างการจำกัดจำนวนผู้คนในพื้นที่สาธารณะและร้านอาหารถูกยกเลิกไปเมื่อวันที่ 30 ก.ย. พร้อมๆ กับมีการแนะนำให้ประชาชนสวมหน้ากากอนามัยและทำงานจากที่บ้านในกรณีที่เป็นไปได้ โดยขณะนี้ยังไม่มีแผนที่จะกระชับข้อจำกัดอีกครั้ง อย่างไรก็ดี กฎเกี่ยวกับการตรวจโรคยังคงมีผลบังคับใช้ แม้ว่าจะมีการผ่อนปรนในวันที่ 1 พ.ย. โดยผู้ที่ยังไม่ได้ฉีดวัคซีนนั้นถูกพิจารณาให้ใช้มาตรการป้องกันแบบเดิมที่ใช้ก่อนมีการผ่อนปรน ทั้งนี้ ประชาชนอายุ 16 ปีขึ้นไปในสวีเดนร้อยละ 84.7 ได้รับวัคซีนแล้วอย่างน้อยหนึ่งโดส ขณะที่ร้อยละ 80.1 ได้รับวัคซีนสองโดสแล้ว ที่มาxinhuathai",https://www.naewna.com/inter/611141,2021_10_25
ล่องแพแม่น้ำปาย สำรวจเส้นทางท่องเที่ยว'น้ำตกซู่ซ่า' ชมป่าสักผืนใหญ่สุดในไทย,"25 ตุลาคม 2564นายศิริวัฒน์ บุปผาเจริญ รองผู้ว่าราชการจังหวัด รักษาราชการผู้ว่าราชการจังหวัดแม่ฮ่องสอน และ นายชนก มากพันธ์ รองผู้ว่าราชการจังหวัดแม่ฮ่องสอน , ว่าที่ร้อยเอกสันติพงศ์ บุลยเลิศ ท่องเที่ยวและกีฬาจังหวัดแม่ฮ่องสอน ,ว่าที่ร้อยตรี ภาณุวัฒน์ ขัดนาค ผู้อำนวยการการท่องเที่ยวแห่งประเทศไทยสำนักงานแม่ฮ่องสอน , นายนิกร แก้วโมรา หัวเขตรักษาพันธ์สัตว์ป่าลุ่มน้ำปาย , สมาคมธุรกิจท่องเที่ยวเที่ยวจังหวัดแม่ฮ่องสอน , สมาคมธุรกิจท่องเที่ยวปาย และชมรมธุรกิจท่องเที่ยวอำเภอปางมะผ้า จำนวน 65 คน ร่วมกันสำรวจเส้นทาง ล่องแก่งแม่น้ำปายเมื่อวันที่ 24 ตุลาคมที่ผ่านมา เพื่อชมป่าสักผืนใหญ่ที่สุดในประเทศไทย กว่า 165,860 ไร่ อยู่ในเขตอนุรักษ์แหล่งป่าสัก 497.2 ตารางกิโลเมตร เขตรักษาพันธ์สัตว์ป่า 344 ตารางกิโลเมตร เขตป่าสงวนแห่งชาติแม่ปายฝั่งขวา 2.2 ตารางกิโลเมตร เขตป่าสงวนแม่ปายฝั่งซ้าย 151 ตารางกิโลเมตร รวมเป็นพื้นที่ 1,199.4 ตารางกิโลเมตร การล่องแก่งในครั้งนี้ เริ่มจากแม่น้ำของซึ่งเป็นแม่น้ำสายย่อย จากอำเภอปางมะผ้า ซึ่งไหลลงสู่แม่น้ำปาย ซึ่งเป็นแม่น้ำสายหลักของจังหวัดแม่ฮ่องสอน รวมระยะทางการล่องแพ กว่า 45 กิโลเมตร ใช้เวลากว่า 5 ชั่วโมง ซึ่งระหว่างทางมีกิจกรรมหลากหลาย เช่น ผ่านน้ำตก ซู่ซ่า ซึ่งเป็นน้ำตกที่ไหลลงสู่แม่น้ำของเป็นระทางยาวกว่า 100 เมตร ที่สวยงาม แหล่งน้ำอุ่นที่ผุดขึ้นมา ข้างลำน้ำปายและแก่งน้อยใหญ่ที่หลากหลายสร้างความตื่นเต้น ให้กับทีมงานและคณะที่สำรวจเป็นอย่างยิ่ง ว่าที่ร้อยตรี ภาณุวัฒน์ ขัดนาค ผอ.ททท.สำนักงานแม่ฮ่องสอน น้ำ เปิดเผยว่า ตกซู่ซ่า หรือ ถ้ำน้ำตกซู่ซ่า เป็นที่เที่ยวสำหรับคนชอบเดินทาง การผจญภัย แอดเวนเจอร์ มีกำลังวังชา สามารถเดินเท้าได้ดีสุขภาพดี ถ้าเป็นผู้สูงอายุหรือมีปัญหาสุขภาพอาจไม่เหมาะนัก จะไปเที่ยวที่นี่นักท่องเที่ยวควรวางแผนการเดินทางก่อนออกเดินทาง โดยน้ำตกซู่ซ่าจะตั้งอยู่ที่ บ้านน้ำกัด ตำบลห้วยผา อำเภอเมืองแม่ฮ่องสอน-อำเภอปางมะผ้า จังหวัดแม่ฮ่องสอน การเดินทางไปชมถ้ำ ต้องเดินทางด้วยการเดินเท้า ใช้เวลาประมาณ 3-4 ชั่วโมง หรือโดยใช้รถยนต์ขับเคลื่อนสี่ล้อก็จะใช้เวลาประมาณหนึ่งชั่วโมง หรือจะเดินทางมาด้วยการล่องแพยางจากบ้านน้ำของ ซึ่งก็จะผ่านน้ำตกซู่ซ่าแห่งนี้ได้เช่นกัน โดยใช้เวลาเดินทางประมาณ 2 ชั่วโมง ถ้ำแห่งนี้อยู่ห่างจากตัวเมืองแม่ฮ่องสอนประมาณ 43 กิโลเมตร และใช้เส้นทางบ้านน้ำกัด-บ้านแม่สุยะ ระยะทางจากบ้านน้ำกัดถึงตัวถ้ำประมาณ 3 กิโลเมตร บริเวณปากถ้ำมีน้ำตกซู่ซ่า ไหลลดหลั่นลงตามชั้นหิน เกิดเป็นภาพที่สวยงามอย่างยิ่ง น้ำตกนี้ไหลลงสู่แม่น้ำ ด้านหลังซึ่งเป็นหน้าผาสูง เดินเข้าไปภายในถ้ำประมาณ 800 เมตร ก็จะพบน้ำตกใต้ดินสูงถึง 6 เมตร น้ำตกนี้ไหลมาจากปากถ้ำที่เชิงผานั่นเอง นายภานุเดชไชยสกูล ประธานสภาอุตสาหกรรมท่องเที่ยวจังหวัดแม่ฮ่องสอน กล่าวว่า การสำรวจเส้นทางในครั่งนี้ เพื่อเปิดเส้นทางการที่องเที่ยวทางน้ำ ซึ่ง ในจังหวัดแม่ฮ่องสอน เริ่มเข้าสู่ ฤดูกาลล่องแก่งแม่น้ำปาย ชมป่าสัก นวมินทรราชินี เป็นกิจกรรมการท่องเที่ยว ในรูปแบบแอดเวนเจ้อร์ ทางน้ำในจังหวัดแม่ฮ่องสอน ซึ่งสร้างความตื่นเต้น และ ตื่นตาตื่นใจ ให้กับ คณะ ที่มาสำรวจด้วยกัน ซึ่งสามารถที่จะเป็นอีกกิจกรรมหนึ่งของการท่องเที่ยว ในจังหวัดแม่ฮ่องสอนในช่วงนี้ จนถึงสิ้นเดือนมกราคม 2565 นี้ เป็นระยะเวลา 3 เดือนด้วยกัน โดยนักท่องเที่ยวหรือ บริษัทนำเที่ยวที่สนใจ สามารถติดต่อสอบถามรายละเอียด ได้ที่ เขตรักษาพันธ์ป่าลุมน้ำปาย ททท.สำนักงานแม่ฮ่องสอน หรือ บริษัททัวร์ในพื้นที่ แม่ฮ่องสอน ที.เอ็น.แอนด์ แฟมิลี่ทัวร์ คุณ อร 081-9512085 ได้ตลอดเวลา. 012",https://www.naewna.com/likesara/611138,2021_10_25
'รถเมล์ คะนึงนิจ'เสิร์ฟความเซ็กซี่ สวมบิกินี่แจกความสดใส,25 ต.ค.64 แซ่บซี๊ดต่อเนื่องจริงๆ สำหรับนักแสดงสาวรถเมล์ คะนึงนิจ จักรสมิทธานนท์ที่ได้แพ็คกระเป๋าควงแขนสามีหนุ่มนอกวงการ บอล สุเมธโดยล่าสุดก็ขออวดแซ่บในชุดบิกินี สลัดลุคหวานมาเปรี้ยวปรี๊ดในชุดว่ายน้ำแจกความสดใสอยู่ริมชายหาดสวยกลมกลืนกับธรรมชาติ บอกเลยว่าหุ่นแซ่บไม่ธรรมดาจริงๆ,https://www.naewna.com/entertain/611144,2021_10_25
13แกนนำขึ้นศาลคดีบุกสถานทูตเยอรมนี ‘ครูใหญ่’ตีปี๊บชุมนุมใหญ่ป่วนแก้112,"13แกนนำขึ้นศาลคดีบุกสถานทูตเยอรมนี ครูใหญ่ตีปี๊บชุมนุมใหญ่ป่วนแก้112 เมื่อเวลา 09.30 น.วันที่ 25 ตุลาคม 2564 ที่ศาลอาญากรุงเทพใต้ ถ เจริญกรุง ศาลนัดตรวจพยานหลักฐานคดีดูหมิ่นสถาบัน ที่พนักงานอัยการคดีอาญากรุงเพใต้ 3 เป็นโจทก์ฟ้อง น.ส.ภัสราวลี ธนกิจวิบูลย์ผล หรือมายด์ แกนนำราษฎร กับพวกรวม 13 คน เป็นจำเลยในความผิดฐานดูหมิ่นสถาบัน ยุยงปลุกปั่นชุมนุมอ่านแถลงการณ์หน้าสถานเอกอัครราชทูตเยอรมนีประจำประเทศไทย เมื่อวันที่ 26 ต.ค.2563 ตามประมวลกฎหมายอาญามาตรา 112 ,116 ทั้งนี้ น.ส.เบนจา อะปัญ แกนนำแนวร่วมธรรมศาสตร์และการชุมนุม ซึ่งศาลไม่อนุญาตให้ประกันตัวและถูกคุมขังในทัณฑสถานหญิงกลาง นายอรรถพล ให้สัมภาษณ์ว่า ไม่มีความกังวลในวันนี้ กระบวนการทั้งหมดอาจใช้เวลาทั้งวัน และจะได้พบหน้าน.ส.เบนจา ผ่าน video conference เป็นครั้งแรก โดยขอให้ประชาชนที่ติดตามสถานการณ์ร่วมชุมนุมใหญ่วันที่ 31 ต.ค.นี้ ที่แยกราชประสงค์ เพื่อเดินหน้าการยกเลิกมาตรา 112 นายอรรถพล ยืนยันว่า สังคมไทยจำเป็นต้องยกเลิกมาตรา 112 โดยแนวทางรวบรวมรายชื่อประชาชนเสนอกฎหมายเข้าสู่สภาผู้แทนราษฎร ซึ่งเป็นแนวทางที่ประนีประนอมที่สุดแล้วพร้อมทวงถามความกล้าหาญและเรียกร้องการทำหน้าที่ของ ส.ส.ในสภาฯ และพรรคการเมือง เพราะประเด็นนี้เป็นวาระแห่งชาติ ถ้าพรรคการเมืองใดไม่ตอบรับเจตจำนงของประชาชนก็จะไม่มีที่ยืน แต่ในด้านกลับพรรคการเมืองที่มีจุดยืนชัดเจนต่อเรื่องนี้ในการยกเลิกมาตรา 112 ก็อาจจะถูกผู้มีอำนาจยุบพรรคได้เช่นกัน แต่ไม่มีทางเลือกอื่น เพราะนักการเมืองและพรรคการเมืองจะมาทำหน้าซื่อตาใส ไม่รับรู้ปัญหาหรือไม่รู้ร้อนรู้หนาวในเรื่องนี้ไม่ได้ และขบวนการเคลื่อนไหวราษฎรจะผลักดันเรื่องนี้ให้ถึงที่สุด วันเดียวกันนี้บริเวณด้านนอกอาคารศาลอาญากรุงเทพใต้ มีนักกิจกรรมจากกลุ่ม ศาลายาเพื่อประชาธิปไตย ,กลุ่ม Supporter Thailand, กลุ่มฟื้นฟูประชาธิปไตย หรือ DRG, กลุ่ม Freeyouth หรือเยาวชนปลดแอก ได้ร่วมกันจัดกิจกรรมเชิงสัญลักษณ์เพื่อเรียกร้องให้ปล่อยนักโทษทางการเมืองและคืนสิทธิการประกันตัวให้ผู้ถูกกล่าวหาด้วย โดยมีการแสดงละครเชิงสัญลักษณ์สะท้อนการบังคับและกดปราบประชาชนด้วยอำนาจบางอย่าง รวมถึงมีการตั้งเวทีปราศรัยขนาดย่อมหน้า เรียกร้องสิทธิการประกันตัวนักโทษคดีการเมือง โจมตีเนื้อหาและการบังคับใช้กฎหมายที่ไม่เป็นธรรม รวมถึงการปฏิรูปกระบวนการยุติธรรมด้วย สำหรับจำเลยทั้ง 13 คนประกอบด้วย น.ส.ภัสราวลี ธนกิจวิบูลย์ผล หรือมายด์ 2.นายกรกช แสงเย็นพันธ์ (ปอ DRG) นายชนินทร์ วงษ์ศรี หรือบอล น.ส.เบนจา อะปัญ นายวัชรากร ไชยแก้ว นายณวรรษ เลี้ยงวัฒนา (แอม) นายอรรถพล บัวพัฒน์ หรือครูใหญ่ นายอัครพล ตีบไธสง นายกฤษพล ศิริกิตติกุล น.ส.สุธินี จ่างพิพัฒน์นวกิจ น.ส.รวิสรา เอกสกุล น.ส.ณัชชิมา อารยะตระกูลลิขิต และ นายชลธิศ โชติสวัสดิ์ -005",https://www.naewna.com/politic/611147,2021_10_25
นายกฯมอบเงินบริจาคกว่า 20 ล้านบาท สมทบโครงการวิจัยพัฒนาวัคซีนป้องกันโควิด,"นายกฯมอบเงินบริจาคกว่า 20 ล้านบาท สมทบโครงการวิจัยพัฒนาวัคซีนป้องกันโควิด 25 ตุลาคม 2564 ที่ทำเนียบรัฐบาล ทำเนียบรัฐบาล ก่อนการประชุมคณะรัฐมนตรี พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้นายธีรภัทร ประยูรสิทธิ ปลัดสำนักนายกรัฐมนตรี เข้าพบ เพื่อรับมอบสิ่งของบริจาคจากกลุ่มบริษัท ยูนิลีเวอร์ ประเทศไทย และส่งมอบแก่ นายสุทธิพงษ์ จุลเจริญ ปลัดกระทรวงมหาดไทย เพื่อนำไปช่วยเหลือประชาชนผู้ประสบภัยน้ำท่วมในพื้นที่ต่าง ๆ โดยมี นายวิษณุ เครืองาม รองนายกรัฐมนตรี นายดิสทัต โหตระกิตย์ เลขาธิการนายกรัฐมนตรี นายประทีป กีรติเรขา รองเลขาธิการนายกรัฐมนตรีฝ่ายการเมือง นายอนุชา บูรพชัยศรี รองเลขาธิการนายกรัฐมนตรีฝ่ายการเมือง และนางสาวไตรศุลี ไตรสรณกุล รองโฆษกประจำสำนักนายกรัฐมนตรี เข้าร่วมด้วย นายกรัฐมนตรี ยังเป็นประธานในพิธีรับมอบสิ่งของบริจาค เครื่องบริโภคอุปโภค มูลค่า 2,960,604 บาท จากผู้บริหารกลุ่มบริษัท ยูนิลีเวอร์ ประเทศไทย เพื่อมอบให้แก่ปลัดกระทรวงมหาดไทยเพื่อนำไปช่วยเหลือผู้ประสบภัยน้ำท่วมต่อไป โดยนายกรัฐมนตรี ชื่นชมและขอบคุณนายโรเบิร์ต แคนเดลิโน ผู้บริหารระดับสูงยูนิลีเวอร์ ประเทศไทย และคณะผู้บริหาร ที่มอบสิ่งของบริจาคในครั้งนี้ สะท้อนคนไทยไม่ทิ้งกันในช่วงเวลาที่ยากลำบาก ทั้งในสถานการณ์การแพร่ระบาดของโควิด-19 และปัจจุบันคือสถานการณ์น้ำท่วม ที่รัฐบาลกำลังเร่งแก้ไขปัญหาให้ได้โดยเร็วที่สุด ด้วยการบริหารจัดการน้ำของประเทศทั้งระบบ นายกรัฐมนตรียังกล่าวว่า ประเทศไทยเป็นพื้นที่ลุ่มต่ำทำให้ยังต้องประสบปัญหาสถานการณ์อุทกภัย ประกอบกับความผันผวนของสภาพอากาศ และฝนที่ไม่ตกตามฤดูกาล มีปริมาณมากบ้างน้อยบ้าง รัฐบาลจึงต้องวางแผนการบริหารจัดการน้ำของประเทศทั้งระบบครบวงจร ตั้งแต่ตอนบน ตอนกลาง และตอนล่าง ของประเทศ โดยสั่งการให้กระทรวงมหาดไทยร่วมกับกระทรวงเกษตรและสหกรณ์ สทนช. หน่วยงานที่เกี่ยวข้อง เร่งระบายน้ำที่ยังท่วมขังสู่ทะเล โดยเฉพาะการระบายน้ำจากแม่น้ำท่าจีนสู่ภาคตะวันออก อาจส่งผลให้ระดับน้ำในแหล่งน้ำตามธรรมชาติสูงขึ้นเพราะเป็นคูคลองที่มีความตื้นและเล็ก จึงต้องมีการขุดลอกควบคู่กับการกักเก็บน้ำไว้ใช้ และมีการบริหารจัดการระบายน้ำออกอย่างเหมาะสม ซึ่งขณะนี้ กรมป้องกันและบรรเทาสาธารณภัยได้สนับสนุนเครื่องสูบน้ำซึ่งมีระยะทางการสูบ 10 กิโลเมตร เพื่อเร่งดึงน้ำ จูงน้ำ และตัดตอนน้ำออกไปด้านข้างให้ได้มากที่สุดและเก็บกักน้ำไว้ในทุ่งต่าง ๆ รวมทั้งไร่นาของประชาชนโดยเร็ว ขณะเดียวกันก็เร่งช่วยเหลือดูแลเยียวยาพื้นที่รองรับน้ำดังกล่าวด้วย นอกจากนี้ นายกฯยังมอบเงินบริจาคสมทบทุนโครงการเกี่ยวกับวัคซีนป้องกันโควิด-19 แก่หน่วยงานด้านการวิจัยและนวัตกรรมโครงการเกี่ยวกับวัคซีนป้องกันโควิด-19 โดย ศาสตราจารย์ นายแพทย์สิริฤกษ์ ทรงศิวิไล ปลัดกระทรวงการอุดมศึกษา วิทยาศาสตร์ วิจัยและนวัตกรรม และ นายแพทย์นคร เปรมศรี ผู้อำนวยการสถาบันวัคซีนแห่งชาติ เป็นผู้รับมอบในบัญชีเงินบริจาค สำนักงานปลัด-สำนักนายกรัฐมนตรีเพื่อรับบริจาคสนับสนุนการแก้ไขปัญหาโรคติดเชื้อไวรัสโคโรนา 2019 (COVID-19) เพื่อสมทบทุนในโครงการวิจัยและพัฒนาวัคซีนป้องกันโควิด-19 แก่กระทรวงการอุดมศึกษา วิทยาศาสตร์ วิจัยและนวัตกรรม จำนวน 15,050,000 บาท และเพื่อสนับสนุนโครงการพัฒนาวัคซีนป้องกันโรคติดเชื้อไวรัสโควิด-19 ของจุฬาลงกรณ์มหาวิทยาลัย และสถาบันวัคซีนแห่งชาติ กระทรวงสาธารณสุข จำนวน 5,050,000 บาท นายกรัฐมนตรีสอบถามถึงความก้าวหน้าในการพัฒนาวัคซีนโควิด-19 ของประเทศไทย ด้วยความสนใจ พร้อมย้ำให้เร่งรัดพัฒนาพัฒนาวิจัยวัคซีนโควิด-19 ซึ่งเป็นนโยบายของรัฐบาลให้ได้ตามเป้าหมายที่กำหนด เช่นเดียวกับหลายประเทศที่มีการพัฒนาวิจัยวัคซีนโควิด-19 ซึ่งรัฐบาลพร้อมสนับสนุนงบประมาณเพิ่มเติมนอกจากงบประมาณภาครัฐที่มีอยู่ เพื่อให้การวิจัยพัฒนาวัคซีนโควิด-19 ประสบความสำเร็จได้โดยเร็ว ทั้งนี้ นายกรัฐมนตรีได้ขอบคุณรองนายกรัฐมนตรี รัฐมนตรีที่เกี่ยวข้องทุกคน รวมทั้งภาคประชาชน และภาคเอกชน ที่เป็นส่วนหนึ่งในการร่วมบริจาคเงินสมทบทุนในครั้งนี้ พร้อมฝากกำลังใจให้ไปยังแพทย์ พยาบาล บุคลากรหน้าด่านทุกคนด้วย -005",https://www.naewna.com/politic/611145,2021_10_25
สุดล้ำค่า! ยลโฉม Flame of Passion มงกุฎประจำตำแหน่งมิสยูนิเวิร์สไทยแลนด์ 2021,"Mouawad เผยโฉม Flame of Passion มงกุฎประจำตำแหน่งมิสยูนิเวิร์สไทยแลนด์ 2021 ล้ำค่าและทรงคุณค่าด้วย ซิทริน โทปาสสีขาว และเพชร สื่อความหมายถึงแรงปรารถนาอันแรงกล้าในการส่งมอบความรักให้กับทุกคนในโลก Mouawad เผยโฉมFlame of Passion Crown มงกุฎที่ออกแบบและรังสรรค์ขึ้นมาเป็นพิเศษสำหรับการประกวดมิสยูนิเวิร์สไทยแลนด์ ประจำปี 2021สื่อความหมายถึงความปรารถนาอันแรงกล้าในการส่งมอบความรักให้กับคนทั้งโลก ผ่านอัญมณีล้ำค่า ได้แก่ ซิทริน โทปาสสีขาว และเพชร Flame of Passion Crown สำหรับมิสยูนิเวิร์สไทยแลนด์ปีนี้ เป็นมงกุฎที่Mouawad รังสรรค์ขึ้นด้วยความพิถีพิถันและใส่ใจในทุกรายละเอียดของทุกองค์ประกอบ ตั้งแต่การคัดสรรแผ่นเพลทสีโรสโกลด์ที่ใช้เป็นฐานในการประดับอัญมณี ไปจนถึงขั้นตอนของงานหัตถศิลป์ที่ต้องอาศัยช่างฝีมือผู้เชี่ยวชาญ เพื่อถ่ายทอดจิตวิญญาณแห่งแรงปรารถนาให้ทรงพลังอย่างที่สุด Fred Mouawad ผู้ร่วมสืบทอดกิจการของMouawadรุ่นที่สี่ กล่าวถึงแรงบันดาลใจในการออกแบบมงกุฎ สำหรับมิสยูนิเวิร์สไทยแลนด์ ครั้งนี้ว่ามีที่มาจากความประทับใจในความมุ่งมั่น กล้าหาญในการเผชิญหน้ากับสิ่งที่ท้าทายของคนไทย ไทยเป็นประเทศที่เต็มไปด้วยความน่าอัศจรรย์ คนไทยให้ความสำคัญกับความงดงาม และคุณค่าของงานศิลปะ เป็นดินแดนที่มีการเปิดกว้างทางความคิดคนไทยมีความกล้าหาญในการเผชิญกับความท้าทายจากสิ่งใหม่ ขณะเดียวกันก็ทุ่มเทความคิดสร้างสรรค์ในการทำงานเพื่อช่วยกันขับเคลื่อนประเทศ จากความประทับใจนี้ จึงเป็นที่มาของ Flame of Passion Crown ความปรารถนาอันแรงกล้าที่ต้องการถ่ายทอดพลังแห่งความรัก ความมุ่งมั่น และความกล้าหาญ ไปยังทุกคนเพื่อร่วมกันนำพลังบวกมาช่วยกันขับเคลื่อนโลกใบนี้ สำหรับอัญมณีที่ Mouawad นำมาใช้สื่อความหมายของ Flame of Passion Crown ประกอบไปด้วย ซิทรินสีเพลิง ตัวแทนของแรงปรารถนาที่ลุกโชนราวกับเปลวไฟ โอบล้อมไปด้วยประกายอันเยือกเย็นของโทปาสสีขาวและเพชรเม็ดงามแทนความหมายของความคิดและเหตุผล เป็นการย้ำเตือนว่าการกระทำตามแรงปรารถนานั้นควรอยู่บนพื้นฐานความคิดอย่างมีเหตุผล ซิทรินรูปหัวใจ 8 เม็ด (น้ำหนัก 65.74 กะรัต) สัญลักษณ์สากลของความรัก จัดวางในตำแหน่งใจกลางของมงกุฎ โทปาสสีขาว (น้ำหนัก 168.49 กะรัต) รายล้อมด้วยเพชรสีขาวทรงลูกแพร์ (น้ำหนัก 3.83 กะรัต) คือ อัญมณีบนยอดของมงกุฎ บ่งบอกถึงคุณค่าของความงามที่แท้จริงนั้นต้องมีความคิดและเหตุผลอยู่เคียงคู่กัน Fred Mouawad กล่าวเสริมว่า ความปรารถนาเมื่อหลอมรวมกับความรักจะก่อให้เกิดพลังงานอันพิเศษ ผู้ครอบครองFlame of Passion Crown จะกลายเป็นผู้ที่มีพลังที่เต็มเปี่ยมไปด้วยแรงปรารถนาในการสร้างแรงบันดาลใจที่เต็มไปด้วยพลังงานเชิงบวก Flame of Passion Crown เป็นมงกุฎชิ้นที่สองที่Mouawadรังสรรค์ให้กับกองประกวดมิสยูนิเวิร์สไทยแลนด์ หลังจากที่Mouawad Power of Authenticity Crown ของมิสยูนิเวิร์สไทยแลนด์ปี 2020 ออกมาสร้างความอลังการสุดตระการตามาแล้ว ทั้งนี้ Mouawadได้รับความไว้วางใจจาก The Miss Universe Organization ในการรังสรรค์มงกุฎให้แก่กองประกวดมิสยูนิเวิร์ส ได้แก่ Mouaward Power of Unity, Power of Hope and Power of Positivity Crowns โดย Flame of Passion Crown จัดเป็นมงกุฎลำดับที่ห้าที่ของ Mouawad",https://www.naewna.com/lady/611154,2021_10_25
‘เต้ 007’ว่าไง?ตำรวจลุยค้นเจอแต่โกดังร้างเลี้ยงไก่ชน ไร้‘บ่อน’ตามที่แฉ,"เต้ 007ว่าไง?ตำรวจลุยค้นเจอแต่โกดังร้างเลี้ยงไก่ชน ไร้บ่อนตามที่แฉ 25 ตุลาคม 2564 พล.ต.ต.คีรีศักดิ์ ตันตินวะชัย รองผู้บัญชาการตำรวจภูธรภาค 3 (รอง ผบช.ภ.3) ลงพื้นที่ อ.คูเมือง จ.บุรีรัมย์ เมื่อวันที่ 24 ตุลาคม ที่ผ่านมา หลังพบข้อมูลข่าวสารที่ปรากฏทางเฟซบุ๊กนายมงคลกิตติ์ สุขสินธารานนท์ ส.ส.บัญชีรายชื่อ พรรคไทยศรีวิไลย์ มีภาพการรวมกลุ่มของกลุ่มบุคคล ในพื้นที่ ต.พรสำราญ อ.คูเมือง จ.บุรีรัมย์ ทั้งนี้ พล.ต.ท.สมประสงค์ เย็นท้วม ผบช.ภ.3 สั่งการให้ พ.ต.อ.สุกาญจน์ นิลอ่อน ผู้กำกับการสืบสวน 3 กองบังคับการสืบสวนตำรวจภูธรภาค 3 , พ.ต.อ.ยุทธพงษ์ รอดนวล ผู้กำกับการสืบสวน 1 กองบังคับการสืบสวนตำรวจภูธรภาค 3 พร้อมด้วยชุดปฏิบัติการสืบสวน กองกำกับการสืบสวน 1 และ 3 กองบังคับการสืบสวน ตำรวจภูธรภาค 3 ทำการจับกุมตามที่ได้รับร้องเรียนมาดังกล่าว ต่อมาเมื่อเวลาประมาณ 17.30 น.วันที่ 24 ตุลาคม 2564 พ.ต.อ.สุกาญจน์ นิลอ่อน นำกำลังเจ้าหน้าที่ตำรวจ กก.สืบสวน 1 บก.สส.ภ.3 , กก.สืบสวน 3 บก.สส.ภ.3 เข้าตรวจสอบตามสื่อโชเชียลดังกล่าวที่มีการแชร์พิกัดโลเคชันพื้นที่ ต.พรสำราญ อ.คูเมือง จ.บุรีรัมย์ จากการลงพื้นที่ตรวจสอบ พบว่า เป็นพื้นที่โกดังร้าง จึงได้เข้าตรวจสอบโกดังดังกล่าว ซึ่งมีชาย 2 คนเข้ามาแสดงตัวว่าเป็นผู้ดูแลโกดัง และสมัครใจยินยอมนำพาเจ้าหน้าที่ตำรวจเข้าไปตรวจภายใน พบว่า เป็นโกดัง 3 ห้อง แยกเป็น ห้องโถงใหญ่ 1 ห้อง และห้องเล็ก 2 ห้อง มีสภาพรกร้างว่างเปล่า เหมือนไม่มีการใช้งานมานาน บริเวณรอบโกดัง พบว่า มีการเลี้ยงไก่ชน จึงได้สอบถามชาย 2 คน ได้ให้ข้อมูลว่า เข้ามาเลี้ยงไก่ชนและช่วยดูแลทรัพย์สินภายในโกดัง เนื่องจากก่อนหน้านี้มีทรัพย์สินจำพวกสายไฟแอร์ถูกลักเอาทองแดงไป ได้รับความเสียหาย และภายในโกดังไม่มีการลักลอบเล่นการพนันแต่อย่างใด อย่างไรก็ตาม พล.ต.ต.คีรีศักดิ์ กล่าวย้ำว่าหากพบเบาะแสการพนัน ยาเสพติด ให้แจ้งตำรวจภูธรภาค 3 ได้ เพื่อจับกุมดำเนินคดีตามกฎหมายต่อไป -005",https://www.naewna.com/local/611102,2021_10_25
'โคราช'พบติดเชื้อโควิด 109 ราย เสียชีวิตสะสมรวม 220 ราย,"โคราช พบติดเชื้อโควิด109ราย เสียชีวิตสะสมรวม220ราย ผู้ว่าฯ ประธานโรคติดต่อจังหวัดสั่งปรับเปลี่ยนการเข้มแข็งในพื้นที่พี่น้องประชาชนหรือใครทราบว่าที่ไหนมีการติดเชื้อ มีการตรวจATKแล้วพบว่ามีการติดเชื้อโทรศัพท์แจ้งได้ทันที ทีมสอบสวนโรคจังหวัด อำเภอจะเข้าไปชาร์ทพื้นที่ทันที 25ต.ค.64ที่สำนักการการท่องเที่ยวและกีฬา จ.นครราชสีมา นายชูศักดิ์ ชุนเกาะ รอง ผวจ.นครราชสีมา รองประธานคณะกรรมการโรคติดต่อ จ.นครราชสีมา เป็นประธานประชุม และ นพ.วิญญู จันทร์เนตร รอง สสจ.นครราชสีมา พร้อมคณะกรรมการโรคติดต่อ จ.นครราชสีมารายงานสถานการณ์การระบาดของไวรัสโควิด-19 ในพื้นที่จังหวัดนครราชสีมา ล่าสุดพบผู้ป่วยรายใหม่เพิ่มอีก109ราย ส่วนใหญ่เป็นการติดเชื้อในพื้นที่ จำนวน102ราย และติดเชื้อมาจากนอกพื้นที่7ราย ล่าสุดยอดผู้ป่วยระลอกใหม่สะสมอยู่ที่29,307ราย และมีผู้เสียชีวิต1ราย ยอดเสียชีวิตสะสม220ราย สำหรับผู้ป่วยเสียชีวิตราย1ศพ รายที่220เพศชาย อายุ59ปี ชาว ต.พลสงคราม อ.โนนสูงฯ มีประวัติสัมผัสผู้ป่วยโควิด-19 มีโรคประจำตัวหลายโรค รักษาที่ รพ.โนนสูงฯ ส่งต่อที่ รพ.มหาราชฯ วันที่ 23 ต.ค. 64 อาการไม่ดีขึ้น ถึงแก่กรรม ด้านนายวิเชียร จันทรโณทัย ผวจ.นครราชสีมา กล่าวว่า เรื่องของโควิดหลังคลายล็อค ที่ อ.วังน้ำเขียว ,อุทยานเขาใหญ่ อ.ปากช่อง มีนักท่องเที่ยวไปท่องเที่ยวในบรรยากาศอากาศที่เริ่มหนาวเย็นแล้ว และจะเข้าสู่ฤดูหนาวแล้ว สร้างความคึกคัก เศรษฐกิจ การท่องเที่ยวเริ่มจะกลับมาได้ไม่มากก็น้อย เท่าที่ตนได้ไปตรวจสอบที่เขาใหญ่ เมื่อวานนี้นักท่องเที่ยวไปเที่ยวจำนวนมาก และโดยเฉพาะวันที่1พ.ย.นี้ จะเปิดภาคเรียน จะเปิดจังหวัด เปิดคลายล็อตสถานบันเทิง สถานบริการต่างๆ อีก แต่เป็นเรื่องที่เราต้องมาเข้มงวดกันเรื่องของการดูแลนักท่องเที่ยว เรื่องของการเข้มแข็งในพื้นที่ ต่อไปตนว่ามันจะเป็นโรคที่อยู่ประจำถิ่นที่เราต้องอยู่กับมันให้ได้ แต่ว่าเราเองจะต้องมีมาตรการในการที่จะดูแลสถานประกอบการ ซึ่งตอนนี้จังหวัดฯ เราปรับใหม่ โดยตนให้ปรับว่าแต่เดิมเราพบคนติดเชื้อจะต้องมีการยืนยันถึงจะมีการรายงานเป็นทางการ ต่อไปนี้พี่น้องประชาชนหรือใครทราบว่าที่ไหนมีการติดเชื้อ มีการตรวจATKแล้วพบว่ามีการติดเชื้อโทรศัพท์แจ้งได้ทันทีเรามีเบอร์ไว้เรียบร้อยและจะให้กรมควบคุมโรคเข้าไปควบคุมโรคทันที อำเภอเข้าไปทันที เพื่อไม่ให้เกิดการกระจายตัวเราจะปรับความรวดเร็วเพิ่มขึ้น ส่วนจะเป็นการรับมือรับการเปิดวันที่ 1พ.ย.64นั้น อันนี้เปนมาตรการที่คณะกรรมการควบคุมโรคจังหวัดฯปรับใหม่เลย และเราวิเคราะห์ว่าแต่เดิมการแจ้งต้องรอผลการยืนยันถึงจะเข้าไปดำเนินการ บางครั้งติดเสาร-อาทิตย์ ติดเวลานอกเวลาราชการ แต่ปัจจุบันไม่ได้แล้ว ถ้าพบมีการติดเชื้อโควิด-19ไม่ว่าจะATKหรือPCRโดยไม่ต้องยืนยัน ทราบข่าวขอให้โทรแจ้งทันทีเราจะช่วยกันเข้าไปชาร์ทพื้นที่ทันที นายวิเชียรฯกล่าว ขณะที่จุดบริการฉีดวัคซีนนอกโรงพยาบาล โรงพยาบาลเทพรัตน์นครราชสีมา ที่ศูนย์การค้าเอดะมอลล์ นพ.สันติ ทวยมีฤทธิ์ รอง นพ.สสจ.นครราชสีมา พร้อมทั้งนายแพทย์ชวศักดิ์ กนกกันฑพงษ์ ผอ.รพ.เทพรัตน์นครราชสีมาและบุคลากรทางการแพทย์ยังคงเดินหน้าดำเนินการฉีดวัคซีนเปิดให้ฉีดวัคซีนแอสต้าเซนิก้าAZเข็ม 3 รวม4,000คน สำหรับผู้ที่ฉีดวัคซีนชิโนแวต เข็ม 1 กับ เข็ม 2 ครบ 2 โดสแล้วกระตุ้นเข็มที่3วัคซีนแอสต้าเซนิก้า",https://www.naewna.com/local/611167,2021_10_25
‘กกล.ผาเมือง’ตะครุบอีก 26 แรงงานเถื่อนพม่า จับได้จุดเดิมรอบที่ 3 แล้ว,"กกล.ผาเมืองตะครุบอีก 26 แรงงานเถื่อนพม่า จับได้จุดเดิมรอบที่ 3 แล้ว 25 ตุลาคม 2564 พล.ต.นฤทธิ์ ถาวรวงษ์ ผู้บัญชาการกองกำลังผาเมือง เปิดเผยว่า เมื่อเช้าที่ผ่านมา กองร้อยทหารม้าที่ 3 กองบังคับการควบคุมที่ 2 หน่วยเฉพาะกิจกรมทหารม้าที่ 4 กองกำลังผาเมือง จับกุมแรงงานต่างด้าวชาวเมียนมาลักลอบเข้าเมืองได้ 26 คน เป็นชาย 7 คน , หญิง 17 คน และเด็กอีก 2 คน ขณะออกลาดตระเวนบริเวณฐานปฏิบัติการบ้านหลวง ตำบลแม่งอน อำเภอฝาง จังหวัดเชียงใหม่ พบกลุ่มบุคคลต้องสงสัยเดินเท้าลัดเลาะตามป่า มาจากแนวชายแดน เจ้าหน้าที่จึงขอตรวจค้น ทั้งหมดสารภาพว่าต้องการเข้ามาหางานทำในประเทศไทย จึงควบคุมตัวส่งดำเนินดีตามกฎหมาย ทั้งนี้ ในเดือนตุลาคมนี้ หน่วยเฉพาะกิจกรมทหารม้าที่ 4 สามารถจับกุมแรงงานต่างด้าวหลบหนีเข้าเมืองในพื้นที่หมู่บ้านหลวงมารวมแล้ว 3 ครั้ง สกัดกั้นแรงงานต่างด้าวได้รวม 99 คน ขณะเดียวกันยังคงเพิ่มการสกัดกั้นตามแนวชายแดนอย่างต่อเนื่องเพื่อควบคุมการแพร่ระบาดของโรคโควิด -19 ในพื้นที่ โดยเฉพาะ 5 อำเภอชายแดนของจังหวัดเชียงใหม่ -005",https://www.naewna.com/local/611171,2021_10_25
'โบว์ เมลดา'สวมเดรสแหวกเว้าอวดออร่า พร้อมแคปชั่นสุดปัง,25 ต.ค.64สวยวันสวยคืนจริงๆ สำหรับนางเอกหุ่นเป๊ะอย่างโบว์ เมลดา สุศรี ที่ล่าสุดเจ้าตัวได้อวดออร่าความสดใสในชุดเดรสเว้าหลัง แถมยังแหวกอกอีกด้วย โดยสาวโชว์ได้แชะภาพริมชายหาดเผยให้เห็นความเซ็กซี่เล็กๆ แถมยังมีแคปชั่นที่ทำเอาหลายคนต้องกดไลค์แบบรัวๆ ว่าน้ำขึ้นให้รีบตัก เเต่ถ้าเเอบรักให้รีบบอก,https://www.naewna.com/entertain/611201,2021_10_25
เลขเด็ด 'เจ้าแม่แก้วเรือนทอง' กลับมาแล้ว คอหวยแห่ส่องอ่างน้ำมนต์,25 ต.ค.64 ที่บริเวณสวนป่าบ้านเสาร์5 เลขที่129หมู่ที่4ต.สาวร้องไห้ อ.วิเศษชัยชาญ จ.อ่างทอง คนดวงดีได้จ้างนางรำมาถวายแก้บน 'เจ้าแม่แก้วเรือนทอง'ต้นตะเคียน ในห้องกระจกติดแอร์ หลังได้โชคลาภ พร้อมนำเครื่องเซ่นสังเวยมาถวาย และเสี่ยงทายจุดเทียนในอ่างน้ำมนต์ เพื่อบอกเล่าขอโชคลาภ พบเห็นน้ำตาเทียนเป็นตีเป็นตัวเลข539-48 ไม่พลาด นำไปเสี่ยงดวง โดยแม่แก้วเรือนทอง เป็นต้นตะเคียนขนาดใหญ่ สีดำมันวาว ตลอดต้นจรดปลาย ชาวบ้านนำแผ่นทอง มาปิดโดยรอบท่อนตะเคียน สีเหลืองทองอร่าม มีความยาวกว่า12เมตร ที่ผ่านมานักเสี่ยงโชคที่ได้เลขเด็ดนำไปเสี่ยงโชคได้โชคได้ลาภจำนวนมาก จึงได้ร่วมกันหล่อรูปเหมือน แม่แก้วเรือนทอง สวยงามเท่าคนจริง ตั้งไว้บริเวณ หน้าขันน้ำมนต์ ต้นตะเคียนแม่แก้วเรือนทองได้ขุดพบที่บริเวณบ่อทรายนำเฮง ตำบล สาวร้องไห้ อำเภอวิเศษชัยชาญ เมื่อเดือนสิงหาคม พ. ศ.2560ขนาดความใหญ่ของลำต้น ประมาณ1.75เมตรความยาว12.50เมตร อายุ100ปี วันที่ทำการขุดพบได้เกิดปรากฏการณ์ฝนตกหนัก หลังจากพบต้นตะเคียนและนำขึ้นมาฝนได้หยุดตกทันทีอย่างน่าอัศจรรย์ และได้ทำการบวงสรวงอัญเชิญต้นตะเคียนมาไว้ที่สวนป่าเสาร์5แห่งนี้ โดยวันที่อัญเชิญและเคลื่อนย้ายได้เกิดท้องฟ้ามืดครึ้มมีฝนตกพรำๆ คล้ายการประพรมน้ำมนต์ เหตุการณ์ได้เกิดขึ้นคล้ายกับวันที่ขุดพบตะเคียน ซึ่งเป็นที่น่าอัศจรรย์แก่ผู้ร่วมงานเป็นยิ่งนัก หลังจากนั้นก็มีผู้คนหลั่งไหลเข้ามากราบไหว้ขอพรกันอย่างคึกคักมากมาย และได้มีผู้คนที่บนบานศาลกล่าวประสบความสำเร็จทั้งทางด้านการงาน และด้านโชคลาภ จึงได้ร่วมกันช่วยบริจาคเงินจำนวนเกือบ2ล้านบาท เพื่อสร้างเรือนกระจก ให้กับแม่แก้วเรือนทอง. -008,https://www.naewna.com/likesara/611208,2021_10_25
'จุรินทร์'ฟุ้ง ปชป.กระแสดีกว่า 2 ปีที่แล้ว ยันผู้สมัครที่เปิดตัวแล้วไม่ใช่หวยล็อก,จุรินทร์ฟุ้ง ปชป.กระแสดีกว่า 2 ปีที่แล้ว ดึงดูดคนแห่มาขอลงสมัครส.ส. ยันผู้สมัครที่เปิดตัวแล้วไม่ใช่หวยล็อก ต้องส่ง คกก.สรรหาชี้ขาดควบคู่ กม.ใหม่ อ้างเรื่องขัดแย้งมีทุกพรรคไม่ปฏิเสธดร.เอ้สวมเสื้อ ปชป.ชิงผู้ว่าฯกทม. เมื่อวันที่ 25 ตุลาคม 2564 ที่ทำเนียบรัฐบาลนายจุรินทร์ ลักษณวิศิษฏ์ รองนายกรัฐมนตรี และรมว.พาณิชย์ ในฐานะหัวหน้าพรรคประชาธิปัตย์ให้สัมภาษณ์ถึงความมั่นใจกรณีที่พรรคประชาธิปัตย์มีกระแสความนิยมดีขึ้น ว่าเราดูจากการลงพื้นที่และการทำงาน เมื่อเทียบกับเมื่อ 2 ปีที่แล้ว ตอนนี้สถานการณ์ดีขึ้น มีเสียงตอบรับในทางที่ดีขึ้นมีผู้สนใจลงสมัคร ส.ส.ในนามพรรคฯ มากขึ้น และชักชวนคนให้มาลงสมัครรับเลือกตั้ง ส.ส.ในนามพรรคฯได้ง่ายขึ้น โดยในพื้นที่กรุงเทพฯ เรามีผู้สมัครเกือบครบแล้ว และในภาคใต้มีการแย่งกันลงสมัครหลายคน ซึ่งเป็นเรื่องธรรมดา ไม่ใช่ความผิดของใคร ส่วนภาคอีสานมีคนรุ่นใหม่และอดีต ส.ส.ที่ศักยภาพสนใจเดินเข้ามาในพรรคหลาย และเราได้ทยอยเปิดตัว ทั้งนี้ พรรคยินดีต้อนรับทุกคนที่สนใจและพรรคให้เกียรติทุกคน แต่ถ้ามีหลายคน พรรคก็ต้องใช้เกณฑ์กติกาในการพิจารณา ซึ่งสุดท้ายขึ้นอยู่กับมติพรรคทั้งนี้ เราเจอมาหลายยุคหลายสมัยที่เวลาพรรคมีกระแสที่ดีขึ้นมากๆ คนจะมาสนใจมากเป็นเงาตามตัว เมื่อถามจากการที่พรรคมีกระแสที่ดีขึ้นนั้น คาดว่าจะได้ ส.ส.มากขึ้นแค่ไหนนายจุรินทร์ กล่าวว่าไม่คาด แต่เอาเป็นว่าเรามั่นใจว่าเราดีขึ้นกว่า 2 ปีที่ผ่านมาเพราะผลการเลือกตั้งครั้งที่ผ่านมา ทำให้พรรคกลับมาตั้งหลักใหม่ในการกำหนดทิศทางเดิม แต่เมื่อมาถึงวันนี้ ตนมั่นใจว่าหลายอย่างเสถียรขึ้น และมีความชัดเจนมากขึ้น คือเน้นการทำงาน และลดการให้ความเห็นทางการเมือง ต่อข้อถามว่า ขณะเดียวกันคิดว่าจะกรณีเลือดไหลออกจากพรรคอีกหรือไม่นายจุรินทร์ กล่าวว่าขออนุญาตไม่ตอบคำถามนี้ เป็นสภาวะทางการเมืองที่ทุกพรรคต้องมีทั้งนั้น สามารถย้อนดูทุกพรรคได้ที่มีทั้งคนเข้าและคนออก แต่ละพรรคก็มีเหตุผลที่แตกต่างกันไปขณะที่คนเดินเข้ามาก็มีอีกเหตุผลหนึ่ง เป็นเรื่องธรรมดา เมื่อถามอีกว่า ได้มีการทำความเข้าใจในพื้นที่ที่มีความขัดแย้งในการวางตัวผู้สมัครแล้วหรือไม่นายจุรินทร์ กล่าวว่าไม่มีอะไรแล้ว และทุกคนเข้าใจกระบวนการ และเราผ่านร้อนผ่านหนาวมามาก ผู้สื่อข่าวถามว่า กรณีที่นายจุรินทร์ได้เปิดตัวว่าที่ผู้สมัคร ส.ส.ในหลายเขตแล้ว จะต้องนำรายชื่อคนเหล่านี้ไปเข้าสู่การพิจารณาในคณะกรรมการสรรหาผู้สมัครรับเลือกตั้งของพรรคฯ ที่มี นายชำนิ ศักดิ์เศรษฐ์ เป็นประธาน อีกหรือไม่นายจุรินทร์ กล่าวว่าตรงนั้นขึ้นอยู่กับกฎหมายพรรคการเมืองและกฎหมายการเลือกตั้งฉบับใหม่ว่าจะกำหนดขั้นตอนและกติกาอย่างไร รวมถึงข้อบังคับพรรคว่าอย่างไร แล้วนำมาผสมกัน ขณะที่ทุกคนมีหน้าที่ปฏิบัติไปตามนั้น เมื่อถามว่า แสดงว่ารายชื่อว่าที่ผู้สมัคร ส.ส.เหล่านั้นยังไม่ได้เป็นผลสรุปทางการใช่หรือไม่นายจุรินทร์ กล่าวว่าต้องนำมาเข้าสู่กระบวนการตามกฎหมายและข้อบังคับพรรคส่วนจะต้องทำไพรมารีโหวตก่อนหรือไม่ ยังตอบไม่ได้ เพราะต้องดูกฎหมายใหม่ว่าจะยังให้มีไพรมารีโหวตอีกหรือไม่ถ้ามีก็ต้องทำตามนั้น แต่ถ้าไม่มี พรรคก็มีแนวทางปฏิบัติอีกอย่าง แต่ต้องทำตามกฎหมาย เมื่อถามว่า มีสมาชิกพรรคหลายคนสงสัยว่าตอนนี้เป็นเวลาที่ควรทำไพรมารีโหวตแล้วหรือไม่ เพราะมีการเปิดตัวผู้สมัครก่อนทำตามขั้นตอนดังกล่าว และมีบางอดีต ส.ส.ที่เป็นเจ้าของพื้นที่ ไม่ทราบเรื่องหรือไม่ได้เข้าร่วมกระบวนการคัดคน จนเกิดความไม่พอใจนายจุรินทร์ กล่าวว่ามันอยู่ที่แต่ละกรณี ซึ่งตนไม่ขอพูดรายละเอียด เดี๋ยวจะกลายเป็นการกระทบกระทั่งและเกิดเหตุโดยไม่จำเป็นทั้งนี้ ยืนยันว่าพรรคมีหลักอยู่แล้ว คือการทำตามกฎหมายและข้อบังคับพรรค โดยต้องรอทำตามกฎหมายใหม่ หากมีการเลือกตั้งหลังจากมีกฎหมายใหม่ออกมา ผู้สื่อข่าวว่า รายชื่อบรรดาว่าที่ผู้สมัคร ส.ส.ของพรรคจะถูกว่าเป็นหวยล็อกล่วงหน้าหรือไม่นายจุรินทร์ กล่าวว่ามันไม่มีหวยล็อกหรือไม่ล็อก เพราะทุกอย่างต้องยุติที่กฎหมายกำหนดเมื่อถามว่า กรณีที่มีเสียงสนับสนุนว่านายจุรินทร์มีความเหมาะสมเป็นนายกรัฐมนตรีในการเลือกตั้งครั้งหน้านายจุรินทร์ กล่าวว่าตนไม่ขอพูดตรงนี้ ต่อข้อถามว่า พรรคประชาธิปัตย์ได้ข้อสรุปผู้ลงสมัครรับเลือกตั้งผู้ว่าราชการกรุงเทพมหานครในนามพรรคฯ แล้วหรือไม่นายจุรินทร์ กล่าวว่าได้ตัวแล้วเมื่อถามว่า บุคคลนั้นเป็นคนในหรือคนนอกพรรค นายจุรินทร์ กล่าวว่าถ้าเขามาลงสมัครในนามพรรค ก็ต้องสมัครเป็นสมาชิกพรรค ไม่อย่างนั้นจะลงสมัครในนามพรรคไม่ได้ทั้งนี้เมื่อถึงเวลาที่เหมาะสม เราจะแจ้งให้ทราบว่าเป็นใคร แต่ตอนนี้ทุกคนในพรรคทราบเป็นการภายในหมดแล้ว เมื่อถามว่า นายสุชัชวีร์ สุวรรณสวัสดิ์ อธิการบดีสถาบันเทคโนโลยีพระจอมเกล้าเจ้าคุณทหารลาดกระบัง (สจล.) ยังเป็นว่าที่ผู้สมัครผู้ว่าฯ กทม.ในนามพรรคประชาธิปัตย์ ใช่หรือไม่นายจุรินทร์ กล่าวว่าขอไม่ตอบ เพราะได้คุยกันว่าแล้วจะเปิดตัวชัดเจนเมื่อถึงเวลาที่เหมาะสมในการบอกกล่าวกับสาธารณชน - 006,https://www.naewna.com/politic/611217,2021_10_25
Unseen! มันสุดขีด 'ปีนเขาหินปูน-ล่องเรือตาหมื่น' อัญมณีแห่งบ้านมุง 'พิษณุโลก',"25 ต.ค.64 ผู้สื่อข่าวรายงานว่า ที่บ้านมุง ต.บ้านมุง อ.เนินมะปราง จ.พิษณุโลก ถือได้ว่าเป็นแหล่งท่องเที่ยวทางธรรมชาติที่งดงาม โดยมีเทือกเขาหินปูนเรียงรายอย่างงดงาม จนได้รับการขนานนามว่า กุ้ยหลิน เมืองไทย และมีธรรมชาติที่สมบูรณ์ กลุ่มชาวบ้านส่งเสริมการท่องเที่ยว เปิดให้นักท่องเที่ยวไปสัมผัสกับบรรยากาศทั้งธรรมชาติและวิถีชีวิตจนมีชื่อเสียงด้านการท่องเที่ยวของจังหวัดพิษณุโลก อย่างมาก โดยมีกลุ่มนายพรานเก่าแก่ของบ้านมุง หมู่ 2 ต.บ้านมุง อ.เนินมะปราง นำโดยนายสุกิจ อยู่เจริญ ในการบริการนักท่องเที่ยวนำเที่ยวป่าและปีนเขาหินปูน แทนไปหาของป่าล่าสัตว์ โดยขออนุญาตทางอุทยานแห่งชาติทุ่งแสลงหลวง ขอขึ้นและพานักท่องเที่ยวไปชมธรรมบนยอดเขาหินปูนล่องเรือตาหมื่น เพื่อส่งเสริมการท่องเที่ยว และสนับสนุนนายพรานในหมู่บ้านนำนักท่องเที่ยวไปเที่ยวชมธรรมชาติ ดีกว่าไปหาของป่า เพื่อให้นักท่องเที่ยวแนวผจญภัยแอดเวนเจอร์ ปืนเขาหินปูนไปชมวิวด้านบนของยอดเขาที่สวยงาม นายสุกิจ อยู่เจริญ หนึ่งในกลุ่มสมาชิกของผู้พิชิตเขากังหันลมที่บ้านมุง เปิดเผยว่า เดิมที่ผู้ชายในหมู่บ้านจะมีอาชีพเสริมด้วยการเป็นนายพรานหาของป่าบนเขาหินปูนเป็นประจำ ซึ่งเขาที่อยู่หลังหมู่บ้าน และมีความชำนาญในการปีนเขา จึงได้เกิดความคิดรวมกลุ่มกัน เพื่อนำนักท่องเที่ยวที่ชื่นชอบผจญภัยและชอบปีนเขา ขึ้นไปชมทิวทัศน์ด้านบนยอดเขาหินปูน เพื่อเป็นการเสริมรายได้ ไม่ต้องไปหาของป่ามาขาย ทางกลุ่มจึงได้รวบรวมอดีตนายพรานในตำบลบ้านมุง มาจัดการท่องเที่ยวเชิงอนุรักษ์ธรรมชาติ ล่าสุดมีนักท่องเที่ยวจำนวนมากที่ติดต่อต้องการมาปีนเขาที่เขาหินปูนร่องเรือตาหมื่น แห่งนี้กันอย่างต่อเนื่อง โดยเฉพาะวันหยุดเสาร์อาทิตย์ มีนักท่องเที่ยวได้มาปืนเขากันจำนวนมาก ซึ่งในการรับนักท่องเที่ยวแต่ละครั้งไม่เกิน 30 คน ซึ่งมีนายพราน บริการนักท่องเที่ยวในขณะนี้มี 25 คน ซึ่ง สามารถค้างคืนข้างบนยอดภูเขาหินปูนล่องเรือตาหมื่น ได้ ซึ่งทางกลุ่มนายพราน ได้ทำแคร่ไม้ไผ่ ไว้ให้นักท่องเที่ยวได้นอน และพักผ่อน อีกทั้งหากจะนอนแปร ก็จะมีโซนยอดเขาหนอแรดไว้ได้อินกับบรรยากาศ อีกทั้งยังจัดห้องน้ำชั่วคราว ไว้บริการนักท่องเที่ยวอีกด้วย ซึ่งในปีนี้ทางกลุ่มฯ ได้เปิดให้นักท่องเที่ยวมาขึ้นปีนเขาหินปูนล่องเรือตาหมื่น ตั้งแต่วันที่ 1 ต.ค.ที่ผ่านมปรากฏว่ามีนักท่องเที่ยวมาเที่ยวกันไม่ขาดสาย ไม่ว่าจะเป็นวันธรรมดาก็ตาม สำหรับการขึ้นเขาหินปูนนั้น นักท่องเที่ยวต้องเดินผ่าป่าเขาปีนเขาหินปูน ซึ่งหินแต่ละก้อนมีความแข็งแรง และคมมากมากบางช่วงเป็นช่วงสูงชัน ต้องปีนแบบมีเชือกไตร่ตลอดเส้นทาง บางช่วงต้องเลาะโขดหิน เรียกได้ว่าครบทุกรสชาติของการเดินป่าปืนเขาหินปูน นักท่องเที่ยวต้องสวมถุงมือยางไว้คอยจับหินปูนตลอดเส้นทาง นายพรานจะนำอาหารพื้นบ้านไปให้นักท่องเที่ยวขึ้นไปกินบนยอดเขา ได้บรรยากาศอาหารหลักร้อย วิวหลักล้านกันทีเดียว ถือว่าเป็นUnseenของจังหวัดพิษณุโลกอีกแห่งหนึ่งที่กำลังได้รับความนิยมของนักท่องเที่ยวทั้งในและต่างจังหวัดเป็นอย่างมาก เนื่องจากสามารถปีนเขาหินปูน ขึ้นไปประมาณ 1 กิโลเมตร หรือใช้เวลาเดินขึ้นประมาณ 1 ชม.เท่านั้น นายสุกิจ อยู่เจริญ หนึ่งในกลุ่มสมาชิกของผู้พิชิตเขากังหันลมที่บ้านมุง กล่าวอีกว่า ในเรื่องของความปลอดภัย นั้นผู้นำทางทุกคนจะดูแลความปลอดภัยให้กับนักท่องเที่ยวอย่างใกล้ชิด มีเซฟตี้ให้กับนักท่องเที่ยว โดยในการปีนเขาหินปูน สิ่งที่ขาดไม่ได้คือถุงมือ เนื่องจากหินปูนจะมีความคมไม่เหมือนหินทั่วไป แต่จะแข็งแรงดั่งเหล็กแกร่งเลยทีเดียว ซึ่งในการบริการนักท่องเที่ยวพิชิตยอดเขาล่องเรือตาหมื่น อัญมณีแห่งบ้านมุง ค่าบริการ ท่านละ 1,500 บาท ส่วนผู้ใดต้องการลูกหาบ ในการขนสัมภาระคิดค่าบริการ 1 กิโลกรัมมละ 50 บาท นักท่องเที่ยวที่จะมาเที่ยวปีนเขาก็ต้องผ่านการฉีดวัคซีนมาแล้ว 2 เข็ม และปฏิบัติตามมาตาการป้องกันโควิดอีกด้วย หากผู้ใดสนใจต้องการท่องเที่ยวแบบท้าทายและผจญภัยในการปืนเขาหินปูนที่บ้านมุง อ.เนินมะปราง ก็สามารถติดต่อสอบถามได้ที่ 081-5528595 หรือ ที่หน้าเพจพิชิตยอดเขาล่องเรือตาหมื่น อัญมณีแห่งบ้านมุง ได้เช่นกัน. -008",https://www.naewna.com/likesara/611215,2021_10_25
'บิ๊กตู่'แจงชัด! ปมใช้งบฯจ้าง'ลิซ่า-แอนเดรีย' หวังยกระดับท่องเที่ยวไทย,บิ๊กตู่แจงใช้งบฯจากผลประกอบการที่ดีของภูเก็ตแซนด์บ็อกซ์ จ้างลิซ่า-แอนเดรีย หวังยกระดับท่องเที่ยวไทย เมื่อเวลา 14.30 น.วันที่ 25 ตุลาคม 2564 ที่ทำเนียบรัฐบาล นายธนกร วังบุญคงชนะ โฆษกประจำสำนักนายกรัฐมนตรี ตอบคำถามสื่อมวลชนตามที่ พล.อ.ประยุทธ์ จันทร์โอชา นายกรัฐมนตรี และรมว.กลาโหม มอบหมาย กรณีรัฐบาลทุ่มงบประมาณร้อยล้านบาทจ้าง ลิซ่า แบล็กพิงก์ และ แอนเดรีย โบเซลลี นักร้องโอเปร่าชาวอิตาลี ร่วมงานเคาท์ดาวน์ปีใหม่ ซึ่งถูกวิจารณ์ว่าเป็นการใช้งบฯ ไม่คุ้มค่า และควรนำเงินดังกล่าวไปใช้ในการช่วยเหลือภาคธุรกิจรายย่อยหรือในการฟื้นฟูประเทศด้านอื่นๆ ว่า เรื่องดังกล่าว พล.อ.ประยุทธ์ ชี้แจงว่าขอให้แยกแยะว่ารัฐบาลได้ใช้จ่ายงบประมาณในการดูแลธุรกิจต่างๆ ไปอย่างไรและเท่าไหร่ ซึ่งประเด็นดังกล่าวได้รับการชี้แจงจากกระทรวงการท่องเที่ยวและกีฬา ว่าจะเป็นการโปรโมทการท่องเที่ยว โดยงบประมาณที่ใช้ก็จะเป็นงบประมาณที่ได้รับเพิ่มเติมจากช่วงระยะเวลาที่ผ่านมาในการเปิดภูเก็ต และอื่นๆ ที่มีผลประกอบการดีขึ้น เราต้องเน้นการโปรโมทการท่องเที่ยวประเทศไทยในการยกระดับการท่องเที่ยวทั้งในและต่างประเทศด้วย - 006,https://www.naewna.com/politic/611232,2021_10_25
อัยการฟ้องแล้ว'คุณหญิงกอแก้ว บุณยะจินดา'กับพวก คดีปลอมลายเซ็นซื้อขายหุ้น,"อัยการยื่นฟ้องคุณหญิงกอแก้ว บุณยะจินดากับพวกปลอมลายเซ็นซื้อขายหุ้น คุณหญิงกับพวกปฏิเสธความผิด สู้คดีก่อนได้ประกันตัวคนละ 5 หมื่น ศาลนัดตรวจพยานหลักฐาน 13 ธ.ค.นี้ เมื่อเวลา 09.00 น.วันที่ 25 ตุลาคม 2564 ที่ศาลอาญากรุงเทพใต้ ถ.เจริญกรุง พนักงานอัยการพิเศษฝ่ายคดีอาญากรุงเทพใต้ 1 ได้เป็นโจทก์ฟ้อง นายณพ ณรงค์เดช , คุณหญิงกอแก้ว บุณยะจินดา อดีตภริยา พล.ต.อ.พจน์ บุณยะจินดา อดีตอธิบดีกรมตำรวจ และ น.ส.สุภาพร วงษ์อนันต์เป็นจำเลยที่ 1 - 3ในความผิดฐานร่วมกันปลอมแปลงเอกสารสิทธิและใช้เอกสารสิทธิปลอม สืบเนื่องจากกรณีพิพาทผู้ถือหุ้น บริษัท วินด์ เอนเนอร์ยี่โฮลดิ้ง จำกัด ที่เกิดขึ้นตั้งแต่ พ.ศ.2561 ซึ่ง นายเกษม ณรงค์เดช ผู้เสียหาย ตรวจพบว่า มีการปลอมแปลงลายมือ ชื่อของตนในเอกสารสัญญาแต่งตั้งตัวแทน , ตราสารการโอนหุ้น , ใบสำคัญการซื้อขายหุ้น , สัญญาซื้อขายหุ้นใน บริษัท วินด์ เอนเนอร์ยี่โฮลดิ้ง จำกัด แล้วนำเอกสารดังกล่าวไปใช้ตามสถานที่ต่างๆ เป็นเหตุให้ได้รับความเสียหาย จึงได้เข้าแจ้งความร้องทุกข์ต่อพนักงานสอบสวน สน.ทองหล่อ และพนักงานสอบสวนได้รวบรวมพยานหลักฐานแล้ว พบว่า เหตุความผิดบางส่วนเกิดขึ้นนอกราชอาณาจักร (ตามประมวลกฎหมายวิธีพิจารณาความอาญา มาตรา 20) อำนาจการสอบสวนซึ่งเป็นอำนาจของอัยการสูงสุด (อสส.) ซึ่ง อสส.พิจารณาแล้วมีความเห็นสั่งฟ้องไปตั้งแต่วันที่ 7 มิ.ย.2564 แล้ว ขณะที่ทั้งสามได้เลื่อนรายงานตัวหลายครั้งแล้ว ล่าสุดขอเลื่อนเข้าพบพนักงานสอบสวนวันที่ 20 พ.ย.นี้ เพื่อส่งตัวให้พนักงานอัยการพิเศษฝ่ายคดีอาญากรุงเทพใต้ 1ยื่นฟ้อง แต่ครั้งนี้พนักงานอัยการไม่อนุญาตให้เลื่อน และมีหนังสือให้พนักงานสอบสวนส่งตัวทั้งสามมาฟ้องโดยเร็ว ผู้สื่อข่าวรายงานว่า ช่วงเช้าวันนี้ คุณหญิงกอแก้ว บุญยะจินดา กับพวกทั้งสาม พร้อมทนายความ เดินทางมารายงานตัวกับพนักงานอัยการพิเศษฝ่ายคดีอาญากรุงเทพใต้ 1 จากนั้นพนักงานอัยการจึงส่งตัวผู้ต้องหาไปยื่นฟ้องเป็นจำเลยต่อศาล ศาลอาญากรุงเทพใต้ ประทับรับฟ้องไว้เป็นคดีหมายเลขดำที่ อ.1708/2564 และสอบคำให้การเบื้องต้น ซึ่งจำเลยทั้งสาม แถลงให้การปฏิเสธ ขอต่อสู้คดี ศาลจึงนัดตรวจหลักฐานวันที่ 13 ธ.ค.นี้ ด้าน นายวิญญัติ ชาติมนตรี ทนายความ กล่าวว่า คุณหญิงกอแก้ว กับพวก ได้มารายงานตัวกับอัยการ และได้ส่งฟ้องต่อศาล ล่าสุดทั้ง 3 คน ได้ยื่นคำร้องพร้อมหลักทรัพย์ขอปล่อยชั่วคราวระหว่างสู้คดี ศาลพิจารณาแล้วอนุญาตให้ประกันตัแล้วตีราคาประกันคนละ 50,000 บาท - 006",https://www.naewna.com/local/611230,2021_10_25
ช่วยน้องเหมียวด้วย! น้ำท่วมแมวกว่า50ตัวอดอยาก ขาดแคลนอาหาร,25 ตุลาคม 2564 ที่บริเวณบ้านเลขที่ 128/1หมู่ 5 ตำบลท่าช้าง อำเภอวิเศษชัยชาญ จังหวัดอ่างทอง โดยเป็นบ้านเก่าสองชั้น ครึ่งปูนครึ่งไม้ ชั้นล่างน้ำท่วม และมีแมวอยู่ภายในบ้านกว่า 50 ตัว โดยจะพบว่ามีแมวกระจายทั่วใต้ถุนบ้านขังไว้ในสุ่มไก่บ้าง ในกรงบ้างและตั้งไว้บนแคร่ ไม้ที่ยกให้พ้นน้ำตามที่เห็น รอบๆบริเวณใต้ถุนบ้าน พบนางวันทา นิ่มละมูล อายุ 50 ปี เจ้าของบ้านทที่เลี้ยงแมวไว้จำนวนมาก เล่าให้ฟังว่า ตนเองมีอาชีพเล่นละครแก้บนตามงานต่างๆ ตั้งแต่ปัญหาโควิด 2 ปีไม่มีงาน ขาดรายได้ หันมาเก็บขวดพลาสติกขายเอาเงินมาซื้ออาหารให้แมว ต่อมาเจอปัญหาน้ำท่วมนานเกือบเดือน ทำให้ขาดรายได้ไม่มีเงินซื้ออาหารให้แมว วอนผู้ใจบุญช่วยบริจาคอาหารแมว ซึ่งแมวกว่า50ตัวที่อยู่ภายในบ้านนั้น ตนเองไปพบแมวที่ถูกทิ้งจึงเก็บมาเลี้ยงไว้ด้วยความสงสารและยังมีคนที่นำมาปล่อยตนเองก็เลี้ยงไว้ทั้งหมด ในช่วงที่น้ำท่วมก็ได้ถุงยังชีพ มีข้าวสารและปลากระป๋องเป็นอาหารที่ให้แมวได้กินอิ่ม แต่ตอนนี้ลำบากจริงๆ รายได้ชักหน้าไม่ถึงหลัง ตนเองก็มาป่วยอีกและก็ยังมีลูกชาย 1 คน พิการทางสมอง แต่ก็ยังเป็นห่วงแมว ที่เริ่มขาดแคลนอาหาร จึงวอนขอความช่วยเหลือผู้ใจบุญช่วยบริจาคอาหารแมวด้วย โทรสอบถาม081-290-3971 นางวันทา นิ่มละมูล. 012,https://www.naewna.com/likesara/611220,2021_10_25
เช็ครายชื่อ! ครม.มีมติแต่งตั้งข้าราชการหลายตำแหน่ง,เมื่อวัที่ 25 ตุลาคม 2564 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า คณะรัฐมนตรี (ครม.) มีมติอนุมัติ/เห็นชอบ ในเรื่องแต่งตั้ง วันที่ 25 ตุลาคม 2564 ดังนี้ 1.เรื่อง การแต่งตั้งข้าราชการพลเรือนสามัญให้ดำรงตำแหน่งประเภทบริหารระดับสูง (กระทรวงแรงงาน) คณะรัฐมนตรีมีมติอนุมัติตามที่กระทรวงแรงงานเสนอแต่งตั้งข้าราชการพลเรือนสามัญให้ดำรงตำแหน่งประเภทบริหารระดับสูง ตำแหน่งผู้ตรวจราชการกระทรวงแรงงาน จำนวน 5 ราย ดังนี้ 1.นางโสภา เกียรตินิรชา รองอธิบดี (นักบริหารต้น) กรมสวัสดิการและคุ้มครองแรงงาน กระทรวงแรงาน แต่งตั้งให้ดำรงตำแหน่งผู้ตรวจราชการกระทรวง (ผู้ตรวจราชการกระทรวงสูง) สำนักงานปลัดกระทรวง กระทรวงแรงงาน 2.นายวรรณรัตน์ ศรีสุขใส รองอธิบดี (นักบริหารต้น) กรมสวัสดิการและคุ้มครองแรงงาน กระทรวงแรงาน แต่งตั้งให้ดำรงตำแหน่งผู้ตรวจราชการกระทรวง (ผู้ตรวจราชการกระทรวงสูง) สำนักงานปลัดกระทรวง กระทรวงแรงงาน 3.นางบุปผา พันธุ์เพ็ง รองเลขาธิการ (นักบริหารต้น) สำนักงานประกันสังคม กระทรวงแรงงาน แต่งตั้งให้ดำรงตำแหน่งผู้ตรวจราชการกระทรวง (ผู้ตรวจราชการกระทรวงสูง) สำนักงานปลัดกระทรวง กระทรวงแรงงาน 4.นางดรุณี นิธิทวีกุล รองอธิบดี (นักบริหารต้น) กรมพัฒนาฝีมือแรงงาน กระทรวงแรงาน แต่งตั้งให้ดำรงตำแหน่งผู้ตรวจราชการกระทรวง (ผู้ตรวจราชการกระทรวงสูง) สำนักงานปลัดกระทรวง กระทรวงแรงงาน 5.นายอรเทพ อินทรสกุล รองอธิบดี (นักบริหารต้น) กรมการจัดหางาน กระทรวงแรงงาน แต่งตั้งให้ดำรงตำแหน่งผู้ตรวจราชการกระทรวง (ผู้ตรวจราชการกระทรวงสูง) สำนักงานปลัดกระทรวง กระทรวงแรงงาน ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป 2.เรื่อง การแต่งตั้งข้าราชการพลเรือนสามัญให้ดำรงตำแหน่งประเภทวิชาการ ระดับทรงคุณวุฒิ คณะรัฐมนตรีมีมติอนุมัติตามที่กระทรวงยุติธรรมเสนอโอนข้าราชการรายพันตำรวจตรี สุริยา สิงหกมล ที่ปรึกษาการป้องกันและปราบปรามยาเสพติด (นักวิเคราะห์นโยบายและแผน) ประเภทวิชาการ ระดับทรงคุณวุฒิ สำนักงานคณะกรรมการป้องกันและปราบปรามยาเสพติด เพื่อแต่งตั้งให้ดำรงตำแหน่งที่ปรึกษาเฉพาะด้านนโยบายและการบริหารงานยุติธรรม (นักวิเคราะห์นโยบายและแผน) ประเภทวิชาการ ระดับทรงคุณวุฒิ สำนักงานปลัดกระทรวง กระทรวงยุติธรรม ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป - 006,https://www.naewna.com/politic/611241,2021_10_25
‘เขื่อนอุบลรัตน์’ล้นเกินความจุเอ่อท่วมพื้นที่ จับตาท้ายเขื่อนน้ำล้นตลิ่งน้ำพอง,"เขื่อนอุบลรัตน์ล้นเกินความจุเอ่อท่วมพื้นที่ จับตาท้ายเขื่อนน้ำล้นตลิ่งน้ำพอง 25 ตุลาคม 2564 ผู้สื่อข่าวรายงานว่า ตั้งแต่เมื่อวานนี้ เจ้าหน้าที่หมวดบำรุงทางชนบทหนองเรือ ได้นำป้ายแจ้งเตือนน้ำท่วมป่าวประกาศให้กับประชาชน ที่สัญจรผ่านถนนสาย ขก.2063 เลียบเขื่อนอุบลรัตน์ ช่วงอุทยานแห่งชาติน้ำพอง ได้รับทราบ ภายหลังระดับน้ำจากเขื่อนอุบลรัตน์เพิ่มสูงจนเอ่อล้นทำให้ถนนถูกน้ำท่วมสูงกว่า 30 เซนติเมตร และมีแนวโน้มที่น้ำจะเพิ่มขึ้นอีก เนื่องจากยังมีมวลน้ำที่ไหลเข้าเขื่อนต่อเนื่อง ขณะที่หมู่บ้านในตำบลเขื่อนอุบลรัตน์ ที่อยู่ติดกับอ่างเก็บน้ำเขื่อนอุบลรัตน์ ได้รับความเดือดร้อนแล้ว น้ำได้ไหลเข้าท่วมนาข้าวและบ้านเรือนประชาชน ที่บ้านโนนสวรรค์ น้ำได้ท่วมบ้านพักอาศัย ทำให้ชาวบ้านต้องนำกระสอบทรายมากั้น เพื่อให้ไม่ให้น้ำไหลเข้าบ้าน และยังมีแนวโน้มที่น้ำจะเพิ่มต่อเนื่องขณะที่ชาวบ้านบางรายต้องไปนอนที่กระท่อมกลางนา หลังน้ำถูกน้ำไหลเข้าท่วมจนไม่สามารถพักอาศัยได้ นายพยุง เหล็กดี นายอำเภออุบลรัตน์ เปิดเผยว่า ได้สั่งการให้ฝ่ายป้องกันและบรรเทาสาธารณะภัยลงพื้นที่ตรวจสอบความเสียหาย เบื้องต้นพบบ้านเรือนถูกน้ำท่วมจำนวน 104 หลังคาเรือน จาก 4 หมู่บ้าน ของตำบลเขื่อนอุบลรัตน์ ในวันนี้กิ่งกาชาด โรงไฟฟ้าพลังน้ำภาคตะวันออกเฉียงเหนือ จะมีการนำถุงยังชีพไปมอบให้กับชาวบ้าน ที่ได้รับความเดือดร้อนจากน้ำท่วมขอนแก่น ได้นำเครื่องสูบน้ำขนาดใหญ่ จำนวน 2 เครื่องตั้งสูบน้ำออกจากลำห้วยใหญ่ดี 9 ระบายลงไปที่ลำน้ำพอง โดยมี นายชัยยา วงษ์วร กำนันตำบลท่ากระเสริมพร้อมด้วยชาวบ้าน และเจ้าหน้าที่ชลประชานเข้าเวรยามอยู่ตลอด 24 ชม.โดยอีกจุดที่คาดว่าน้ำจากลำน้ำพองจะเอ่อขึ้นมาล้นที่ฝายน้ำล้นทางด้านทิศใต้ของบ้านบึงเป่ง ม.9 ซึ่งปริมาณน้ำพองที่ไหลย้อนกลับฝายนั้นล้นประตูระบายน้ำและล้นตลิ่ง ไหลลงสู่ห้วยอีตื๋อ ซึ่งอยู่ด้านล่าง และที่บริเวณห้วยอีตื๋อชาวบ้านช่วยกันนำกระสอบทราย ผ้าใบทำคันคูกั้นน้ำเอาไว้มี่ให้ไหลลงไปได้ แต่กั้นไม่อยู่ เพราะปริมาณน้ำมากและไหลแรง นายชัยยา วงษ์วร กำนันตำบลท่ากระเสริม กล่าวว่า มวลน้ำที่ไหลเข้ามาท่วมพื้นที่การเกษตรของประชาชนในพื้นที่นั้น เป็นมวลน้ำที่มาจากการระบายน้ำของเขื่อนอุบลรัตน์ ที่มีการเพิ่มการระบายน้ำมากขึ้นทุกวัน ซึ่งขณะนี้พนังดินที่กั้นลำน้ำพองในพื้นที่บ้านท่าโพธิ์ก็ทรุดหนัก หากไม่มีการซ่อมหรือทำพนังกั้นที่แข็งแรงกว่าเดิม น้ำพองก็จะทะลักท่วมในพื้นที่ตำบลท่ากระเสริมกว่า 10 หมู่บ้านและท่วมตำบลทรายมูล และบางส่วนของอำเภอเมืองขอนแก่นอีกด้วย นอกจากนี้สำนักงานชลประทานขอนแก่น ยังได้นำเครื่องสูบน้ำขนาดใหญ่ จำนวน 2 เครื่องตั้งสูบน้ำออกจากลำห้วยใหญ่ดี 9 ระบายลงไปที่ลำน้ำพอง เนื่องจากปริมาณน้ำสะสมที่หนองแม่ซัด ซึ่งเป็นหนองน้ำสาธารณะครอบคลุมพื้นที่ 3 ตำบลคือตำบลท่ากระเสริม ตำบลทรายมูล และตำบลบัวใหญ่มีปริมาณน้ำเพิ่มสูงขึ้นเกรงว่าจะเอ่อท่วมที่นาของประชาชน จึงต้องสูบน้ำลงมาที่ลำน้ำพอง ส่วนการนำกระสอบทรายมาทำคันกั้นน้ำที่ห้วยอีตื๋อนั้น เพราะไม่อยากให้น้ำพองที่เพิ่มสูงขึ้นทุกวันไหลลงไปที่หนองส้มกุ้ง เพราะจะทำให้น้ำท่วมที่นาของประชาชน ขณะนี้คันกั้นน้ำที่ทำขึ้นมา ไม่สามารถกั้นน้ำไว้ได้ จึงประสาน ปภ.ขอนแก่น เพื่อขอบิ๊กแบ๊กมากั้นน้ำเอาไว้ ขณะที่ปริมาณน้ำเขื่อนอุบลรัตน์ มีปริมาณกักเก็บ 2,774 ล้าน ลบ.ม. หรือคิดเป็นร้อยละ 114 ของความจุ มีน้ำไหลเข้า 72 ล้าน ลบ.ม. และระบายออก 31 ล้าน ลบ.ม. ซึ่งในวันพรุ่งนี้ ( 26 ต.ค. 64 ) จะเป็นวันที่ระบายสูงสุด 35 ล้าน ลบ.ม. ตามที่คณะอนุกรรมการบริหารจัดการน้ำจังหวัดขอนแก่น ได้กำหนดไว้ -005",https://www.naewna.com/local/611242,2021_10_25
ค่าหัว2หมื่น!เมืองกาญจน์จับอีก 2 ล็อตใหญ่แรงงานพม่าหนีเข้าเมือง,"ค่าหัว2หมื่น!เมืองกาญจน์จับอีก 2 ล็อตใหญ่แรงงานพม่าหนีเข้าเมือง 25 ตุลาคม 2564 ขณะที่เจ้าหน้าที่ทหารหน่วยเฉพาะกิจลาดหญ้า กองกำลังสุรสีห์ (กกล.สุรสีห์) เจ้าหน้าที่ทหารชุดปฏิบัติการข่าว กกล.สุรสีห์ เจ้าหน้าที่ ร้อย.ตชด.136 เจ้าหน้าที่ตำรวจ สภ.ไทรโยค เจ้าหน้าที่ฝ่ายปกครอง อ.ไทรโยค รวมทั้งเจ้าหน้าที่สาธารณสุข อ.ไทรโยค ปฏิบัติหน้าที่ เพื่อป้องกันการลักลอบหลบหนีเข้าเมืองโดยผิดกฎหมาย ตามนโยบายของผู้บังคับบัญชาที่บริเวณบ้านพุน้อย หมู่ 7 ต.ลุ่มสุ่ม อ.ไทรโยค จ.กาญจนบุรี ระหว่างนั้นเจ้าหน้าที่พบรถตู้หมายเลขทะเบียนนครปฐม วิ่งผ่านมา เจ้าหน้าที่จึงเรียกให้หยุดเพื่อขอตรวจค้น ผลปรากฏพบแรงงานชาวเมียนมาหลบหนีเข้าเมืองโดยผิดกฎหมายนั่งมาเต็มคันรถ นับรวมกันได้ 14 คน เป็นชาย 10 คน หญิง 4 คน ครั้งนี้เจ้าหน้าที่ได้ทำการจับกุมตัวผู้ต้องหาชาวไทยที่เป็นผู้นำพาได้ 2 คน ประกอบด้วยนายหรรษา อายุ 27 ปี คนขับ และ นายสุพล อายุ 30 ปี ทั้ง 2 เป็นชาว ต.ท่าเสา อ.ไทรโยค จากการสอบถามผู้ต้องหาที่เป็นแรงงานชาวเมียนมา ทราบว่าทั้งหมดเดินทางมาจากกรุงย่างกุ้ง ประเทศเมียนมา เมื่อข้ามมาถึงชายแดนฝั่งไทย ผู้ต้องหาคนไทยทั้ง 2 คน ได้ขับรถตู้มารับเพื่อมุ่งหน้าไปทำงานในพื้นที่จังหวัดชั้นใน แต่เบื้องต้นยังไม่ทราบว่าจะไปทำงานในพื้นที่ใด โดยได้จ่ายค่าหัวให้กับผู้นำพาไปแล้วคนละ 20,000 บาท เบื้องต้นเจ้าหน้าที่ได้คุมตัวแรงงานชาวเมียนมา รวมทั้งผู้ต้องหาที่เป็นชาวไทย ส่งพนักงานสอบสวน สภ.ไทรโยค เพื่อสอบปากคำเพิ่มเติมก่อนที่จะดำเนินคดีตามกฎหมายต่อไป วันเดียวกัน เจ้าหน้าที่ชุดเดียวกัน ได้รับแจ้งจากพลเมืองดีว่าพบแรงงานชาวเมียนมาเป็นจำนวนมากลักลอบหลบหนีเข้ามาในราชอาณาจักรไทยโดยไม่ได้รับอนุญาต ทั้งหมดหลบซ่อนตัวอยู่บริเวณชายป่าท้องที่ หมู่ 4 ต.ศรีมงคล อ.ไทรโยค จึงสนธิกำลังเดินทางไปตรวจสอบ เมื่อไปถึงพบกลุ่มแรงงานกำลังหลบซ่อนตัวอยู่ภายในป่า เจ้าหน้าที่จึงส่งสัญญาณพร้อมกับเข้าจับกุมตัวเอาไว้ได้รวมจำนวน 34 คน เป็นชาย 20 คน หญิง 14 คน จากการสอบถามทราบว่าเดินทางมาจากหลายจังหวัด ประกอบด้วย จ.พะโค จ.เนปิดอ จ.ทวาย รวมทั้ง จ.เมาะลำไย ประเทศเมียนมา ทั้งหมดได้จ่ายเงินให้กับนายหน้าไปแล้ว คนละ 20,000 บาท เพื่อจะไปทำงานในพื้นที่ จ.สมุทรสาคร จากนั้นจึงคุมตัวส่งพนักงานสอบสวน สภ.ไทรโยค เพื่อดำเนินคดีตามกฎหมาย ในข้อหาลักลอบเข้ามาในราชอาณาจักรไทย โดยไม่ได้รับอนุญาต (พ.ร.บ.คนเข้าเมือง พ.ศ.2522) และฝ่าฝืนคำสั่งคณะกรรมการโรคติดต่อจังหวัดกาญจนบุรี จากนั้นจะทำการผลักดันกลับประเทศต้นทางต่อไป -005",https://www.naewna.com/local/611247,2021_10_25
เช็ครายละเอียด! ครม.เคาะ 2.7 หมื่นล้าน ประกันรายได้ข้าว-มันสำปะหลัง-ข้าวโพด,"ครม.เคาะ 2.7 หมื่นล้าน โครงการประกันรายได้และมาตรการคู่ขนานรักษาเสถียรภาพราคาพืช 3 ชนิด ข้าว มันสำปะหลัง ข้าวโพดเลี้ยงสัตว์ ดูแลเกษตรกร 5.66 ล้านครัวเรือน เมื่อวันที่ 25 ตุลาคม 2564 ที่ทำเนียบรัฐบาล น.ส.รัชดา ธนาดิเรก รองโฆษกประจำสำนักนายกรัฐมนตรี แถลงผลการประชุมคณะรัฐมนตรี (ครม.) ว่า ครม.อนุมัติโครงการประกันรายได้เกษตรกรและมาตรการคู่ขนานรักษาเสถียรภาพราคา พืช 3 ชนิด ข้าว มันสำปะหลัง ข้าวโพดเลี้ยงสัตว์ปี 2564/65 วงเงินรวม2.7 หมื่นล้านบาท ตามที่กระทรวงพาณิชย์ เสนอดูแลเกษตรกรครอบคลุมกว่า 5.66 ล้านครัวเรือน สำหรับการประกันรายได้เกษตรกรทั้ง 3 โครงการ ใช้งบประมาณรวม 2.2 หมื่นล้านบาท มีรายละเอียดดังนี้ - โครงการประกันรายได้เกษตรกรผู้ปลูกข้าว ปี 2564/65 รอบที่ 1 วงเงิน 13,604 ล้านบาท ดูแลเกษตรกรผู้ปลูกข้าวครอบคลุมกว่า 4.68 ล้านคน โดยประกันรายได้ให้เกษตรกรที่ขึ้นทะเบียนผู้ปลูกข้าวปีการผลิต 2564/65(รอบที่ 1) กับกระทรวงเกษตรและสหกรณ์ ที่ปลูกข้าวระหว่างวันที่ 1 เมษายน -31 ตุลาคม2564ยกเว้นภาคใต้ ระหว่างวันที่ 16 มิถุนายน 2564 - 28 กุมภาพันธ์ 2565 สำหรับการชดเชยส่วนต่างนั้น หลักเกณฑ์เหมือนกับปี 2563/64 โดยชดเชยเป็นจำนวนตันใน 5 ชนิดข้าว ณ ราคาความชื้นไม่เกินร้อยละ 15 ไม่เกินครัวเรือนละ 40 ไร่ (ข้าวเจ้า ครัวเรือนละ 50 ไร่) แปลงละ 1 ครั้ง ดังนี้ ข้าวเปลือกหอมมะลิ ราคา 15,000 บาท/ตัน ครัวเรือนละไม่เกิน 14 ตัน ข้าวเปลือกหอมมะลินอกพื้นที่ ราคา 14,000 บาท/ตัน ครัวเรือนละไม่เกิน 16ตัน ข้าวเปลือกเจ้า ราคา 10,000 บาท/ตัน ครัวเรือนละไม่เกิน 30 ตัน ข้าวเปลือกหอมปทุมธานี ราคา 11,000 บาท/ตัน ครัวเรือนละไม่เกิน 25 ตัน ข้าวเปลือกเหนียว ราคา 12,000 บาท/ตัน ครัวเรือนละไม่เกิน 16 ตัน ส่วนมาตรการคู่ขนานประกอบด้วย 3 โครงการ คือ 1.โครงการสินเชื่อชะลอการขายข้าวเปลือกนาปี ปีการผลิต 2564/65 วงเงินรวม 26,255 ล้านบาท (สินเชื่อ 20,401 ล้านบาท และวงเงินจ่ายขาด 5,853 ล้านบาท) 2.โครงการสินเชื่อเพื่อรวบรวมข้าวและสร้างมูลค่าเพิ่มโดยสถาบันเกษตรกร ปีการผลิต 2564/65 วงเงินรวม 15,562 ล้านบาท (วงเงินสินเชื่อ 15,000 ล้านบาท วงเงินจ่ายขาด 562 ล้านบาท) 3.โครงการชดเชยดอกเบี้ยให้ผู้ประกอบการค้าข้าวในการเก็บสต็อก ปีการผลิต 2564/65 วงเงินจ่ายขาด 540 ล้านบาท นอกจากนี้ ครม.มีมติเห็นชอบในหลักการโครงการสนับสนุนค่าบริหารจัดการและพัฒนาคุณภาพผลผลิตเกษตรกรผู้ปลูกข้าว ปีการผลิต 2564/65 ตามมติ นบข. เมื่อ 23สิงหาคม 2564 ด้วย - โครงการประกันรายได้เกษตรกรผู้ปลูกข้าวโพดเลี้ยงสัตว์ ปี 2564/65 วงเงิน 1,863 ล้านบาท ดูแลเกษตรกรได้ครอบคลุมกว่า 4.52 แสนราย โดยประกันราคาข้าวโพดเลี้ยงสัตว์ชนิดเมล็ด ณ ความชื้นร้อยละ 14.5 ในราคา 8.5 บาทต่อกิโลกรัม ครัวเรือนละไม่เกิน 30 ไร่ และไม่ซ้ำแปลง ต้องเป็นเกษตรกรที่ขึ้นทะเบียนผู้ปลูกข้าวโพดเลี้ยงสัตว์กับกรมส่งเสริมการเกษตร ที่แจ้งเพาะปลูกระหว่างวันที่ 1 มิถุนายน 2564 - 31 พฤษภาคม 2565 (ยกเว้น ข้าวโพดเลี้ยงสัตว์ที่แจ้งขึ้นทะเบียนเพาะปลูกเพื่อผลิตเป็นเมล็ดพันธุ์ จะไม่สามารถเข้าร่วมโครงการได้) โดยใช้เงินทุนจากธนาคารเพื่อการเกษตรและสหกรณ์การเกษตร (ธ.ก.ส.) และรัฐบาลจะชดเชยดอกเบี้ย และค่าบริหารจัดการให้กับ ธ.ก.ส. ทั้งนี้ ระยะเวลาโครงการเริ่มตั้งแต่ 1 พฤศจิกายน 2564 - 30 เมษายน 2566 สำหรับมาตรการคู่ขนาน 2 โครงการ ประกอบด้วย 1.โครงการสินเชื่อเพื่อรวบรวมข้าวโพดเลี้ยงสัตว์และสร้างมูลค่าเพิ่มโดยสถาบันเกษตรกร ปี 2564/65 วงเงินรวม 1,030 ล้านบาท (วงเงินสินเชื่อ 1,000 ล้านบาท วงเงินจ่ายขาด 30 ล้านบาท) 2.โครงการชดเชยดอกเบี้ยในการเก็บสต็อก ปี 2564/65 วงเงินรวม 1,515 ล้านาท (วงสินเชื่อ 1,500 ล้านบาท วงเงินจ่ายขาด 15 ล้านบาท) - โครงการประกันรายได้เกษตรกรผู้ปลูกมันสำปะหลัง ปี2564/65 วงเงิน 6,811 ล้านบาท ดูแลเกษตรได้ครอบคลุมกว่า 5.3 แสนครัวเรือน โดยประกันราคาหัวมันสำปะหลังสดเชื้อแป้ง 25% ราคากิโลกรัมละ 2.50 บาท ครัวเรือนละไม่เกิน 100 ตัน และไม่ซ้ำแปลง ซึ่งต้องเป็นเกษตรกรที่ขึ้นทะเบียนปลูกมันสำปะหลังกับกรมส่งเสริมการเกษตร ตั้งแต่ 1 ตุลาคม 2563 -31 มีนาคม 2565 ใช้เงินทุนจาก ธ.ก.ส.และรัฐบาลจะชดเชยดอกเบี้ย และค่าบริหารจัดการให้กับ ธ.ก.ส.ทั้งนี้ ระยะเวลาโครงการเริ่มตั้งแต่วันที่ 1 พฤศจิกายน 2564 -31 พฤษภาคม 2566 สำหรับผลการดำเนินโครงการในปี 2563/64 ได้จ่ายเงินชดเชยส่วนต่างทั้งสิ้น 9 งวด โอนเงินชดเชยให้เกษตรกรแล้ว 436,817 ครัวเรือน รวม 3,057 ล้านบาท สิ้นสุดการจ่ายเงินงวดสุดท้ายพฤศิจกายนนี้ มากไปกว่านั้น ครม.ได้เห็นชอบให้สิทธิเกษตรกรผู้ปลูกมันสำปะหลังที่ยังไม่เคยเข้าร่วมโครงการประกันรายได้ฯ ปี 2562/63 คือ กลุ่มที่แจ้งปลูกตั้งแต่วันที่ 1 ตุลาคม 2562 -31 มีนาคม 2563 จำนวน 8.41 หมื่นครัวเรือน ให้ได้สิทธิเข้าร่วมโครงการประกันรายได้ฯ ปี 2563/64 เนื่องจากการปลูกมันสำปะหลังจะต้องใช้เวลาประมาณ 8-12 เดือน ทำให้เกษตรกรบางส่วนที่เริ่มปลูกช้าและใช้เวลาปลูกนาน ไม่สามารถรับสิทธิโครงการได้ทัน โดยค่าใช้จ่ายในการชดเชยส่วนต่างกลุ่มดังกล่าวนี้ ยังคงภายใต้กรอบวงเงินโครงการเดิม ตามมติ ครม. (18 ส.ค.2563) สำหรับมาตรการคู่ขนาน 4 โครงการ ประกอบด้วย 1.โครงการเพิ่มประสิทธิภาพการเพาะปลูกมันสำปะหลัง ปี 2564/65 วงเงินสินเชื่อ 690 ล้านบาท วงเงินจ่ายขาดชดเชยดอกเบี้ย 41.40 ล้านบาท 2.โครงการสินเชื่อเพื่อรวบรวมมันสำปะหลังและสร้างมูลค่าเพิ่มโดยสถาบันเกษตรกร ปี 2564/65 วงเงิน 500 ล้านบาท 3.โครงการชดเชยดอกเบี้ยในการเก็บสต๊อกมันสำปะหลัง ปี 2564/65 วงเงินสินเชื่อ 15,000 ล้านบาท วงเงินจ่ายขาดชดเชยดอกเบี้ย 225 ล้านบาท 4.โครงการเพิ่มศักยภาพการแปรรูปมันสาปะหลัง ปี 2564/65 วงเงิน 10 ล้านบาท - 006",https://www.naewna.com/politic/611250,2021_10_25
แม่ไม่ยอม! จนท.พา'เจ๊หงส์ พิทบูล'ไปรักษา บอกขอรับตัวกลับบ้านร้อยเอ็ด,25 ตุลาคม 2564 จากกรณี น.ส.เค้ก หรือ เจ๊หงส์ พิทบูลที่เคยเป็นข่าวดังถูกร้องว่านำสุนัข พิทบูล มาเลี้ยงในห้องคอนโดฯสร้างความเดือดร้อนรำคานให้ผู้พักอาศัยและก่อนหน้านั้นสุนัข พิทบูล อายุ 3 ปี ชื่อ ภูริดา ป่วยเกล็ดเลือดต่ำตาย เจ๊หงส์ได้นำซากสุนัข พิทบูลใส่ไว้ในรถเก๋งยี่ห้อโปรตอน สีฟ้า ทะเบียน 7886 ร้อยเอ็ด จอดไว้ที่คอนโดซากสุนัขพิทบูล ส่งกลิ่นเหม็นเน่าจนถูกผู้พักอาศัยร้อง และเจ๊หงส์ต้องขับรถพาซากสุนัขหนีไปจอดและนั่งอยู่ในรถที่วัดรังสิตทางเจ้าหน้าที่ตำรวจ สภ.ปากคลองรังสิต และสท.เทศบาลหลักหก ได้รับแจ้งต้องเข้าเจรจาก่อนขอสุนัข พิทบูล นำไปฝังไว้หลังวัด ล่าสุดหนุ่มโพสต์เฟสบุ๊คเตือนภัยหญิงวัยกลางคน แต่งตัวชุดชิสุกะ นักเรียนญี่ปุ่น โผล่ย่องเข้าไปขโมยโทรศัพท์มือถือถึงในบ้านพักหนุ่มคนหนึ่ง ย่านรังสิต แต่เจ้าของเห็นและจับตัวไว้ได้ทัน มาทราบภายหลังโจรรายนี้ คือเจ๊หงส์ พิทบูล คนดังที่เป็นข่าวเรื่องเลี้ยงหมา พิทบูล 7 ตัวในคอนโดจึงไม่ได้แจ้งความเอาเรื่อง แต่ขอให้เจ้าหน้าที่ตำรวจรับตัวไปทำการบำบัดรักษาอาการป่วยนั้น ความคืบหน้าในเรื่องดังกล่าวทาง ร.ต.อ.เฉลิมลาภ ดิษฐ์เทศชัย รองสว.ป.สภ.ปากคลองรังสิต ได้รับการประสานจาก นางสาวชนะภรณ์ พลวงงาม พยาบาลวิชาชีพชำนาญการ กองสาธารณสุขเทศบาลบางพูน จ.ปทุมธานี นางสาวคนึงนิต พงษ์สินทรัพย์ เจ้าหน้าที่นักสังคมสงเคราะห์ปฏิบัติการ และนายเอกลักษณ์ ดวงกำ เจ้าหน้าที่นักสังคมสงเคราะห์ สำนักงานพัฒนาสังคมและความมั่นคงของมนุษย์ จ.ปทุมธานี (พม.) เจ้าหน้าที่สาธารณสุข จ.ปทุมธานี เจ้าหน้าที่เทศกิจ ต.หลักหก เจ้าหน้าที่วอชด็อก ไทยแลนด์ และนางสาวกัลยา หมู่สุข นิติคอนโดเอกธานี หมู่5 ต.บางพูน อ.เมือง จ.ปทุมธานี เนื่องจากเจ้าหน้าที่พยาบาล และเจ้าหน้าที่ พม.จะเข้ามาขอรับตัว เจ๊หงส์ ไปทำการรักษาอาการป่วย และทางวอชด็อกไทยแลนด์ ก็จะขอรับสุนัข อีก 2 ตัว พิทบูล ชื่อ สุริยะ และสุนัขพันธุ์บางแก้วอีก 1 ตัว ไปดูแล โดยเฉพาะพิทบูล ทางเจ็หงส์ ได้บุกไปที่บ้านของคนที่อุปการะคนใหม่ บ้านที่โคราช และเอาเจ้าสุริยะ พิทบูล ออกมาจากบ้านโดยไม่ได้รับอนุญาต เมื่อเจ้าหน้าที่ขึ้นไปที่คอนโดฯบริเวณชั้น 9 บริเวณหน้าห้อง 9 ทางเจ้าหน้าที่ได้เรียกให้ เจ๊หงส์เปิดประตูเพื่อพูดคุยรับตัวไปรักษาอาการป่วย ได้มีแม่ของเจ๊หงส์แง้มประตูบอกว่า เค้ก หรือเจ๊หงส์ ลูกสาวไม่อยู่ และไม่ยินยอมให้ทางเจ้าหน้าที่เข้าไปในห้อง ซึ่งเจ้าหน้าที่ได้ยินเสียงสุนัข ส่งเสียงเห่า โดยทางแม่ของเจ๊หงส์ ไม่ยินยอมให้เอาตัวลูกสาวไป บอกว่าช่วงเย็นของวันนี้ (25ตค.64) จะพาตัวลูกสาวพร้อมสุนัข 2 ตัวกลับไปบ้านที่ จ.ร้อยเอ็ด พร้อมกับปิดประตูไม่ยอมพูดคุยกับทางเจ้าหน้าที่ ซึ่งเจ้าหน้าที่ไม่สามารถทำอะไรได้มากกว่า เนื่องจากเป็นสิทธิของมารดา เจ๊หงส์ จึงพากันลงมจากคอนโดฯ นางสาวชนะภรณ์ พลวงงาม พยาบาลวิชาชีพชำนาญการ กล่าวว่า ทางผู้เป็นแม่ของเจ๊หงส์ ปฏิเสธการช่วยเหลือ ปฏิเสธปัญหาทุกอย่าง และยืนการณ์ว่า จะตัวลูกสาวเจ๊หงส์และทุกอย่างกลับบ้านที่ จ.ร้อยเอ็ด ในวันนี้ และไม่ยอมเจรจาพูดคุยการช่วยเหลือจากเจ้าหน้าที่ ขณะที่พูดคุยแม่เขาไม่ได้เปิดประตู แต่แง้มช่องประตูเล็กบอก เค้ก หรือเจ็หงส์ ไม่อยู่เจ้าหน้าที่ตำรวจ สภ.ปากคลองรังสิต ก็ได้เจรจาพูดคุยว่า ออกไปจริงเปล่า แม่ก็ยืนยันว่าลูกสาวไม่อยู่ในห้องอ้างว่าออกไปข้างนอก เหลือแม่กับสุนัข 2 ตัว ในการพูดคุยกับแม่เจ๊หงส์ทางเราก็ได้แนะนำตัวว่ามาจากที่ไหนและถามทางแม่ว่าทราบถึงปัญหา เค้ก ป่วย และทางหน่วยงานต่างๆ ที่เข้ามาเพื่อมาช่วยเหลือให้การักษา ซึ่งแม่เขาก็ทราบว่าลูกป่วยเป็นอะไร แต่ทางแม่เขาไม่ยินยอมและไม่รับการช่วยเหลือและยืนยันว่า จะพาลูกสาวกลับร้อยเอ็ดในวันนี้ ด้านนางสาวคนึงนิต พงษ์สินทรัพย์ เจ้าหน้าที่นักสังคมสงเคราะห์ปฏิบัติการ (พม) กล่าวว่าเรื่องยากเนื่องจากทางแม่ของเจ๊หงส์ปฏิเสธ เรื่องช่วยเหลือ ซึ่งตอนนี้เขายังปฏิเสธทุกอย่างอยู่ ซึ่งก็คงต้องให้เวลาเขาสักพักโดยทางช่วยเหลือก็ต้องได้รับความร่วมมือจากแม่ และเจ๊หงส์ ด้วยถึงจะช่วยได้สำเร็จ หากเขาปฏิเสธตั้งแต่เริ่มเลยจะไปทำอะไรตอนนี้ก็คงไม่ได้ ทางพม.ต้องประเมินอีกที จากที่ประเมินตอนแรกคือเรื่องสุนัข และเรื่องอาการป่วยทั้งสองเรื่องต้องช่วยเหลือก่อน เรื่องสุนัขอาจช่วยได้และเรื่องอาการป่วยก็ต้องได้รับความร่วมมือด้วย ทางด้าน วอชด๊อก กล่าวว่า ทางมูลนิธิวอชด๊อกมาดูเรื่องของ สุนัข พิทบูล ชื่อสุริยะ ที่ถูกโดนเอากลับมาจากเจ้าของใหม่ ที่โคราช ซึ่งทางเจ๊หงส์ ได้ไปเอา สุริยะ สุนัข พิทบูล กลับมาและเจ้าของกำลังเดินทางมารับ ส่วนสุนัขพันธุ์บางแก้วอีกตัว ทางมูลนิธิก็จะหาบ้านใหม่ให้อยู่ โดยทางวอชด๊อกยังไม่ได้ขึ้นไปเจรจา เนื่องจากจะเป็นการกดดัน เจ๊หงส์ ซึ่งเราเข้าใจดีว่า เจ๊หงส์รักษาสุนัขพิทบูล ก็เลยไม่เข้าไปกดดัน ซึ่งทางเจ้าของใหม่ที่อุปการะ พิทบูล สุริยะ ก็มีความผูกพันธุ์เขาเลี้ยงดูแลนานกว่า 1 ปีแล้วก็อยากเอากลับไปเลี้ยงดูแล ร.ต.อ.เฉลิมลาภ กล่าวว่า เบื้องต้นในเรื่องของคดีลักโทรศัพท์ ทราบว่าทางผู้สียหายไม่ติดใจเอาความทางตำรวจรับแจ้งเหตุลักทรัพย์ที่หมู่บ้านเมืองเอก เมื่อตำรวจเข้าไปดูและผู้เสียหายลงโซเชียลและมีคนเข้ามาคอมเม้นต์ว่า เป็นเจ๊หงส์ ทางผู้เสียหายเขาเกิดความสงสารไม่เอาเรื่อง ด้านนางสาวกัลยา นิติคอนโด กล่าวว่า เรื่องความเดือดร้อนไม่เท่าไหร่ แต่จะเป็นห่วงเรื่องอาการป่วยซึ่งเรากลัวว่าไปมีเหตุทางอื่นอีก ทางผู้อาศัยก็สงสารที่เจ๊หงส์มีอาการป่วย และก็ไม่ได้สร้างความเดือดร้อนอะไรเยอะเยอะ ส่วนห้องที่เขาอยู่ก็เป็นห้องเขาเองปกติเขาอยู่คนเดียวนานๆแม่เขาก็จะมา ถามว่าผิดไหมที่นำสุนัขมาเลี้ยงไว้ในคอนโดฯผิดระเบียบ แต่ก็เห็นใจเขาก็กลัวว่าเขาจะป่วยกำเริบ. 012,https://www.naewna.com/likesara/611245,2021_10_25
‘ท่าขี้เหล็ก’คืนชีพ!ปรับเคอร์ฟิว เร่งผุดโรงแรม-กาสิโน รวบสาวไทยลอบข้ามน้ำสาย,ท่าขี้เหล็กคืนชีพ!ปรับเคอร์ฟิว เร่งผุดโรงแรม-กาสิโน รวบสาวไทยลอบข้ามน้ำสาย เมื่อเวลา 01.45 น.วันที่ 25 ตุลาคม 2564 ทหารร้อย ม.3 บก.ควบคุมที่ 2 ฉก.ม.3 นำกำลังร่วมกับร้อย ม.สกัดกั้น กองกำลังผาเมือง ลาดตระเวนริมฝั่งลำน้ำสายหมู่บ้านสันผักฮี้ หมู่ 3 ต.แม่สาย อ.แม่สาย พบหญิงสาว 1 ราย เดินอยู่มีพิรุธจึงได้เข้าไปสอบถาม ซึ่งหญิงสาวรายนี้ อายุ 22 ปี รับสารภาพว่าลักลอบข้ามลำน้ำสายมาจากฝั่งประเทศเมียนมา โดยข้ามไปประเทศเมียนมา เมื่อวันที่ 4 กันยายน 2564 ที่ผ่านมา อ้างว่าเพื่อไปร่วมงานฌาปนกิจศพของคนรู้จัก จากนั้นได้พักอยู่ในฝั่งประเทศเพื่อนบ้าน ก่อนจะลักลอบเดินทางข้ามกลับมาประเทศไทยเพื่อไปทำงานเป็นแม่บ้านที่ ต.หางดงอ.หางดง จ.เชียงใหม่ เจ้าหน้าที่จึงได้ควบคุมตัวนำส่ง สภ.แม่สาย เพื่อดำเนินการตามกฎหมาย มีรายงานข่าวแจ้งว่า จ.ท่าขี้เหล็ก ประเทศเมียนมา มีการเปิดสถานบันเทิงต่างๆอย่างคึกคักเหมือนเดิม และยังมีโครงการก่อสร้างขยายเพิ่มเติมอีก โดยเฉพาะโรงแรม บ่อนกาสิโน สถานบันเทิง ฯลฯ รวมทั้งได้ปรับเวลาการห้ามเข้าออกบ้านเรือน หรือเคอร์ฟิว จากเดิมในช่วงที่มีการระบาดของไวรัสโควิด-19 อย่างหนัก ได้ห้ามออกนอกบ้านเรือนตั้งแต่เวลา 06.00-18.00 น. ต่อมาได้ปรับให้เป็นเวลาตั้งแต่ 20.00-06.00 น.และล่าสุดได้ปรับให้มีเคอร์ฟิวตั้งแต่เวลา 22.00-06.00 น. -005,https://www.naewna.com/local/611253,2021_10_25
'บิ๊กตู่'ถก 7 รมต.บนตึกไทยฯ คาดคุยปมการเมืองภายในพปชร.,"เมื่อวันที่ 25 ตุลาคม 2564 ผู้สื่อข่าวรายงานจากทำเนียบรัฐบาล ว่า เมื่อเวลา 13.15 น.ภายหลังการประชุมคณะรัฐมนตรี (ครม.) เสร็จสิ้น พล.อ.ประยุทธ์ จันทร์โอชา นายกรัฐมนตรี และรมว.กลาโหม ไม่ได้ให้สัมภาษณ์สื่อมวลชน เพียงแต่โบกมือให้ ก่อนขึ้นตึกไทยคู่ฟ้า โดยได้มีรัฐมนตรีทยอยเข้าพบที่ห้องสีเขียว ตึกไทยคู่ฟ้า ประกอบด้วย นายสุพัฒนพงษ์ พันธ์มีเชาว์ รองนายกรัฐมนตรี และรมว.พลังงาน , นายสมศักดิ์ เทพสุทิน รมว.ยุติธรรม , นายสุชาติ ชมกลิ่น รมว.แรงงาน , นายสุริยะ จึงรุ่งเรืองกิจ รมว.อุตสาหกรรม , นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคมแห่งชาติ , นายสันติ พร้อมพัฒน์ รมช.คลัง และ นายอนุชา นาคาศัย รัฐมนตรีประจำสำนักนายกรัฐมนตรี ทั้งนี้ มีรายงานข่าวเบื้องต้นเป็นการหารือเกี่ยวกับเรื่องการเมืองภายในพรรคพลังประชารัฐ (พปชร.) โดยใช้เวลาหารือประมาณ 1 ชั่วโมง ก่อนรัฐมนตรีทั้งหมดจะออกจากตึกไทยคู่ฟ้า โดยไม่ให้สัมภาษณ์แต่อย่างใด - 006",https://www.naewna.com/politic/611252,2021_10_25
"ตร.รวบท้าวแชร์ 'วริศรา'หนีหมายจับ ผู้เสียหาย 1,457 ราย มูลค่านับร้อยล้าน","25 ต.ค.64 ตำรวจชุดสืบสวนกองบังคับการสืบสวนภาค8ร่วมกับตำรวจงานสืบสวนกองกำกับการ3กองบังคับการตำรวจท่องเที่ยว3นำโดยพล.ต.ต. นภันต์วุฒิ เลี่ยมสงวน ผบก.สส.ภ.8 พ.ต.อ.เทพพนม สุวรรณรัตน์ กก.3บก.สส.ภ.8 พ.ต.ต. วรวิทย์ เพ็ชรสีทอง สว.กก.3บก.สส.ภ.8 ร่วมกับ งานสืบสวน กก.3บก.ทท.3นำโดย พล.ต.ต. กฤษณ์ วาฤทธิ์ ผู้บังคับการ ตำรวจท่องเที่ยว 3 เข้าจับกุม นางสาววริศรา สมหวัง อายุ20ปี หรือ ท้าววริศรา ท้าวแชร์ออนไลน์สาวน้อยร้อยล้าน ซึ่งเป็นท้าวแชร์ลูกโซ่ทั้งบ้านแชร์ เงินออม เงินกู้ สโลแกน ท้าวชัวร์ โอนไว จ่ายจริง มีหมายจับติดตัว7หมายจับในหลายจังหวัดทั่วประเทศในคดีฉ้อโกงประชาชน ฉ้อโกงทรัพย์ และพรบ.คอมพิวเตอร์ ทั้งสภ.นางรอง จ.บุรีรัมย์ สภ.ห้วยโป่ง จ.ระยอง สภ.โนนทอง จ.ร้อยเอ็ด สภ.บางกระทุ่ม จ.พิษณุโลก สภ.นาบอน จ.นครศรีธรรมราช และสภ.บางกล่ำ จ.สงขลา โดยถูกเจ้าหน้าที่แกะรอยจับกุมได้ขณะหลบหนีไปอาศัยอยู่กับแม่ในพื้นที่ หมู่9ต.ทับช้าง อ.นาทวี จ.สงขลา โดยไปช่วยแม่เก็บน้ำยางพาราหลังจากที่วงแชร์ล่มและถูกกลุ่มผู้เสียหายเข้าแจ้งความกับตำรวจกองปราบปรามและสถานีตำรวจในหลายพื้นที่รวมผู้เสียหายทั่วประเทศประมาณ1,457คน มูลค่าความเสียหายนับร้อยล้านบาท โดยวงแชร์ของท้าววริศรา จะเสนอผลตอบแทนที่สูงตั้งแต่ร้อยละ50ถึงร้อยละ60แบ่งเป็น5ระดับ ตั้งแต่3วัน5วัน7วัน10วัน และ15วัน โดยราย3วัน ลง500ได้คืน600,ราย5วัน ลง5,000ได้คืน6,000,ราย7วัน ลง5,000ได้คืน7,000ราย10วันลง10,000ได้คืน25,000และราย15วัน ลง50,000ได้คืน100,000 และสามารถลงทุนได้ตั้งแต่200บาทจนถึงหลักล้านบาท โดยเริ่มเปิดวงแชร์ในเดือนมีนาคมปีที่แล้วและเปิดได้เพียงเดินเดียวก็ล่มทันที มีผู้ที่เกี่ยวข้องทั้งหมด10-12คน จากการสอบสวน น.ส.วริศรา หรือท้าววริศรา ก็ยอมรับสารภาพแต่โดยดีบอกว่าตั้งตัวเป็นท้าวแชร์จริงและจะมีลูกข่ายที่คอยเป็นเลขา10-12คน ที่คอยช่วยโพสต์เชิญชวนให้ผู้คนเข้ามาร่วมวงแชร์ แรกๆก็เริ่มจากวงเงินหลักร้อยและจ่ายจริง จนมีผู้คนเข้าร่วมวงเพิ่มขึ้นเรื่อยๆจากทั่วประเทศจนสุดท้ายสูงสุด1ล้านบาท และสุดท้ายก็ล่มเพราะหมุนเงินไม่ทัน โดยอ้างว่าเงินที่ได้มาให้โอนให้เลขาโอนต่อให้ลูกแชร์ทุกคนไปหมดแล้ว พร้อมกับเตือนไปยังท้าวแชร์หรือผู้ที่เล่นแชร์ออนไลน์ว่าสุดท้ายก็จะพบจุดจบสูญเงินทั้งหมดไม่ว่าจะโปรไฟร์สวยหรูหรือมีเงินมากแค่ไหนก็ล่ม ทางทีดีให้เก็บเงินสดไว้กับตัวดีที่สุด. -008",https://www.naewna.com/local/611249,2021_10_25
‘อัษฎางค์’เล่า‘5 เรื่องราวของรัชกาลที่ 5’-ที่มา‘พระเกี้ยว’สัญลักษณ์จุฬาลงกรณ์มหาวิทยาลัย,อัษฎางค์เล่า5 เรื่องราวของรัชกาลที่ 5-ที่มาพระเกี้ยวสัญลักษณ์จุฬาลงกรณ์มหาวิทยาลัย 25 ตุลาคม 2564 นายอัษฎางค์ ยมนาค นักวิชาการอิสระ โพสต์เฟซบุ๊ก เอ็ดดี้ อัษฎางค์ ยมนาค อธิบายและเล่าความเป็นมาของ พระเกี้ยว มีเนื้อหาดังนี้... พระเกี้ยว (ตอนที่ 1) 5 เรื่องราวของรัชกาลที่ 5 ผู้เปลี่ยนประเทศไทยให้เป็นหนึ่งในประเทศที่ทันสมัยที่สุดในเอเชียเทียบเคียงยุโรป •1 พระเกี้ยว คือสัญลักษณ์แทนพระองค์ของรัชกาลที่ 5 •2 รัชกาลที่ 5 คือสัญลักษณ์แห่งความทันสมัย •3 รัชกาลที่ 5 คือสัญลักษณ์แห่งวิวัฒนาการสู่ความประชาธิปไตย •4 รัชกาลที่ 5 คือสัญลักษณ์แห่งการพัฒนา •5 รัชกาลที่ 5 คือสัญลักษณ์แห่งความเท่าเทียมกัน …………………………………….………………………………. •1 พระเกี้ยว คือสัญลักษณ์แทนพระองค์ของรัชกาลที่ 5 พระเกี้ยว เป็นศิราภรณ์ประดับพระเกศาหรือพระเศียรของพระราชโอรสและพระราชธิดาของพระมหากษัตริย์ คำว่า เกี้ยว ถ้าเป็นคำนามแปลว่าเครื่องประดับศีรษะหรือเครื่องสวมจุก ถ้าเป็นคำกริยาแปลว่าผูกรัดหรือพัน จุฬาลงกรณ์ แปลว่า เครื่องประดับศีรษะหรือจุลมงกุฎ จุลมงกุฎ หมายถึง พระราชโอรสของสมเด็จฯเจ้าฟ้ามงกุฎฯ หรือ พระจอมเกล้าน้อย อันเกี่ยวโยงถึงพระปรมาภิไธยในพระบาทสมเด็จพระจุลจอมเกล้าเจ้าอยู่หัว และพระนามาภิไธยเดิม คือสมเด็จพระเจ้าลูกยาเธอเจ้าฟ้ามงกุฎฯ ดังนั้น พระเกี้ยว คือตัวแทนของพระบาทสมเด็จพระจุลจอมเกล้าเจ้าอยู่หัว รัชกาลที่ 5 เนื่องจากพระบาทสมเด็จพระมงกุฎเกล้าเจ้าอยู่หัว รัชกาลที่ 6 ได้พระราชทานพระนามของรัชกาลที่ 5 เป็นชื่อของมหาวิทยาลัย เพื่อเป็นพระบรมราชานุสาวรีย์ให้สำนึกใตพระคุณของพระบาทสมเด็จพระจุลจอมเกล้าเจ้าอยู่หัว ผู้พระราชทานกำเนิดมหาวิทยาลัยนี้ รัชกาลที่ 5 เป็นผู้ให้กำเนิดโรงเรียนมหาดเล็ก จึงได้พระราชทานพระบรมราชานุญาตให้ใช้พระเกี้ยวเป็นเครื่องหมายของโรงเรียน ต่อมา โรงเรียนมหาดเล็กพัฒนามาเป็นโรงเรียนข้าราชการพลเรือนฯ และจุฬาลงกรณ์มหาวิทยาลัย ในที่สุด พระเกี้ยว จึงกลายมาเป็นสัญลักษณ์ของมหาวิทยาลัยด้วย ***************** พระเกี้ยว (ตอนที่ 2) 5 เรื่องของรัชกาลที่ 5 ผู้เปลี่ยนประเทศไทยให้เป็นหนึ่งในประเทศที่ทันสมัยที่สุดในเอเชียเทียบเคียงยุโรป •1 พระเกี้ยว คือสัญลักษณ์แทนพระองค์ของรัชกาลที่ 5 อ่านรายละเอียดที่นี่: https://www.facebook.com/100566188950275/posts/165712192435674/?d=n •2 รัชกาลที่ 5 คือสัญลักษณ์แห่งความทันสมัย •3 รัชกาลที่ 5 คือสัญลักษณ์แห่งวิวัฒนาการสู่ความประชาธิปไตย •4 รัชกาลที่ 5 คือสัญลักษณ์แห่งการพัฒนา •5 รัชกาลที่ 5 คือสัญลักษณ์แห่งความเท่าเทียมกัน …………………………………….………………………………. •2 รัชกาลที่ 5 คือสัญลักษณ์แห่งความทันสมัย ช่วงร้อยกว่าปีที่ผ่านมาในสมัยรัชกาลที่ 4- รัชกาลที่ 5 หลังจากประเทศมหาอำนาจตะวันตกผ่านการปฏิวัติอุตสาหกรรมทำให้ประเทศก้าวล้ำนำโลก แล้วได้ขยายอิทธิพลทางการเมืองการทหารมาสู่เอเชีย ข้ออ้างสำคัญของชาติตะวันตกที่ใช้อ้างความชอบธรรมในการเข้ามาแทรกแซงกิจการภายใน เพื่อจะเข้ามาปกครองประเทศในเอเชียรวมทั้งไทย คือประเทศในเอเชียและไทย ล้าสมัย รัชกาลที่ 5 ทรงทราบถึงภัยพิบัตินี้ จึงได้ยกเครื่องปฏิรูปการปกครอง ปฏิรูปสังคม(เช่น การเลิกไพร่ เลิกทาส) พัฒนาระบบคมนาคม สาธารณสุขและการศึกษา ครั้งใหญ่สุดในประวัติศาสตร์ ให้ทันสมัยตามอย่างชาติตะวันตก รัชกาลที่ 5 เป็นพระมหากษัตริย์พระองค์แรกๆ ในเอเชียที่ ฟังพูดอ่านเขียน ภาษาอังกฤษ ได้ ทำให้ทรงรับรู้ข้อมูลข่าวสารความเคลื่อนไหวของการเมืองโลก และสามารถสื่อสารกับชาติมหาอำนาจได้ รัชกาลที่ 5 เป็นพระมหากษัตริย์พระองค์แรกในเอเชีย ที่เสด็จไปถึงยุโรป เพื่อเจริญสัมพันธไมตรีและใช้การทูตในการรับมือกับการขยายอำนาจของชาติตะวันตก จนทำให้ไทยเป็นเพียงหนึ่งในไม่กี่ประเทศในโลกที่ไม่ตกเป็นเมืองขึ้นของชาติตะวันตก ในสมัยรัชกาลที่ 5 ประเทศไทยเป็นชาติแรกๆ ในเอเชียที่มีรถไฟ ไฟฟ้า มหาวิทยาลัย เลิกทาส ประชาชนมีสิทธิ เสรีภาพ ความเสมอภาคและเริ่มต้นประชาธิปไตย …………………………………….………………………………. •3 รัชกาลที่ 5 คือสัญลักษณ์แห่งวิวัฒนาการสู่ความประชาธิปไตย หลังจากมีข้าราชการรวมตัวกันเสนอให้เปลี่ยนแปลงการปกครองให้ทันสมัยตามอย่างชาติตะวันตก พระบาทสมเด็จพระจุลจอมเกล้าเจ้าอยู่หัวทรงเสนอว่าก่อนจะทำการสิ่งใดอันเป็นการปรับปรุงบ้านเมืองไปสู่การมี คอนสติติวชัน (Constitution-รัฐธรรมนูญ) นั้น จำเป็นจะต้องทำ คอเวอนเมนต์รีฟอม (Government reform-ปฏิรูประบบราชการ) เสียก่อน ถ้าการเรื่องนี้ยังไม่เป็นการเรียบร้อยได้แล้ว การอื่น ๆ ยากนักที่จะตลอดไปได้ และนั่นคือที่มาของการปฏิรูปการปกครองบ้านเมืองขนานใหญ่ดังที่ในเวลาต่อมาพระบาทสมเด็จพระปกเกล้าเจ้าอยู่หัวทรงเรียกว่า Revolution เส้นทางพัฒนาสู่ความเป็นประชาธิปไตยในเมืองไทย เริ่มต้นจากจุดเริ่มต้น คือทรงปฏิรูปการปกครองแบบเทศาภิบาล ซึ่งเป็นครั้งแรกที่ประชาชนมีสิทธิที่จะเลือก ผู้ใหญ่บ้าน และผู้ใหญ่บ้าน 10 หมู่มีสิทธิเลือกตั้ง กำนันของตำบล …………………………………….………………………………. •4 รัชกาลที่ 5 คือสัญลักษณ์แห่งการพัฒนา ทรงปฏิรูปการปกครองและการบริหารราชการแผ่นดินชนิดที่ภาษาชาวบ้านเรียกว่ายกเครื่องใหม่ทั้งหมด กล่าวคือ ยกเลิกระบบจตุสดมภ์ ที่ประกอบด้วย 4 กรม ซึ่งใช้กันมาตั้งแต่ต้นกรุงศรีอยุธยา แล้วเปลี่ยนเป็น กระทรวง 12 กระทรวง ตามแบบชาติตะวันตกเมื่อวันที่ 1 เมษายน 2435 ปรับปรุงการปกครองส่วนภูมิภาค โดยแบ่งเป็น หมู่บ้าน ตำบล อำเภอ เมืองและมณฑล ****************** พระเกี้ยว (ตอนที่ 3) 5 เรื่องราวของรัชกาลที่ 5 ผู้เปลี่ยนประเทศไทยให้เป็นหนึ่งในประเทศที่ทันสมัยที่สุดในเอเชียเทียบเคียงยุโรป •1 พระเกี้ยว คือสัญลักษณ์แทนพระองค์ของรัชกาลที่ 5 อ่านรายละเอียดที่นี่: https://www.facebook.com/100566188950275/posts/165712192435674/?d=n •2 รัชกาลที่ 5 คือสัญลักษณ์แห่งความทันสมัย •3 รัชกาลที่ 5 คือสัญลักษณ์แห่งวิวัฒนาการสู่ความประชาธิปไตย •4 รัชกาลที่ 5 คือสัญลักษณ์แห่งการพัฒนา อ่านรายละเอียดที่นี่: https://www.facebook.com/100566188950275/posts/165720072434886/?d=n …………………………………….………………………………. •5 รัชกาลที่ 5 คือสัญลักษณ์แห่งความเท่าเทียมกัน การเลิกไพร่และเลิกทาสเป็นพระราชกรณียกิจอันสำคัญยิ่งของพระบาทสมเด็จพระจุลจอมเกล้าเจ้าอยู่หัว ในเรื่องสิทธิมนุษยชน ที่ทำให้ประชาชนได้รับความเสมอภาคและความเท่าเทียมกัน ในสมัยโบราณ ประชาชนทุกคนถ้าไม่เป็นทาส ก็ต้องเป็นไพร่ที่มีสังกัดเจ้านายไปตลอดชีวิต และไพร่รับราชการโดยไม่ได้รับค่าตอบแทน ส่วนทาสนั้นยิ่งหนักหนากว่าไพร่ เพราะทาสสามารถซื้อขายกันได้ ในรัชสมัยพระบาทสมเด็จพระนั่งเกล้าเจ้าอยู่หัว รัชกาลที่ 3 นั้น ประมาณว่าไทยมีทาสเป็นจำนวนกว่าหนึ่งในสามของพลเมืองของประเทศ ถ้านึกภาพไม่ไพร่และทาสไม่ออก ให้นึกภาพพนักงานที่ทำงานราชการหรือเอกชนทุกคนในปัจจุบัน ในอดีตถ้าไม่เป็นไพร่ก็เป็นทาส ที่ทำงานโดยไม่ได้รับผลตอบแทน โดยเฉพาะทาสที่ไม่มีอิสระภาพ แล้วลองจินตนาการดูว่า การที่ในหลวงรัชกาลที่ 5 จะประกาศให้เลิกไพร่และเลิกทาส เป็นความเสียสละอย่างใหญ่หลวง เพราะคือความเสี่ยงต่อความมั่นคงและปลอดภัยของราชบัลลังก์และพระชนม์ชีพของพระองค์และพระบรมวงศานุวงศ์ ที่จะเกิดจากการผู้ที่สูญเสียผลประโยชน์ ซึ่งก็คือเจ้าขุนมูลนายทั้งหลาย อาจจะก่อจลาจลหรือสงครามกลางเมืองเหมือนสหรัฐอเมริกาที่ประชาชนในประเทศรบราฆ่าฟันกันเอง แต่พระองค์คำนึง เรื่องสิทธิมนุษยชน ความเท่าเทียมกันของประชาชนของพระองค์เป็นหลัก มากกว่าราชบัลลังก์และพระชนม์ชีพ และด้วยพระปรีชาสามารถทำให้การเลิกไพร่และเลิกทาสในเมืองไทยที่ทำอย่างค่อยเป็นค่อยไป สำเร็จลงด้วยเรียบร้อยไร้สงครามกลางเมืองที่คนในชาติเข่นฆ่าฟันกันเหมือนในต่างประเทศ …………………………………….………………………………. การที่องค์การนิสิตจุฬาลงกรณ์มหาวิทยาลัย บิดเบือนข้อเท็จจริงและใส่ร้ายว่า พระเกี้ยว อันเป็นเครื่องหมายแทนในหลวงรัชกาลที่ 5 ซึ่งเท่ากับหมิ่นพระบรมเดชานุภาพด้วยการใส่ร้าย พระบาทสมเด็จพระจุลจอมเกล้าเจ้าอยู่ ว่า เป็นความล้าหลัง การกดขี่ของชนชั้นปกครอง และความไม่เสมอภาคของความเป็นมนุษย์ เป็นการใส่ร้ายและหมิ่นพระบรมเดชานุภาพ อย่างเหิมเกริมและจงใจ ผู้บริหาร คณาจารย์ นิสิตปัจจุบันและศิษย์เก่า นิ่งเฉยหรือยอมรับการกระทำดังกล่าวอยู่ได้อย่างไร มีผู้หลักผู้ใหญ่ในจุฬาลงกรณ์มหาวิทยาลัยอยู่เบื้องหลังหรือให้ท้ายนิสิตในองค์การบริหารสโมสรนิสิตจุฬาลงกรณ์มหาวิทยาลัย กระทำการดังกล่าว หรือไม่ …………………………………….………………………………. อัษฎางค์ ยมนาค -005,https://www.naewna.com/likesara/611113,2021_10_25
เหยื่อโควิดเบตงดับอีก 1 ราย ยะลาติดเชื้อเพิ่ม 340 ราย,"โควิด-19 ดับเพิ่มอีก 1 รวม 15 ศพ วันนี้จังหวัดยะลาพบผู้ติดเชื้อรายใหม่340ราย ไม่มีผู้เสียชีวิตรักษาหายวันนี้575ราย ติดเชื้อสูงสุดอันดับ7ของประเทศเฉพาะในพื้นที่อำเภอเบตง จังหวัดผู้ติดเชื้อสะสมทั้ง 5 ตำบลรวม3,505 ราย 25 ต.ค.64 ศูนย์ปฏิบัติการแก้ไขปัญหาจากโรคติดเชื้อไวรัสโคโรนา2019 (COVID-19)อ.เบตง จ.ยะลา รายงานสถานการณ์การแพร่ระบาดของโรคติดเชื้อโควิด-19ในพื้นที่จังหวัดยะลา ระบุว่า พบผู้ติดเชื้อรายใหม่ จำนวน 340ราย ทั้งหมดตรวจหาเชื้อในรูปแบบRT-PCRแยกเป็นผู้ติดเชื้อภายในจังหวัดยะลา จำนวน 340 ราย นอกพื้นที่5 ต.ของ อ.เบตง รวมสะสม3,505 ราย โดยในวันนี้ ทีมตอบโต้โควิด- 19 สมาคมกู้ภ้ยมุสลิมเบตง ได้รับแจ้งจากเจ้าหน้าที่โรงพยาบาลเบตงให้มารับร่างผู้เสียชีวิต จากโรคติดเชื้อไวรัสโคโรนา (COVID-19) จึงเดินทางไปยังตึกไอซียู โรงพยาบาลเบตง เพื่อดำเนินการรับร่างผู้เสียชีวิต เพศหญิง 1 ราย อายุ 81 ปี 9 เดือน ซึ่งเสียชีวิตด้วยโรคติดเชื้อcovid-19 ภายหลังเข้ารับการรักษาที่โรงพยาบาลเบตง เพื่อนำร่างผู้เสียชีวิตกลับไปประกอบพิธีฝังศพตามพิธีการศาสนาอิสลาม ที่กูโบร์ (สุสาน ) บ้านบังนังซีแน ต.ยะรม อ.เบตง จ.ยะลา พร้อมประกอบพิธีละหมาดญานาซะห์ และปฏิบัติตามแนวทางการปฏิบัติควบคู่กับมาตรการด้านสาธารณสุขอย่างเคร่งครัดโดยเจ้าหน้าที่กู้ภัยมุสลิมสวมชุดPPEทำการฝังจนแล้วเสร็จ นับเป็นการเสียชีวิตรายที่ 15 ราย ของอำเภอเบตง จังหวัดยะลา โดยผู้เสียชีวิตส่วนใหญ่เป็นผู้สูงอายุ ด้าน นายวงศ์วิทย์ อัครวโรทัย สาธารณสุขอำเภอเบตง เปิดเผยว่า สถานการณ์covid-19ในพื้นที่อำเภอเบตง จังหวัดยะลา ยังคงพบผู้ติดเชื้อแต่ยอดติดเชื้อลดลงจากอาทิตย์ที่ผ่านมา จากหลังร้อยเป็นหลัก สาเหตุการติดเชื้อเกิดจากการสัมผัสร่วมบ้าน และสัมผัสร่วมกิจกรรม",https://www.naewna.com/local/611261,2021_10_25
'บิ๊กตู่'แซว'รมต.ศิษย์เก่าจุฬาฯ' ไปดูกันเอานะ ปมยกเลิกอัญเชิญพระเกี้ยว,"วิษณุแนะ วธ.เอาอย่างเอกชน รีเมคเพลงปลุกใจไทย ด้านบิ๊กตู่แซวรมต.ศิษย์เก่าจุฬาฯ ไปดูกันเอานะปมยกเลิกอัญเชิญพระเกี้ยว เมื่อวันที่ 25 ตุลาคม 2564 รายงานข่าวจากทำเนียบรัฐบาล แจ้งว่า ในที่ประชุมคณะรัฐมนตรี (ครม.) เต็มคณะ ที่ตึกสันติไมตรี ทำเนียบฯ เป็นอีกสัปดาห์หนึ่งที่ พล.อ.ประยุทธ์ จันทร์โอชา นายกรัฐมนตรี และรมว.กลาโหม อารมณ์ดีเป็นพิเศษ ยังคงเดินทักทายรัฐมนตรีและหัวหน้าส่วนราชการต่างๆ ทั้งก่อนและหลังประชุม ครม.เหมือนเช่นเดิม อย่างไรก็ตาม ช่วงหนึ่ง นายวิษณุ เครืองาม รองนายกรัฐมนตรี ได้หยิบประเด็นที่มีภาคเอกชนเอาเพลงปลุกใจเก่าในอดีตมาทำเวอร์ชั่นใหม่ ซึ่งรัฐบาลไม่ได้ให้การสนับสนุนงบประมาณในการทำ แต่อยากเสนอให้กระทรวงวัฒนธรรมมาดูในเรื่องนี้ เผื่อรัฐบาลจะทำได้เพลงแบบนี้บ้าง ขณะที่ นายอิทธิพล คุณปลื้ม รมว.วัฒนธรรมระบุว่า ทางกระทรวงฯ กำลังทำโครงการนำเพลงปลุกใจยุคเก่ามาทำใหม่เหมือนกัน ระหว่างนี้ พล.อ.ประยุทธ์ ได้ฮัมเนื้อเพลงท่อนหนึ่งของเพลงดุจบิดา มารดร ว่า รักชาติยอมสละแม้ชีวี พร้อมกับถามที่ประชุม ครม.ว่า รู้หรือไม่ว่าชื่อเพลงอะไร นายอิทธิพลจึงค้นหาชื่อเพลงในสมาร์ทโฟน และแจ้งว่าเป็นเพลงดุจบิดา มารดร ซึ่งเป็นเพลงพระราชนิพนธ์ในสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี รายงานข่าวแจ้งว่า ในช่วงท้ายการประชุม พล.อ.ประยุทธ์ ยังได้พูดถึงกรณีที่คณะกรรมการบริหารสโมสรนิสิตจุฬาลงกรณ์มหาวิทยาลัย มีมติ 29 ต่อ 0 ยกเลิกอัญเชิญพระเกี้ยวในงานฟุตบอลประเพณีจุฬาฯ-ธรรมศาสตร์ ซึ่งมีทั้งกระแสเห็นด้วยและไม่เห็นด้วย พร้อมกับถาม ครม.ว่า มีใครในนี้จบจากจุฬาลงกรณ์มหาวิทยาลัยบ้าง ทำให้ นายสุพัฒนพงษ์ พันธ์มีเชาว์ รองนายกรัฐมนตรี และรมว.พลังงาน , นายอิทธิพล คุณปลื้ม รมว.วัฒนธรรม , นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม (ดีอีเอส) ต่างพากันยกมือขึ้นแสดงตัว จากนั้น พล.อ.ประยุทธ์ จึงยิ้มและแซวว่า ไปดูกันเอานะ - 006",https://www.naewna.com/politic/611265,2021_10_25
ส่งสำนวนฟ้อง'เต้น-บก.ลายจุด'กับพวก จัดคาร์ม็อบแยกปทุมวัน,"พนักงานสอบสวน สน.ปทุมวัน สรุปสำนวนและความเห็นควรสั่งฟ้องให้อัยการพิจารณาเต้น ณัฐวุฒิ-บก.ลายจุดกับพวก จัดคาร์ม็อบแยกอโศกเต้นชี้รัฐต้องทบทวนเสรีภาพขั้นพื้นฐานประชาชน ให้ดำเนินคดีจัดม็อบกับบก.ลายจุดแค่ 2 คนพอ อย่าจับแบบเหวี่ยงแห เมื่อช่วงบ่ายวันที่ 25 ตุลาคม 2564 ที่สำนักงานอัยการพิเศษฝ่ายคดีศาลแขวง 4 (แขวงพระนครใต้) ถ.เจริญกรุง พนักงานสอบสวน สน ปทุมวัน ได้ส่งสำนวนสอบสวนพร้อมความเห็นสมควรสั่งฟ้อง นายณัฐวุฒิ ใสยเกื้อ แกนนำ นปช. , นายสมบัติ บุญงามอนงค์ หรือ บก.ลายจุด , นางสุรีย์รัตน์ ชิวารักษ์ มารดาของ นายพริษฐ์ ชิวารักษ์ หรือ เพนกวิน น.ส.สิตานัน สัตย์ศักดิ์สิทธิ์ , นายธนพัฒน์ กาเพ็ง หรือ ปูน ทะลุฟ้า พร้อมพวกผู้ต้องหากว่า 10 ที่ฝ่าฝืน พ.ร.ก.ฉุกเฉินฯ คดีจัดกิจกรรมคาร์ม็อบปราศรัยที่แยกอโศก ที่ผ่านมา ให้พนักงานอัยการสำนักงานคดีศาลแขวงพิจารณา ด้าน นายโกศลวัฒน์ อินทุจันทร์ยง รองอธิบดีอัยการสำนักงานคดีศาลเเขวงกล่าวว่า วันนี้พนักงานสอบสวน สน.ปทุมวัน นำสำนวนมาส่งให้พนักงานอัยการพิจารณาสำนวน ซึ่งผู้ต้องในคดีนี้มีประมาณ 13 - 14 คน แต่ในวันนี้พนักงานอัยการจะรับสำนวนไว้เฉพาะกรณีผู้ต้องหาที่มารายงานตัวและมีเอกสารครบถ้วนเรียบร้อย ส่วนรายที่ยังไม่เรียบร้อยก็คืนสำนวนให้พนักงานสอบสวนมายื่นใหม่ภายหลัง โดยพนักงานอัยการนัดฟังการสั่งคดีวันที่ 28 ต.ค.และวันที่ 1 พ.ย.ตามกำหนดครบผัดฟ้องฝากขังเเต่ละราย ด้าน นายณัฐวุฒิ เปิดเผยว่า วันนี้มาพบอัยการตามนัดของพนักงานสอบสวน กรณีจัดกิจกรรมคาร์ม็อบและเวทีปราศรัยบริเวณแยกอโศก ซึ่งมีหลายหมายหลายคดีที่นัดมาในวันเดียวกัน เบื้องต้นยังไม่ทราบว่าขั้นตอนอัยการจะเป็นอย่างไร จะสั่งฟ้องในวันนี้ หรือเลื่อนนัดฟังคำสั่ง เท่าที่ทราบมีผู้ถูกกล่าวหาประมาณ 20 คน รวมแล้วร่วม 10 คดี ต่างกรรมต่างวาระแล้วแต่เจ้าหน้าที่จะกล่าวหา หลายคนไม่ควรถูกดำเนินคดี เช่น นางสุรีย์รัตน์ ชิวารักษ์ มารดาของ เพนกวิน ที่ออกมาแสดงออกเพราะเป็นทุกข์ที่ลูกชายถูกดำเนินคดี ไม่ได้ออกมาสร้างความเสียหายแต่อย่างใด หรือ น.ส.สิตานัน สัตย์ศักดิ์สิทธิ์ ที่น้องชายคือ นายวันเฉลิม สัตย์ศักดิ์สิทธิ์ ถูกอุ้มหายตัวไปในประเทศกัมพูชาจึงพยายามผลักดัน พ.ร.บ.ป้องกันและปราบปรามการทรมานและการกระทำให้บุคคลสูญหาย หรือ พ.ร.บ.อุ้มหาย ให้สังคมตระหนักรู้ ผมจัดกิจกรรมโดยปราศจากอาวุธ ไม่มีความรุนแรง ไม่มีการแพร่ระบาดของโควิด-19กิจกรรมเริ่มและจบตามที่ได้เผยแพร่ต่อสาธารณะ และแจ้งกับเจ้าหน้าที่ รัฐควรทบทวนการปฏิบัติ เคารพสิทธิและเสรีภาพขั้นพื้นฐานกับประชาชน หากให้เหตุผลว่าการจัดกิจกรรมดังกล่าวผู้มีอำนาจไม่อนุญาตให้กระทำ การดำเนินคดีกับตนเองและ บก.ลายจุด ก็เพียงพอ ไม่จำเป็นดำเนินคดีแบบเหวี่ยงแห หรือใช้กฎหมายรังแกประชาชน นายณัฐวุฒิ กล่าวตอนท้าย - 006",https://www.naewna.com/local/611271,2021_10_25
น่ารักน่าเอ็นดู! 'เจ้าขอด'แมวขาจร ออกมารับศีลพรใส่บาตรพระทุกเช้า,25 ตุลาคม 2564 ริมถนนพระองค์ดำ อ.เมือง จ.พิษณุโลก หน้ารพ.รัตนเวชเด็กแห่งเดิมชาวพิษณุโลกที่มาใส่บาตรพระสงฆ์บริเวณนี้ จะคุ้นเคยกันดีกับเจ้าขอด แมวเพศผู้ สีขาวน้ำตาล จะมีนั่งๆ นอนๆ คลอเคลียกับพระสงฆ์และคนที่มาใส่บาตรอย่างเป็นกันเอง เป็นภาพที่พบเห็นทุกเช้า ซึ่งหลวงพ่อที่มารับบิณฑบาต ก็บอกว่า แมวตัวนี้มันมารับศีลรับพรจากพระ ทั้งนี้ ไอ้ขอด หรือเจ้าขอด เป็นแมวจรจัดที่มีคนมาปล่อยไว้บริเวณนี้นานแล้ว แม่ค้าที่ขายกับข้าวใส่บาตร บอกว่า หลังจากมีคนมาปล่อย เจ้าขอดก็ปักหลักอาศัยจะอยู่บริเวณนี้ ทุกเช้าาก็จะให้ข้าวกิน หลังจากกินอิ่มก็จะออกมารับแขก เข้าไปคลอเคลียกับคนคนที่มาใส่บาตร หลายคนที่มาใส่บาตรเป็นประจำก็จะไปทักทายลูบหัวเล่น จนกลายเป็นขวัญใจของคนละแวกนี้ไปเสียแล้ว. 012,https://www.naewna.com/likesara/611142,2021_10_25
ร้องทูตลาวสอบ!เพจดังกางชื่อ 10 หมู่บ้าน ยิงกระสุนส่องแสงหลอกเป็น‘บั้งไฟ’,ร้องทูตลาวสอบ!เพจดังกางชื่อ 10 หมู่บ้าน ยิงกระสุนส่องแสงหลอกเป็นบั้งไฟ 25 ตุลาคม 2564 ความคืบหน้ากรณีเพจ พิสูจน์บั้งไฟพญานาค ออกมาแฉถึงปรากฏการณ์ บั้งไฟพญานาค ที่ผุดขึ้นจากริมแม่น้ำโขงทางภาคตะวันออกเฉียงเหนือของประเทศไทย ในวันออกพรรษา และทำการเก็บข้อมูลจากฝั่งประเทศลาว เพื่อสืบหาการยิงกระสุนส่องแสง ในช่วงเดียวกับที่คนไทยไปรอชมแสงไฟพุ่งจากฝั่งลาว โดยเชื่อว่าเป็นบั้งไฟพญานาคนั้น (อ่านข่าวที่เกี่ยวข้อง : เอาแล้วไง! เพจดังเตรียมแฉชื่อหมู่บ้านยิงแสงไฟ แหกตาคนไทยเชื่อเป็นบั้งไฟพญานาค) ล่าสุดเพจดังกล่าวได้เปิดเผยรายชื่อหมู่บ้านทางฝั่งลาว ที่คาดว่าจะเชื่อมโยงกับการยิงลูกปืนส่องแสง ออกมาแล้ว ขอบคุณภาพและข้อมูลจาก : เพจเฟซบุ๊ก พิสูจน์บั้งไฟพญานาค -005,https://www.naewna.com/likesara/611135,2021_10_25
นายกฯสั่งตรวจสอบ พระสงฆ์กราบอดีตพระยันตระ ผิดวินัยสงฆ์หรือไม่,นายกฯสั่งตรวจสอบ พระสงฆ์กราบอดีตพระยันตระ ผิดวินัยสงฆ์หรือไม่ เมื่อเวลา 14.30 น.วันที่ 25 ตุลาคม 2564 ที่ทำเนียบรัฐบาล นายธนกร วังบุญคงชนะ โฆษกประจำสำนักนายกรัฐมนตรี ตอบคำถามสื่อมวลชนตามที่ พล.อ.ประยุทธ์ จันทร์โอชา นายกรัฐมนตรีและรมว.กลาโหมมอบหมาย กรณียังมีพระสงฆ์ไปกราบไหว้และรับฟังคำสอนจาก นายวินัย ละอองสุวรรณ หรืออดีตพระยันตระ ทั้งที่ไม่ใช่พระสงฆ์แล้ว จะมอบหมายให้สำนักงานพระพุทธศาสนาแห่งชาติ (พศ.) ดำเนินการอย่างไรต่อกรณีนี้ ว่า เรื่องดังกล่าวได้มอบหมายให้มีการตรวจสอบติดตามว่าเป็นการดำเนินการถูกต้องตามพระวินัยสงฆ์หรือไม่ ตั้งแต่วันที่ทราบข่าวการเคลื่อนไหวของอดีตพระยันตระแล้ว ขณะนี้ก็คงต้องรอผลการตรวจสอบจากหลายหน่วยงานที่เกี่ยวข้อง -005,https://www.naewna.com/local/611239,2021_10_25
ไฟไหม้อาคารกักตัว ศูนย์ฝึกอบรมเด็กและยาวชนเขต 10 พังงา,เมื่อเวลา 15.30 น.วันที่ 25 ต.ค.64 ผู้สื่อข่าวรายงานว่า มีเหตุไฟไหม้ภายใน ศูนย์ฝึกและอบรมเด็กและเยาวชน เขต 10 ต.ท้ายช้าง เขตเทศบาลเมือง จ.พังงา จึงรุดที่เกิดเหตุพบมีประชาชนจำนวนหนึ่งมุงดูเหตุการณ์ อยู่ด้านนอกบริเวณศูนย์ฝึกและอบรมเด็กและเยาวชน เขต 10 จังหวัดพังงา หรือ สถานพินิจเด็กและเยาวชนจังหวัดพังงา ซึ่งเป็นเรือนจำจังหวัดพังงาหลังเก่า ภายในด้านข้างซ้ายของ ศูนย์ฯดังกล่าว มีไฟลุกโหมขึ้น ควันดำลอยสูงขึ้นท้องฟ้า เจ้าหน้าที่ของศูนย์ต่างวิ่งออกจากสำนักงานดูเหตุการณ์อยู่ด้านหน้าของศูนย์ดังกล่าว มีเจ้าหน้าที่ดับเพลงจาก เทศบาลเมืองพังงา จำนวน 3 คัน ต้องเข้าฉีดน้ำหยุดยั้งเพลิงที่โหมกระหน่ำในครั้งนี้ เข้าทำการช่วยดับเพลิงนานกว่า 30 นาที จนสามารถควบคุมเพลิงไว้ได้ เบื้องต้นทราบว่า ไฟได้ไหม้อาคารเรือนนอนของเด็กและเยาวชนที่ถูกกักตัวอยู่ภายในศูนย์ฯดังกล่าว ซึ่งทางเจ้าหน้าที่ได้นำเด็กและเยาวชนที่อาศัยอยู่ภายในอาคารออกจากอาคารและนำเข้าสู่อาคารที่ปลอดภัยแล้ว เบื้องต้นยังไม่มีรายงานผู้ได้รับบาดเจ็บหรือเสียชีวิต ส่วนตัวอาคารมีสภาพไม่มั่นคงแข็งแรงและพร้อมที่จะถล่มได้ทุกเมื่อ ทางเจ้าหน้าที่จึงล้อมอาคารไว้ไม่ให้บุคคลเข้าโดยเด็ดขาดเนื่องจากเกรงอันตรายจะเกิดขึ้น ส่วนสาเหตุทางเจ้าหน้าที่ต้องรอการพิสูจน์หาหลักฐานและทางเจ้าหน้าที่จะชี้แจงอีกครั้งหนึ่ง ด้านชาวบ้านที่อาศัยอยู่ใกล้เคียงแจ้งผู้สื่อข่าวว่า สาเหตุน่าจะเกิดจากเด็กและเยาวชนภายในศูนย์ เนื่องจากได้ยินเด็กและเยาวชนภายในศูนย์มีปากเสียงบ่อยครั้ง. -008,https://www.naewna.com/local/611274,2021_10_25
งามไส้คลัสเตอร์พรึ่บ!ทั้งตลาด-ชุมชน ผงะ 4 จว.ชายแดนใต้เจอติดเชื้อจาก‘วงน้ำท่อม-น้ำชา’,"งามไส้คลัสเตอร์พรึ่บ!ทั้งตลาด-ชุมชน ผงะ 4 จว.ชายแดนใต้เจอติดเชื้อจากวงน้ำท่อม-น้ำชา เมื่อเวลา 12.30 น.วันที่ 25 ตุลาคม 2564 ที่ทำเนียบรัฐบาล พญ.อภิสมัย ศรีรังสรรค์ ผู้ช่วยโฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค. แถลงสถานการณ์การแพร่ระบาดในประเทศไทย ว่า พบผู้ติดเชื้อรายใหม่ 8,675 ราย เป็นการติดเชื้อในประเทศ 8,463 ราย มาจากระบบเฝ้าระวังและระบบบริการ 7,931 ราย มาจากการค้นหาเชิงรุก 532 ราย มาจากเรือนจำ 205 ราย เป็นผู้เดินทางมาจากต่างประเทศ 11 ราย ทำให้มียอดผู้ติดเชื้อสะสมยืนยันตั้งแต่ปี 2563 จำนวน 1,859,157 ราย หายป่วยเพิ่มขึ้น 9,589 ราย ทำให้มียอดหายป่วยสะสมตั้งแต่ปี 2563 จำนวน 1,740,316 ราย อยู่ระหว่างรักษา 100,042 ราย อาการหนัก 2,437 ราย ใส่ท่อช่วยหายใจ 536 ราย ทั้งนี้ มีผู้เสียชีวิตเพิ่มขึ้น 44 ราย เป็นชาย 19 ราย หญิง 25 ราย เป็นผู้เสียชีวิตที่มีอายุ 60 ปีขึ้นไป 30 ราย มีโรคเรื้อรัง 12 ราย พบผู้เสียชีวิตมากสุดอยู่ที่ จ.นครศรีธรรมราช 6 ราย รองลงมาคือ กทม. 5 ราย ทำให้มียอดผู้เสียชีวิตสะสมตั้งแต่ปี 2563 จำนวน 18,799 ราย ส่วนยอดผู้ได้รับวัคซีนของประเทศไทยเมื่อวันที่ 24 ต.ค. มีการฉีดวัคซีนเพิ่มเติม 226,178 โดส รวมยอดฉีดวัคซีนสะสมตั้งแต่วันที่ 28 ก.พ.ทั้งสิ้น 70,505,802 โดส ขณะที่สถานการณ์โลก มียอดผู้ติดเชื้อสะสม 244,426,712 ราย เสียชีวิตสะสม 4,963,743 ราย พญ.อภิสมัย กล่าวว่า สำหรับ 10 จังหวัดที่มีผู้ติดเชื้อสูงสุดวันที่ 25 ต.ค. ได้แก่ กทม. 903 ราย ปัตตานี 618 ราย สงขลา 586 ราย นครศรีธรรมราช 582 ราย เชียงใหม่ 352 ราย นราธิวาส 352 ราย ยะลา 340 ราย ชลบุรี 295 ราย สมุทรปราการ 274 ราย ตรัง 248 ราย ทั้งนี้ จะเห็นว่าใน 10 จังหวัดที่มีผู้ติดเชื้อสูงสุด มีบางจังหวัดอยู่ในกลุ่ม 17 จังหวัดนำร่องด้านการท่องเที่ยว คือ กทม. สมุทรปราการ นอกจากนี้ ยังพบการติดเชื้อของบุคลากรทางการแพทย์ในหลายจังหวัด โดยเฉพาะ กทม.และปริมณฑล จึงขอเรียนประชาชนว่าหากมีอาการทางเดินหายใจ เมื่อเดินทางไปโรงพยาบาลขอให้บอกข้อมูลให้ครบถ้วน เพราะหากบุคลากรทางการแพทย์ติดเชื้อโควิด-19 จะต้องกักตัวและเสียกำลังคน ขณะเดียวกัน ยังพบคลัสเตอร์ใหม่ๆ ในหลายพื้นที่ ไม่ว่าจะเป็นโรงงานและบริษัทเอกชนใน จ.ประจวบคีรีขันธ์ กลุ่มแรงงานใน จ.แม่ฮ่องสอน อีกทั้งยังพบในชุมชนและตลาดในหลายจังหวัด อาทิ เชียงใหม่ ลพบุรี เพชรบุรี ขณะที่ 4 จังหวัดชายแดนภาคใต้พบการติดเชื้อในวงน้ำชา ที่มีการล้อมวงดื่มน้ำชากันยามเช้า รวมถึงวงน้ำกระท่อม ที่มีการล้อมวงดื่มน้ำกระท่อมโดยใช้แก้วเดียวกัน พญ.อภิสมัย กล่าว พญ.อภิสมัย กล่าวว่า ในการประชุม ศบค.ส่วนหน้า ที่มี พล.อ.ณัฐพล นาคพาณิชย์ ที่ปรึกษานายกรัฐมนตรีเป็นประธาน เพื่อแก้ปัญหาโควิด-19 พื้นที่ชายแดนใต้ เมื่อวันที่ 22 ต.ค. ได้เน้นย้ำการเสียชีวิตที่พบอยู่ในกลุ่มผู้สูงอายุและกลุ่มโรคเรื้อรังกว่า 90% คือคนที่ไม่ได้รับวัคซีนหรือรับวัคซีนไม่ครบ จึงตั้งเป้าระดมบุคลากรฉีดวัคซีนในพื้นที่เพิ่มขึ้น นอกจากนี้ การประชุมดังกล่าวยังเป็นการบูรณาการทำงานของทุกภาคส่วนทั้งภาครัฐ เอกชน และตัวแทนศาสนา เพื่อดูแลประชาชนให้สอดคล้องกับวิถีชีวิตที่เขาเป็นอยู่ ในการป้องกันโควิด-19 พญ.อภิสมัย กล่าวว่า ส่วนที่มีหลายคนตั้งคำถามว่ายังมีการติดเชื้อประเทศอยู่ แล้วเปิดประเทศจะมีความเสี่ยงหรือไม่นั้น รายชื่อประเทศ 45 ประเทศ และ 1 เขตปกครองพิเศษฮ่องกงที่เราจะให้เดินทางเข้าประเทศไทยนั้น ต้องอยู่ที่พื้นที่ต้นทางด้วยว่าเขาอนุญาตให้ประชาชนของเขาออกนอกประเทศแล้วหรือยัง แต่ยืนยันเราวางเงื่อนไขทุกอย่างเพื่อปลอดภัย และระบบสาธารณสุขของเรารับได้ นอกจากนี้ กระทรวงสาธารณสุขยังมีการประเมินด้วยหลักเกณฑ์ด้านต่างๆ ว่าจะเปิดพื้นที่ได้หรือไม่ได้ ทั้งการฉีดวัคซีนครอบคลุมพื้นที่หรือไม่ อัตราการป่วยหนัก อัตราการเสียชีวิต และถ้าพบการระบาดเป็นกลุ่มก้อนก็จะมีมาตรการออกมารองรับ อย่าง จ.เพชรบูรณ์ที่มีการประกาศปิดภูทับเบิก เพื่อจำกัดวงไม่ให้เชื้อแพร่กระจายไปพื้นที่อื่นๆ ขณะเดียวกัน ในพื้นที่นำร่องจะต้องมีแผนเผชิญเหตุเพื่อรองรับสถานการณ์ที่อาจเปลี่ยนแปลง ซึ่งแต่ละจังหวัดสามารถเสนอแผนเผชิญเหตุเข้ามาได้ พญ.อภิสมัย กล่าวว่า ส่วนคำถามที่ว่า มาตรการ covid free setting ที่ผู้ให้บริการสามารถปฏิเสธผู้รับบริการที่ฉีดวัคซีนไม่ครบได้หรือไม่นั้น ขอย้ำว่ามาตรนี้ไม่ใช่เป็นการบังคับ แต่เป็นการขอความร่วมมือขั้นสูงสุด เพื่อทำให้บุคลากร ลูกค้า และผู้ใช้บริการมีความปลอดภัย สำหรับมาตรการนี้มี 3 องค์ประกอบ คือ 1.ปรับสถานที่ เว้นระยะห่าง ปรับพื้นที่ให้ระบายอากาศได้ดี 2.สถานประกอบการ ที่ผ่านมาให้ความร่วมมืออย่างดีเยี่ยม มีการจัดให้บุคลากรฉีดวัคซีนครบตามเกณฑ์ จัดหาชุดตรวจ ATK เป็นระยะสม่ำเสมอ 3.ผู้รับบริการ หากทยอยทำได้มากขึ้น เร็วขึ้น จะทำให้เกิดความมั่นใจ แต่ย้ำว่าเมื่อเป็นวิถีใหม่ก็ต้องให้เวลา ประชาชนจะต้องใช้ความเข้าใจ ปรับตัว และยังยืดหยุ่นได้ สำหรับตลอดทั้งเดือน ต.ค. จะมีงานบุญกฐิน งานบุญบั้งไฟ ขอให้ทุกคนระมัดระวัง แต่ภาพข่าวที่ออกมาบางจังหวัดที่ยังห้ามรวมตัวเกิน 500 คน ปรากฏว่าเมื่อดูแล้วเกิน 500 คน จึงขอให้หน่วยงานรัฐเข้าไปเข้มงวดมาตรการ ขอให้จังหวัดกำชับว่าเรายังไม่ผ่อนคลายขั้นสูงสุด คงต้องค่อยเป็นค่อยไป ขอให้ทุกคนยึดมาตรการป้องกันโควิด-19 แบบครอบจักรวาล ดูแลตัวเอง รวมถึงเฝ้าระวังคนใกล้ชิด พญ.อภิสมัย กล่าว -005",https://www.naewna.com/local/611180,2021_10_25
หัวอกแม่ค้า! น้ำท่วม 'สิงห์บุรี' เพิงขายของริมทางพังระนาว-ถนนแตกร้าว,"25 ต.ค.64 สถานการณ์น้ำท่วมที่ ม.5 ต.พระงาม อ.พรหมบุรี จ.สิงห์บุรี พบว่าน้ำยังคงไหลบ่าข้ามถนน (ถนนสิงห์บุรี-อ่างทอง สายเก่า) มีประชาชนหลายครอบครัวมาอาศัยอยู่เต็นท์พักริมถนนเป็นเวลานานกว่า 1เดือน จากที่มีน้ำท่วมมานาน ทำให้ถนนมีตะไคร้น้ำ สอบถามจากชาวบ้านเล่าว่ามีรถจักรยานยนต์ลื่นล้ม บางครั้งชาวบ้านเองก็ลื่นล้มจากตะไคร้น้ำที่ติดอยู่บนถนนนี้ ส่วนน้ำที่ไหลบ่าข้ามถนนไปนั้นทำให้การสัญจรของพาหนะทุกชนิดเป็นไปด้วยความยากลำบาก เป็นระยะทางยาวประมาณ 1 กิโลเมตร ถนนถูกกัดเซาะพังเสียหาย ทั้งถนนหลวงและถนนทางเข้าบ้านของประชาชน ห้องน้ำสาธารณะของผู้ประสบภัยล้มพังไปทั้งบล็อกปูนที่ก่อไว้ ส่วนถนนมีรอยแตกแยกยาวที่เสี่ยงต่อการพังทลาย ส่วนเพิงร้านขายก๋วยเตี๋ยวของชาวบ้านก็พังลงด้วยแรงน้ำเช่นกัน สำหรับเขื่อนเจ้าพระยา วันนี้ได้ปรับลดการระบายน้ำท้ายเขื่อนลง อยู่ที่ 2,698 ลบ.ม./วินาที หลายพื้นที่ระดับน้ำเริ่มลดลงซึ่งเป็นสัญญาณที่ดี น้ำที่ท่วมอยู่นี้อาจจะแห้งไปในไม่ช้า. -008",https://www.naewna.com/local/611307,2021_10_25
ดีต่อเนื่อง! โควิดเมืองกาญจน์ผู้ป่วยต่ำกว่าร้อยราย รักษาหายแล้ว 248 ราย,"25ต.ค.64ศูนย์ปฏิบัติการแก้ไขปัญหาจากโรคติดเชื้อไวรัสโคโรนา2019 (COVID-19)จังหวัดกาญจนบุรี รายงานสถานการณ์การแพร่ระบาดของโรคติดเชื้อโควิด-19ในพื้นที่จังหวัดกาญจนบุรี ประจำวันที่ 25 ต.ค.64 พบผู้ติดเชื้อรายใหม่ จำนวน68ราย ทั้งหมดตรวจหาเชื้อในรูปแบบRT-PCRแยกเป็นผู้ติดเชื้อภายในจังหวัด จำนวน67ราย นอกพื้นที่จังหวัด จำนวน 0 ราย สถานประกอบการ 1 ราย รวมผู้ป่วยสะสมทั้งภายในจังหวัด นอกจังหวัด และเรือนจำกระทรวงยุติธรรม ตั้งแต่วันที่6เม.ย.จนถึงปัจจุบัน จำนวน20,479ราย หายป่วย จำนวน248ราย หายป่วยสะสม จำนวน17,854ราย รักษาอยู่โรงพยาบาล จำนวน2,442ราย เสียชีวิตสะสม จำนวน183ราย สำหรับผู้ป่วยติดเชื้อและเสียชีวิตสะสม เฉพาะในพื้นที่จังหวัดกาญจนบุรี ทั้ง13อำเภอ ดังนี้ อ.สังขละบุรี ติดเชื้อ สะสมจำนวน1,715รายเสียชีวิตสะสม 15ราย อ.ทองผาภูมิ ติดเชื้อสะสม 1,337 ราย(+27 ราย)เสียชีวิตสะสม จำนวน9ราย อ.ศรีสวัสดิ์ ติดเชื้อสะสม จำนวน251รายเสียชีวิตสะสม 0 ราย อ.หนองปรือ ติดเชื้อ สะสมจำนวน381รายเสียชีวิตสะสม จำนวน7ราย อ.เลาขวัญ ติดเชื้อสะสม จำนวน345ราย (+2 ราย)เสียชีวิตสะสม จำนวน4ราย อ.บ่อพลอย ติดเชื้อสะสมจำนวน511ราย (+4 ราย)เสียชีวิตสะสม10ราย อ.ห้วยกระเจา ติดเชื้อสะสม จำนวน73รายเสียชีวิตสะสม จำนวน1ราย อ.ไทรโยค ติดเชื้อสะสม จำนวน 1,186 ราย (+4 ราย)เสียชีวิตสะสม จำนวน 13 ราย อ.พนมทวน ติดเชื้อสะสม จำนวน 581 ราย (+3 ราย)เสียชีวิตสะสม จำนวน3ราย อ.ด่านมะขามเตี้ย ติดเชื้อสะสม จำนวน283รายเสียชีวิตสะสม จำนวน2ราย อ.ท่าม่วง ติดเชื้อสะสม จำนวน 2,131 ราย (+13 ราย)เสียชีวิตสะสม จำนวน12ราย อ.เมืองกาญจนบุรี ติดเชื้อสะสม จำนวน4,239ราย (+3 ราย)เสียชีวิตสะสม40ราย และ อ.ท่ามะกา ติดเชื้อสะสม จำนวน 5,364 ราย (+12 ราย)เสียชีวิตสะสม จำนวน 50 ราย จากตารางรายงานพบคลัสเตอร์ที่น่าห่วงก็คือคลัสเตอร์กลุ่มปิล็อกคี่ หมู่ 4 ต.ปิล็อก อ.ทองผาภูมิ มีผู้ติดเชื้อมากถึง 20 ราย ทั้ง 20 ราย ตรวจพบติดเชื้อวันที่ 22 ต.ค.64 และเข้ารับการรักษาตัวที่ รพ.ด่านมะขามเตี้ย. -008",https://www.naewna.com/local/611318,2021_10_25
หนาวนี้ห้ามพลาด! เช็คอิน 'เชียงราย' ท่องเที่ยวแบบชุมชน นอนโฮมสเตย์,25 ต.ค.64 ที่ศูนย์ประสานงานกลุ่มโฮมสเตย์บ้านท่าขันทองต.บ้านแซวอ.เชียงแสนจ.เชียงรายชมรมผู้ประกอบการธุรกิจท่องเที่ยวอ.เชียงแสนร่วมกับโครงการวิจัยแนวทางการบริหารจัดการองค์กรอาสาสมัครการท่องเที่ยวไทยเพื่อความยั่งยืนโดยสมาคมไทยท่องเที่ยวอย่างยั่งยืน(TRTA)ภายใต้การสนับสนุนจากหน่วยงานบริหารและจัดการทุนด้านการเพิ่มความสามารถในการแข่งขันของประเทศ(บพข.)กลุ่มเรื่องการท่องเที่ยวและเศรษฐกิจสร้างสรรค์สำนักงานคณะกรรมการส่งเสริมวิทยาศาสตร์วิจัยและนวัตกรรม(สกสว.) จัดกิจกรรมอาสาสมัครการท่องเที่ยวไทยเพื่อความยั่งยืนโดยมีนายเสริฐไชยยานันตาท่องเที่ยวและกีฬาจ.เชียงรายนายวิสูตรบัวชุมผอ.ททท.สนง.เชียงรายนายกฤศโพธิสุธนที่ปรึกษานายกอบจ.เชียงรายนายอเนกปันทะยมปลัดอาวุโสรักษาราชการแทนนายอำเภอเชียงแสนนายไพโรจน์อาวัชนานุกุลประธานชมรมกำนันผู้ใหญ่บ้านอ.เชียงแสนว่าที่ร้อยตรีจิระศักดิ์นวปฏิภาณประธานหอการค้าอ.เชียงแสนเครือข่ายผู้ประกอบการท่องเที่ยวจ.เชียงรายพร้อมด้วยนายวชิระรัศมีจันทร์ประธานชมรมผู้ประกอบการท่องเที่ยวอ.เชียงแสนนำสมาชิกฯเข้าร่วมกิจกรรมในครั้งนี้ โดยกิจกรรมในวันนี้มีนายเศรษฐศักดิ์พรหมมาประธานเครือข่ายท่องเที่ยวโดยชุมชนจ.เชียงรายเป็นผู้ดำเนินการและเปิดเวทีพูดคุยหารือเพื่อจัดตั้งองค์กรอาสาสมัครการท่องเที่ยวไทยเพื่อความยั่งยืนจ.เชียงรายหลังจากนั้นจึงร่วมกันปลูกต้นหางนกยูงริมฝั่งแม่น้ำโขงเที่ยวชมสวนดอกไม้และชมวิวสวยที่สถานีพัฒนาการเกษตรที่สูงตามแนวพระราชดำริบ้านธารทองซึ่งจะทำเป็นแหล่งท่องเที่ยวเชื่อมโยงกับบ้านท่าขันทองต่อด้วยร่วมกันนั่งรถอีต๊อกท่องเที่ยวชุมชนโฮมสเตย์บ้านท่าขันทองชมการทอผ้าลายตาหม่องบ้านราชาวดีโฮมสเตย์ชิมเสาวรสสดจากสวนเกษตรผสมผสานไร่วูดดี้ชิมเมี่ยงดาวอินคาฯลฯนอกจากนี้ได้ร่วมกันล่องเรือแม่น้ำโขงเพื่อชมทิวทัศน์ทั้งฝั่งไทยและสปป.ลาวและปิดท้ายรายการด้วยเมนูหมูปิ้งตาปันที่ขึ้นชื่อที่ริมฝั่งแม่น้ำโขง นายวชิระกล่าวว่าการนำสมาชิกซึ่งเป็นผู้ประกอบการท่องเที่ยวในพื้นที่อ.เชียงแสนมาร่วมงานครั้งนี้ร่วมกับทุกภาคส่วนเพื่อเป็นการสร้างความรู้ความเข้าใจเกี่ยวกับแหล่งท่องเที่ยวในพื้นที่ของตนเองรวมทั้งร่วมขับเคลื่อนการจัดตั้งองค์กรเครือข่ายอาสาสมัครการท่องเที่ยวไทยเพื่อความยั่งยืนให้มีความเป็นรูปธรรมตามมาตรการความปลอดภัยจากโควิด-19และเตรียมรองรับการเปิดการท่องเที่ยวจ.เชียงรายหลังวิกฤติการระบาดของไวรัสโควิด-19และยังเป็นการซักซ้อมเตรียมพร้อมในการรองรับการเปิดประเทศของรัฐบาลตั้งแต่วันที่1พ.ย.นี้เป็นต้นไปอีกด้วย. -008,https://www.naewna.com/likesara/611291,2021_10_25
ว่าที่ นศ.วิศกรรม วอนขอโอกาสเรียน หลังถูกตั้งท่าเพิกถอนบัตรประชาชน,"ว่าที่นักศึกษาวิศกรรมวอนขอโอกาสเรียนหลังถูกตั้งท่าเพิกถอนบัตรประชาชน เหตุพ่อแม่ครอบครัว ปาทานไทยพลัดถิ่นเมืองประจวบถูกเปลี่ยนแปลงลงรายการสัญชาติ ทีมนักกฎหมาย มธ.ทำจดหมายถึงกรมการปกครองแนะ 4 ข้อเสนอ 25 ต.ค.64 นายโชไอซ์ ปาทาน เยาวชนคนไทยพลัดถิ่น อ.สามร้อยยอด จ.ประจวบคีรีขันธ์ เปิดเผยว่า ขณะนี้ตนและครอบครัวซึ่งประกอบด้วยพ่อ แม่และน้อง 3 คนกำลังตกอยู่ในสถานการณ์ยากลำบาก เนื่องจากน้องทั้ง 3 คนอาจถูกเพิกถอนสถานะสัญชาติไทย หลังจากได้รับการรับรองสัญชาติตามมาตรา 7 ทวิวรรค 2 คือให้รับรองสัญชาติกับลูกต่างด้าวที่อยู่มาไม่น้อยกว่า 15 ปี โดยกรมการปกครองได้ส่งหนังสือมาที่จังหวัด และอำเภอได้ส่งมาถึงเทศบาล แล้วเทศบาลจึงส่งต่อมาที่พ่อแม่ของบุตรทั้งสาม เพื่อให้พ่อและแม่ไปอุทธรณ์การเปลี่ยนแปลงรายการลงสัญชาติจากคนถือบัตรเลข 0 ประเภทเกี่ยวข้องกับผู้พลัดถิ่นสัญชาติพม่า ไปเป็นคนถือบัตรเลข 0 ประเภทคนต่างด้าว ส่งผลให้น้องทั้ง 3 คนอาจต้องถูกเพิกถอนสถานะคนสัญชาติ เพราะหนังสือกรมการปกครองอ้างว่า การให้สัญชาติตามมาตร 7 ทวิวรรค 2 โดยไม่จำเป็นต้องจบปริญญาตรีนั้น ให้กับลูกคนที่เป็น 1 ใน 19 กลุ่มตามนโยบายของรัฐบาล เท่านั้น แต่หากเป็นบุตรของคนต่างด้าวจะได้รับการรับรองสัญชาติไทยเมื่อจบปริญญาตรี สำหรับตัวผมยังไม่ได้รับรองสัญชาติไทย เพราะตอนที่น้องๆได้ พวกเขาเป็นเด็ก ไม่ต้องผ่านการตรวจประวัติอาชญกรรม แต่ผมโตแล้ว จึงต้องผ่านการตรวจประวัติอาชญากรรม น้องๆ จึงได้รับบัตรประชาชนไปในปี 2563 แต่มาใน 2564 ก็มีการแจ้งว่า เราต้องจบปริญญาตรีก่อน จึงต้องดำเนินการใหม่ สำหรับผมที่จบปริญญาตรีแล้ว อำเภอก็จะให้ไปยื่นเรื่องใหม่ หลังตรวจสอบปริญญาบัตรแล้วว่าไม่ปลอม ผมรู้สึกเป็นห่วงน้องชายผมมาก เพราะเขาเรียนจบ ม.6 และสอบได้ที่คณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง วิทยาเขตชุมพรเขตรอุดมศักดิ์ จังหวัดชุมพร หากเขาถูกถอนสถานะคนสัญชาติก็คงไม่ได้เรียนต่อเพราะครอบครัวไม่มีรายได้เพียงพอ และกู้กองทุนเงินให้กู้ยืมเพื่อการศึกษาไม่ได้ นายโชไอซ์ กล่าว และว่า หนังสือแจ้งจากเทศบาลตำบลไร่เก่าบอกว่าพ่อและแม่ตนต้องยื่นอุทธรณ์ภายในวันที่ 4 พฤศจิกายนนี้ มิเช่นนั้นก็จะถูกแก้ไขให้ไปอยู่กลุ่มอื่น นายฮัมดา ปาทาน อายุ 17 ปีน้องชายนายโชไอซ์กล่าวว่าได้ทำหนังสือถึงอธิบดีกรมการปกครองเพื่อวิงวอนขอไม่ให้เพิกถอนสัญชาติไทย ซึ่งขณะนี้ตนเรียนจบ ม.6 และต้องการศึกษาต่อที่สถาบันเทคโนโลยีพระจอมเกล้าฯ แต่ต้องจ่ายค่าเทอม 2 หมื่นบาทโดยตั้งใจว่าจะกู้เงินจากกองทุนเงินให้กู้ยืมเพื่อการศึกษา แต่หากถูกเพิกถอนก็ไม่สามารถกู้ได้ เพราะพ่อแม่มีรายได้รวมกันเดือนละ 18,000 บาทและไม่มีเงินเหลือเก็บเพราะอยู่กัน 6 ชีวิตซึ่งพี่ชายก็เพิ่งเรียนจบและยังไม่มีงานทำ ผมรู้สึกเสียใจที่กำลังจะหมดโอกาสทางการศึกษา ผมมีความใผ่ฝันอยากเรียนสูงๆออกมาประกอบอาชีพสุจริตเพื่อช่วยเหลือพ่อแม่ อยากวิงวอนคุณลุงอธิบดีกรมการปกครองอย่าเพิ่งถอนสถานะทางทะเบียนของผมเลย นายฮัมดา กล่าว ด้านนายภควินท์ แสงคง ที่ปรึกษาเครือข่ายการเเก้ปัญหาคืนสัญชาติคนไทยพลัดถิ่น 4 จังหวัด ประจวบคีรีขันธ์ ชุมพร ระนอง พังงา กล่าวว่า ครอบครัวนายโชว์ไอ เดินทางเข้าประเทศไทยโดยพ่อเข้าเมื่อปี 2529และแม่ปี 2537 ทางจังหวัดระนอง เข้ามาเป็นสมาชิกเครือข่ายแก้ปัญหาคืนสัญชาติคนไทยพลัดถิ่น 4 จังหวัด เมื่อปี 2549 โดยก่อนหน้านี้ถูกขึ้นทะเบียนเป็นแรงงานต่างด้าว ช่วงปี 2539-2540 จนปี 2552 ได้รับการถอนจากทะเบียนแรงงานต่างด้าว และสำรวจบุคคลตามยุทธศาสตร์ฯเมื่อปี 2554แต่เมื่อปลัดทะเบียนจังหวัดประจวบฯมีหนังสือขอความเห็นไปยังกรมการปกครอง กระทรวงมหาดไทย ต่อกรณี พ่อและแม่ของโชไอซ์ เพื่อให้แก้ไขรายการประวัติทางทะเบียนกรณีการขึ้นทะเบียนสำรวจภายใต้ ยุทธศาสตร์ 18 มกรา 2548 ซึ่งจะส่งผลต่อตัวของน้องทั้ง 3 คน ที่จะขาดคุณสมบัติในการได้รับรองสัญชาติไทยจนกว่าจะจบปริญญาตรี จึงส่งผลให้ต้องเพิกถอนสถานะสัญชาติ และให้การรับรองอีกครั้งเมื่อจบปริญญาตรี บุตรทั้งสามคนจึงจะกลับเป็นเด็กไร้สัญชาติอีกครั้ง หากพ่อแม่ถูกบันทึกในสถานะคนต่างด้าวอื่น ซึ่งเด็กที่จะเดือดร้อนมากที่สุด ก็คือนายฮัมดา นายภควินท์กล่าวว่า เอกสารประกอบการประชุม การพิสูจน์และรับรองความเป็นคนไทยพลัดถิ่น ตาม พ.ร.บ.สัญชาติ(ฉบับที่ 5) พ.ศ.2555 ของคณะกรรมการรับรองความเป็นคนไทยพลัดถิ่น ระบุว่านโยบายของรัฐบาลในการแก้ไขปัญหาสถานะของชนกลุ่มน้อย โดยนโยบายที่มีต่อชนกลุ่มน้อยเป็นรายกลุ่ม คือ1.ประเภทกำหนดสถานภาพให้อาศัยอยู่ในประเทศไทยเป็นการถาวร มี 14 กลุ่มย่อย และ2.ประเภทที่ทางราชการมีนโยบายกำหนดสถานภาพให้อยู่อาศัยในประเทศไทยลักษณะชั่วคราว มี 2 กลุ่มคือมติ ครม.ผ่อนผันให้อาศัยในประเทศไทยชั่วคราวอย่างเป็นทางการ มี 3 กลุ่มและ ผ่อนผันให้อยู่ในประเทศไทยชั่วคราวแต่ไม่เป็นทางการ มี 2 กลุ่ม และยังมีนโยบายการแก้ปัญหาสถานะบุคคลในภาพรวมยุทธศาสตร์การจัดการปัญหาสถานะและสิทธิของบุคคล ทั้งหมดได้กำหนดกรอบไว้หมดแล้ว ทำไมถึงจะเอาครอบครัวปาทานไปไว้ที่ชนกลุ่มน้อยอื่นๆ การไม่ทำตามนโยบาย หรือการจะปฏิเสธนโยบายอื่นๆที่เกี่ยวข้องและก้าวหน้า โดยการติดยึดติดอยู่กับกลุ่มคนโดยละเลยข้อเท็จจริงของการอาศัยในประเทศไทยมานาน โดยการให้แก้ไขรายการประวัติทางทะเบียนของ พ่อ-แม่ ครอบครัวปาทาน จึงไม่น่าจะสอดคล้องต่อนโยบายการแก้ปัญหาสถานะบุคคลเพื่อขจัดความไร้รัฐ-ไร้สัญชาติ ของเด็กที่มีพ่อ-แม่เป็นคนต่างด้าว อาศัยในประเทศไทยนานเกิน 15 ปี โดยที่เด็กเกิดในประเทศไทยมีสูติบัตรเรียบร้อย การจะเอาพ่อ-แม่ ครอบครัว ปาทานของโชไอซ์ ไปอยู่ ชนกลุ่มน้อยอื่น จึงน่าจะไม่สอดคล้องกับข้อเท็จริงและรัฐก็จะสูญเสียโอกาสในการมีบุคลากรคุณภาพ นายภัควินท์ กล่าว ขณะที่บางกอกคลินิกนิติธรรมศาสตร์ คณะนิติศาสตร์ มหาวิทยาลัยธรรมศาสตร์ โดย ดร.พันธุ์ทิพย์ กาญจนะจิตรา สายสุนทร รองศาตราจารย์ประจำคณะนิติศาสตร์ มหาวิทยาลัยธรรมศาสตร์ ได้ทำหนังสือถึงอธิบดีกรมการปกครอง และเครือข่ายไทยพลัดถิ่น โดยมีข้อเสนอ 1.ขอให้อธิบดีกรมการปกครองดูแลให้บุตรผู้เยาว์ของนายอีรีและนางคันตีซา ปาทาน(พ่อและแม่นายโชว์ไอ) ยังคงมีสถานะคนสัญชาติไทยในทะเบียนราษฎรไทย ไม่ว่าจะมีการแก้ไขรายการสถานะบุคคลของบุพการีให้แตกต่างไปจากเดิมหรือไม่ โดยการใช้ คำร้องขอให้พิจารณาความจำเป็นที่จะต้องมีสัญชาติไทย 2.ขอให้อธิบดีกรมการปกครองดูแลให้บุตรเยาวชน ของนายอีรีและนางคันตีซา กล่าวคือ นายโชว์ไอได้ยื่นคำขอรับรองสัญชาติไทยตามมาตรา 7 ทวิ วรรค 2 ประกอบกับมติคณะรัฐมนตรีเมื่อวันที่ 7 ธันวาคม พ.ศ.2559 3.ขออธิบดีกรมการปกครองหารือไปยังสำนักทะเบียนท้องถิ่นเทศบาลตำบลไร่เก่า อำเภอสามร้อยยอด เพื่อชะลอการบังคับใช้หรือเพิกถอนคำสั่งนายทะเบียน 4.ขอให้นายภควินท์ แสงคง และสำนักทะเบียนท้องถิ่นเทศบาลตำบลไร่เก่า อำเภอสามร้อยยอด ร่วมกันดูแลให้นายอีรีและนางคันตีซาให้ได้รับการตรวจสอบข้อเท็จจริง และได้รับการบันทึกรายการสถานะบุคคลตามกฎหมายอย่างถูกต้อ ขณะที่นางสุนี ไชยรส อาจารย์คณะนวตกรรมสังคม มหาวิทยาลัยรังสิต กล่าวว่า ความหวังความฝันของพี่น้องคนไทยพลัดถิ่น ที่ติดไปกับแผ่นดินที่เคยเป็นของประเทศไทยในอดีตแต่มีการตกลงในประวัติศาสตร์ให้เป็นของประเทศเมียนมาร์ และได้อพยพกลับมาอยู่ในประเทศไทยเป็นเวลายาวนาน ลูกหลานเกิดในแผ่นดินไทย ก็คือขอให้ได้มีสถานะคนสัญชาติไทยในทะเบียนราษฎรเพื่อมีสิทธิมีส่วนร่วมในการเป็นคนไทยที่พวกเขาถือมั่นมาโดยตลอดจนมีการผลักดันให้เกิด พ.ร.บ.สัญชาติ ฉบับ แก้ไข พ.ศ.2555 เพื่อแก้ไขปัญหาเรื่องสัญชาติคนไทยพลัดถิ่นให้มีประสิทธิภาพยิ่งขึ้น วันนี้ครอบครัวของน้องไอซ์-โชไอซ์ ปาทาน ลูกศิษย์ของเรากำลังประสบปัญหาที่จะร้ายแรงยิ่งสำหรับชีวิตของน้องๆ 3 คน ที่ได้รับสถานะคนสัญชาติไทยในทะเบียนราษฎร ทั้ง 4 คนเกิดในแผ่นดินไทยซึ่งย่อมได้รับการรับรองสถานะคนสัญชาติไทยโดยการเกิดตามมาตรา ทวิ วรรค 2แต่มีประเด็นที่กรมการปกครองจะปรับปรุงการบันทึกรายการสถานะบุคคลในทะเบียนประวัติในทะเบียนราษฎรของพ่อแม่เด็กทั้ง 4 คน น้องไอซ์ เป็นลูกหลานคนไทยพลัดถิ่นที่ได้รับทุนจาก ม.รังสิต จบวิทยาลัยนวัตกรรมสังคม เป็นนักกิจกรรมเพื่อสังคมที่กระตือรือร้น เป็นอดีตนายกสโมสรนักศึกษานวัตกรรมสังคม และได้รับคัดเลือกจาก ม.รังสิตเป็นคนดีศรีรังสิต เมื่อปี 2562 เขาช่วยงานพี่น้องไทยพลัดถิ่น ที่ม.รังสิต ทำMOU กับกรมการปกครองตั้งแต่ปี 2558 แม้เขาจะยังไม่ได้สถานะสัญชาติไทยก็ตาม และรอความหวังที่จบปริญญาตรีตอนนี้ จะได้สถานะสัญชาติไทยสักที ขอสังคมช่วยกันพิทักษ์สิทธิของครับครัวนี้นางสุนี กล่าว. -008",https://www.naewna.com/likesara/611323,2021_10_25
จง...สดับตรับฟัง!ราชบัณฑิตยก 6 ประการ ‘พระเกี้ยว’สัญลักษณ์ความเสมอภาค-เสรีภาพของคนไทย,จง...สดับตรับฟัง!ราชบัณฑิตยก 6 ประการ พระเกี้ยวสัญลักษณ์ความเสมอภาค-เสรีภาพของคนไทย 25 ตุลาคม 2564 ศาสตราจารย์กิตติคุณ ดร.สุรพล วิรุฬห์รักษ์ นายกราชบัณฑิตยสภา ในฐานะศิษย์เก่า รวมถึงเป็นอดีตคณบดีคณะนิเทศศาสตร์ จุฬาลงกรณ์มหาวิทยาลัย โพสต์ข้อความผ่านเฟซบุ๊ก Surapone Virulrak ถึงกรณีองค์การบริหารสโมสรนิสิตจุฬาลงกรณ์มหาวิทยาลัย (ผบจ.) ยกเลิกกิจกรรมขบวนอัญเชิญพระเกี้ยวในงานฟุตบอลประเพณีจุฬาฯ-ธรรมศาสตร์ ดังนี้... ผมสดับตรับฟังเรื่องนิสิตจุฬาลงกรณ์มหาวิทยาลัยกลุ่มหนึ่งยกเลิกขบวนอัญเชิญพระเกี้ยวอันเป็นสัญลักษณ์ของมหาวิทยาลัยในงานฟุตบอลประเพณีจุฬาธรรมศาสตร์ปี 2564 นี้ โดยอ้างว่ามันเป็นการสำแดงรูปแบบของอำนาจเก่า ต้องเกณฑ์คนมาแบกหาม แสดงถึงความไม่เท่าเทียมกันของมนุษย์ ผมจึงใคร่ขอให้เราท่านพิจารณาเรื่องนี้ให้สุขุมรอบคอบ ประการที่ 1.. พระเกี้ยวเป็นสัญลักษณ์แทนพระองค์สมเด็จพระปิยมหาราชรัชกาลที่ 5 ที่พระบาทสมเด็จพระมงกุฎเกล้าเจ้าอยู่หัว ทรงพระราชทานให้เป็นตราของจุฬาลงกรณ์มหาวิทยาลัยที่ให้พวกเราชาวจุฬาฯอันเป็นประชาชนคนธรรมดาได้มีโอกาสเล่าเรียนเสมอหน้ากันสนองพระราชปณิธานของพระราชบิดา ซึ่งแต่เดิมจำกัดเฉพาะลูกขุนนาง ประการที่ 2.. รัชกาลที่ 5 ทรงยกเลิกระบบไพร่คือประชาชนที่ต้องสังกัดมูลนายสักเลขไว้ที่ข้อมือ จะเรียกใช้แรงงานบ้าน งานสงคราม งานสาธารณะใดๆก็ได้ตามใจนายจนตาย จะย้ายนายไม่ได้ เมื่อนายตายก็ตกเป็นไพร่หลวง พวกไพร่ไม่มีสิทธิเสรีภาพใดๆ การยกเลิกระบบไพร่ให้เป็นไทแก่ตัว ก็เท่ากับทรงขัดผลประโยชน์เจ้านายขุนนางทั้งแผ่นดิน แต่เพื่อความเสมอภาคของราษฎร พระองค์ก็ทรงเสี่ยงกับเสถียรภาพของราชบัลลังก์ ประการที่ 3.. รัชกาลที่ 5 ทรงเลิกทาส ในช่วงเวลาเดียวกับการเลิกไพร่ โดยไม่มีผู้ใดเดินขบวนเรียกร้อง แต่พระองค์ทรงเห็นว่าระบบทาสเป็นความป่าเถื่อน กดขี่ข่มเหงเสมือนมนุษย์เป็นสัตว์เดียรฉาน เมื่อต้องขายตัวขายลูกเมียมาเป็นทาส แม้ลูกที่เกิดในขณะเป็นทาสก็เป็นสมบัติของนายคือทาสในเรือนเบี้ยไม่มีปัญญาหาเงินมาไถ่ถอน นายจะเฆี่ยนจะฆ่าจะทำอนาจารก็หาความเป็นธรรมมิได้ พระองค์จึงทรงเลิกระบบทาสที่มีมาแต่ครั้งกรุงศรีอยุธยานานหลายศตวรรษโดยไม่มีสงครามกลางเมืองอย่างในหลายประเทศ ทาสและไพร่จึงได้เป็นมนุษย์โดยสมบูรณ์เท่าเทียมกันทั้งแผ่นดิน ประการที่ 4.. พระองค์ทรงยกเลิกระบบการบริหารราชการแผ่นดินจากระบบจตุสดมถ์(สี่แท่ง)คือเวียงวังคลังนาที่มีมาแต่ครั้งก่อนพระบรมไตรโลกนาถในสมัยกรุงศรีอยุธยาตอนต้น แล้วทรงสถาปนาระบบราชการเป็นกระทรวงทบวงกรม อันเป็นการกระจายพระราชอำนาจ และเปิดโอกาสให้ไพร่ทาสราษฏรทั้งปวงได้รับราชการ มีรายได้ มีเกียรติยศ อีกทั้งทรงออก พรบ.เกณฑ์ทหาร๒ปีแล้วปลดออกไปทำงานอาชีพมีรายได้ของตน เขาเหล่านี้สามารถสะสมทรัพย์ให้ร่ำรวยมีความมั่นคงในอนาคตได้เสมอหน้ากัน ประการที่ 5.. รัชกาลที่ 5 ทรงเอาชีวิตเกียรติยศและพระราชทรัพย์ของพระราชวงศ์เป็นเดิมพัน ทรงตัดพระทัยยอมสละดินแดน ครึ่งหนึ่งของประเทศเพื่อรักษาเอกราชและอธิปไตยของปวงชนชาวไทยเอาไว้เพื่อมิให้อังกฤษและฝรั่งเศสฉีกประเทศไทยออกเป็นสองเสี่ยงตามแนวแม่น้ำเจ้าพระยา ทรงสั่งลาบ้านเมืองเสด็จรอนแรมทางทะเลที่แสนไกลและอันตรายไปเจรจาหามิตรภาพกับนานาประเทศไกลถึงรัสเซียนอร์เวย์ที่หนาวเหน็บนานถึงแปดเดือนเพื่อเอามิตรไมตรีมาช่วยค้ำจุนบ้านเมืองที่กำลังล่อแหลมต่อการตกเป็นเมืองขึ้น เอกราชมีราคาแพงกว่าลมปราณของพระองค์ที่ทรงวางเป็นเดิมพันเพื่อศักดิ์ศรีแห่งเสรีภาพและเอกราชของคนไทย ให้เท่าเทียมนานาอารยประเทศ ประการที่ 6.. พระราชกรณียกิจที่กล่าวมาอาจมองว่าเป็นหน้าที่ของพระราชาที่ต้องทำ แต่ยังมีอีกภาพหนึ่งที่อาจเรียกว่าพระนิสัยที่รักความเท่าเทียมกันของมนุษย์ อาทิทรงให้เลิกหมอบคลาน ทรงนิยมเสด็จประพาสต้นแบบสามัญชนไปเยี่ยมเยียนพบปะพูดจาถามไถ่สารทุกข์สุกดิบกับราษฎรใกล้ไกล และทรงนับไว้เป็นพระสหาย แม้เสด็จไปขึ้นรถรางแล้วถูกนายตั๋วไล่ลงเพราะไม่มีเงินค่าโดยสาร ก็เสด็จลงแต่โดยดี มิได้แสดงพระราชอำนาจแม้แต่น้อย พฤติกรรมเหล่านี้คือจิตวิญญาณของมนุษย์ผู้มีความเท่าเทียมอยู่ในพระกมลสันดาน ดังนั้น พระเกี้ยว จึงไม่ใช่สัญลักษณ์แห่งอำนาจเก่า การกดขี่ และความไม่เท่าเทียม แต่พระเกี้ยวเป็นสัญลักษณ์ของความเสมอภาคและเสรีภาพของคนไทย ที่รัชกาลที่๕ พระราชทานไว้เมื่อเมืองไทยยังไม่มีประชาธิปไตย พระเกี้ยวจึงเป็นสัญลักษณ์ ของอุดมการณ์ แห่งการอุทิศชีวิต ต่อสู้แสวงหา เพื่อให้ได้มาซึ่งความเสมอภาคอันเป็นเอกลักษณ์ศักดิ์ศรีของความเป็นมนุษย์ ดังนั้นการอัญเชิญพระเกี้ยวไม่ใช่เพียงการประกาศเกียรติภูมิจุฬาฯ แต่เป็นการประกาศว่า เราคนไทยจักธำรงความเป็นคนที่มีกตัญญูกตเวที พร้อมใจกันยึดถือพระราชมรดก ความเท่าเทียมกันของมนุษย์ นี้เป็นอุดมคติร่วมแรงร่วมใจกันทำนุบำรุงนำพาประเทศไทยไปสู่อนาคต อย่าหวังเลยว่าเราจะหวั่นไหวที่ไม่มีแห่พระเกี้ยว เพราะพระเกี้ยวสถิตอยู่ในจิตวิญญาณแห่งความเท่าเทียมกันของเราเสมอ จากเด็กกำพร้ายากจนคนเกิดกลางสงรามโลกครั้งที่สองได้ดีมีอนาคตมาถึงจุดนี้ก็เพราะโอกาสแห่งความเท่าเทียมที่ทรงพระราชทานไว้ -005,https://www.naewna.com/likesara/611204,2021_10_25
ชาวบ้านท้าพิสูจน์'บั้งไฟพญานาค' ของจริงลอยขึ้นจากน้ำโขง ต่างจากยิงไฟขึ้นฟ้า,ชาวรัตนวาปี ยันลูกไฟคืนวันออกพรรษา เป็นบั้งไฟพญานาคของจริง เห็นมาตั้งแต่เด็กจนแก่ เสียใจถูกมองว่ายิงปืน หากยิงปืนจริงท้าพิสูจน์ให้เหลือเป็นตำนานไปเลย 25 ตุลาคม 2564จากกรณีที่มีเพจหนึ่ง เผยแพร่ภาพลูกไฟที่เกิดขึ้นในวันขึ้น 15 ค่ำ เดือน 11 ซึ่งตรงกับวันที่ 21 ต.ค.64 ที่ผ่านมา ว่าเป็นการยิงปืนจากฝั่งประเทศเพื่อนบ้าน จนะมีการแฉชื่อหมู่บ้านที่ยิงปืนและเตรียมยื่นหนังสือถึงสถานทูตลาวให้ตรวจสอบนั้น ข่าวเพิ่มเติม :ร้องทูตลาวสอบ!เพจดังกางชื่อ 10 หมู่บ้าน ยิงกระสุนส่องแสงหลอกเป็นบั้งไฟ ข่าวเพิ่มเติม :เอาแล้วไง! เพจดังเตรียมแฉชื่อหมู่บ้านยิงแสงไฟ แหกตาคนไทยเชื่อเป็นบั้งไฟพญานาค ความคืบหน้าล่าสุด ชาวบ้านที่บ้านท่าม่วง ต.รัตนวาปี อ.รัตนวาปี จ.หนองคาย จุดที่มีปรากฏการณ์บั้งไฟพญานาค เกิดขึ้นนับร้อยลูกอย่างต่อเนื่องทุกปี ชาวบ้านซึ่งใช้ชีวิตตามปกติ หลังจากงานออกพรรษาเสร็จสิ้นแล้ว ก็ได้ให้ข้อมูลกับผู้สื่อข่าวถึงบั้งไฟพญานาค ในมิติที่ชาวบ้านพบเป็นประสบการณ์โดยตรงในชีวิต นางลำดวน เสนานิกร (เสื้อลายสีส้ม) อายุ 50 ปี ชาวบ้านท่าม่วง ชี้ให้ดูจุดที่พบบั้งไฟพญานาคบริเวณแม่น้ำโขง หน้าบ้านของตัวเองว่า ตนเคยเห็นลูกไฟที่พุ่งขึ้นจากแม่น้ำโขงมาตั้งแต่เด็ก จนตอนนี้อายุ 50 ปีแล้วก็ยังเห็นทุกปี แม้ว่าจำนวนจะลดน้อยลงไปบ้าง ชาวริมน้ำโขงเชื่อว่า เป็นบั้งไฟพญานาคที่เกิดจากพญานาคในแม่น้ำโขง เมื่อก่อนไม่ค่อยมีคนมาดู มีเพียงชาวบ้านที่ออกมาดูกันในวันออกพรรษา หลังจากนั้นก็มีคนมาดูมากขึ้น แต่เมื่อมีคนต้องการพิสูจน์และบอกว่าเป็นฝีมือการยิงปืนขึ้นฟ้า ก็อยากให้พิสูจน์จนได้ผลที่แน่ชัด จะได้ไม่มีการกล่าวหาว่าชาวบ้านโกหกหลอกลวงกัน และให้กลายเป็นตำนานกล่าวขานกันไปเลย ทั้งนี้ฝั่งตรงข้ามกับบ้านท่าม่วงในฝั่งลาวจะเป็นบ้านห้วยสายพาย แขวงบอลิคำไซ ถัดไปเป็นบ้านหนองเขียด และหลังจากเลยคุ้งน้ำไปแล้วจะไม่มีหมู่บ้าน เป็นโขดหินริมน้ำโขง ด้านนางกุหลาบ อินทะรักษา (เสื้อดำลายใบไม้) อายุ 65 ปี และนางพุด ทองแดง (สวมหมวกสีฟ้า) อายุ 58 ปี ชาวบ้านท่าม่วง ก็กล่าวว่า เห็นข่าวการพิสูจน์บั้งไฟพญานาคแล้ว ลูกไฟที่พบนั้นไม่ใช่บั้งไฟพญานาคที่ชาวบ้านเคยเห็น บั้งไฟพญานาคของจริงจะมีลอยขึ้นมาจากแม่น้ำโขง ตามหนองน้ำหรือแม้กระทั่งปลักควายก็มีบั้งไฟพญานาคเกิดขึ้น ตนรู้สึกเสียใจที่ได้ยินว่าเป็นการยิงปืนเกิดขึ้น เชื่อว่าคนที่พูดเช่นนั้นไม่เข้าใจและไม่เคยสัมผัสกับบั้งไฟพญานาคเหมือนเช่นชาวบ้านริมน้ำโขง ที่ได้สัมผัสและพบเห็นมาตั้งแต่รุ่นปู่ย่า เหมือนเป็นการลบหลู่ ขณะที่นางพรม อุทัยบาน (เสื้อยืดคอกลม) อายุ 68 ปี เคยมีสามีเป็นชาวลาวและไปใช้ชีวิตที่บ้านห้วยสายพาย แขวงบอลิคำไซ บอกว่า ชาวลาวเองก็ดูบั้งไฟพญานาคและเชื่อว่าเป็นบั้งไฟพญานาคเช่นกัน แต่การดูจะไม่คึกคักเหมือนฝั่งไทย บั้งไฟพญานาคจะไม่ขึ้นสูงมากนัก แต่ปืนหรือพลุที่ยิงขึ้นฟ้าจะมีความสูงกว่าต้นไม้. 012,https://www.naewna.com/likesara/611185,2021_10_25
'DSI'อายัดทรัพย์สินเพิ่ม 214 ล้าน แก๊งทุจริตสหกรณ์รถไฟ,"จากกรณีที่ สหกรณ์ออมทรัพย์สโมสรรถไฟ จำกัด มีหนังสือขอความเป็นธรรมผ่านศูนย์ยุติธรรมสร้างสุข ถึง นายสมศักดิ์ เทพสุทิน รมว.กระทรวงยุติธรรม ขอให้กรมสอบสวนคดีพิเศษ (ดีเอสไอ) ดำเนินการสอบสวนกรณีผู้เสียหายจากกรณีอดีตผู้บริหารสหกรณ์ออมทรัพย์สโมสรรถไฟ จำกัด กับพวก ทุจริตโดยการนำเงินออกจากสหกรณ์ออมทรัพย์สโมสรรถไฟ จำกัด ด้วยวิธีปล่อยเงินกู้พิเศษให้แก่ตนเองกับพวก เป็นเหตุให้สหกรณ์ออมทรัพย์สโมสรรถไฟ จำกัด สมาชิกสหกรณ์จำนวนกว่า 6,000 ราย และสหกรณ์พันธมิตรอีก 15 แห่ง ได้รับความเสียหาย และต่อมา กรมสอบสวนคดีพิเศษได้ดำเนินการรับเรื่องการทุจริตของอดีตผู้บริหารสหกรณ์ออมทรัพย์สโมสรรถไฟ จำกัด ดำเนินการกับบุคคลที่กระทำความผิดในสหกรณ์ออมทรัพย์สโมสรรถไฟ เป็นคดีพิเศษที่ 21/2564 โดยได้เร่งดำเนินการกับทรัพย์สินของผู้กระทำความผิด เพื่อนำเงินชดใช้คืนสหกรณ์ออมทรัพย์สโมสรรถไฟและสมาชิกสหกรณ์ที่ได้รับผลกระทบโดยตรง เพื่อเยียวยาให้กับผู้เสียหายนั้น ต่อมาเมื่อเวลา 11.00 น.วันที่ 25 ตุลาคม 2564 พ.ต.ต.ยุทธนา แพรดำ รองอธิบดีกรมสอบสวนคดีพิเศษ ในฐานะรองอธิบดีที่กำกับดูแล พ.ต.ท.จักรกฤษณ์ วิเศษเขตการณ์ ผอ.กองปฏิบัติการพิเศษ นายระวี อักษรศิริ ผอ.ศูนย์ป้องกันและปราบปรามการฟอกเงินทางอาญา พร้อมคณะ ร่วมกับ นายประกอบ เผ่าพงศ์ รองอธิบดีกรมส่งเสริมสหกรณ์ และหน่วยงานราชการในพื้นที่ ร่วมกันบูรณาการลงพื้นที่ติดประกาศอายัดทรัพย์สินของอดีตคณะกรรมการดำเนินการสหกรณ์ออมทรัพย์สโมสรรถไฟ จำกัด กับพวก ในพื้นที่ 5 จังหวัด ได้แก่ กรุงเทพมหานคร นนทบุรี นครปฐม ชลบุรี และ เพชรบุรี รวมจำนวน 110 รายการ มูลค่าประมาณ 214 ล้านบาท ในส่วนของเฉพาะพื้นที่ จ.เพชรบุรี คณะกรมสอบสวนคดีพิเศษ เดินทางมาที่อ.แก่งกระจาน ติดประกาศอายัดทรัพย์สินของอดีตคณะกรรมการดำเนินการสหกรณ์ออมทรัพย์สโมสรรถไฟ จำกัด กับพวก เป็นที่ดิน และทรัพย์สิน รวม 25 ล้าน 5 แสนบาท รองอธิบดีกรมสอบสวนคดีพิเศษ กล่าวว่า การกระทำความผิดในคดีทุจริตสหกรณ์สโมสรรถไฟ มีมูลค่าความเสียหายประมาณกว่า 2 พันล้านบาท ที่ผ่านมาอายัดทรัพย์สินไปกว่า 80 ล้านบาท การลงพื้นที่ในครั้งนี้เป็นการดำเนินการอายัดทรัพย์สินในระยะที่ 2 เพิ่มเติมอีกประมาณ 214 ล้านบาท รวม 2 ครั้งประมาณ 300 ล้านบาท หลังจากพบหลักฐานการโอนชำระเงินเพื่อเป็นเจ้าของกรรมสิทธิ์ในทรัพย์สิน และยังพบอีกว่าทรัพย์สินบางรายการอดีตผู้บริหารสหกรณ์ออมทรัพย์สโมสรรถไฟ ไปซื้อทรัพย์สินโดยยังไม่มีการโอนกรรมสิทธิ์ เนื่องจากเป็นที่ดินที่ออกโฉนดโดยวิธีการเดินสำรวจออกโฉนดที่ไม่มีหลักฐานเดิม ตามประมวลกฎหมายที่ดิน มาตรา 58 ทวิ จึงติดเงื่อนไขห้ามโอนมีกำหนด 10 ปี โดยเป็นการร่วมบูรณาการกับสำนักงานที่ดินในพื้นที่ ตำรวจ และปกครองอำเภอ โดยกรมสอบสวนคดีพิเศษ จะดำเนินการกับทรัพย์สินที่ได้มาจากการกระทำความผิดด้วยการบูรณาการทางกฎหมาย เพื่อมิให้เกิดผลกระทบกับทรัพย์สิน และมิให้ทรัพย์สินเสียหายหรือเสื่อมราคาลง เพื่อมิให้เกิดความเสียหายกับทุกฝ่ายในการอายัดทรัพย์สิน โดยมุ่งเน้นให้ความเป็นธรรมกับทุกฝ่าย และสอดคล้องกับนโยบายของรัฐบาล ตลอดจน เยียวยาและชดใช้คืนให้แก่ผู้เสียหายต่อไป - 006",https://www.naewna.com/local/611335,2021_10_25
สายหวานห้ามพลาด! หนาวนี้ชมสวนดอกไม้ 'บ้านห้วยสำราญ' เมืองอุดรฯ,"หนาวเริ่มมาแล้ว ชวนนักท่องเที่ยวมาชมสวนดอกไม้เมืองหนาวพิกัดบ้านห้วยสำราญ-ห้วยเจริญ อ.เมือง จ.อุดรธานี ดอกไม้เมืองหนาวหลายชนิดบานสะพรั่งพร้อมรับนักท่องเที่ยว ชวนไปเที่ยวกันหนาวปีนี้ 25ต.ค.64 ที่หมู่บ้านไม้ดอกไม้ประดับ ห้วยสำราญ-ห้วยเจริญ ต.หนองไฮ อ.เมือง กลับมาคึกคักอีกครั้ง เมื่อชาวอุดรธานี และจังหวัดใกล้เคียง ทะยอยเดินทางมาชมความสวยงามของสวนดอกไม้ แม้ว่ายังจะยังไม่ถึงฤดูชมความงามของ ดอกเบญจมาศหลากสี ในช่วงฤดูหนาวที่จวนใกล้จะมาถึง แต่ตอนนี้อากาศก็เริ่มจะหนาวๆ แล้ว ตอนนี้ที่หมู่บ้านแห่งนี้มีการนำดอกมาร์กาเร็ต และดอกแชแลน่า ไม้ดอกจากประเทศญี่ปุ่น มาทดลองปลูกและได้ผล ขณะต้นเบญจมาศก็ใกล้จะบานแล้ว อย่างที่สวน DNคาเฟ่ ริมถนนบ้านห้วยสำราญ –ห้วยเจริญ ต.หนองไฮ นางพรรัตน์ดา หรือ เจ้หน่อย วังขิรี อายุ 44 ปี ผู้ปลูกและจำหน่ายดอกไม้รายใหญ่ ได้ลงทุนเปลี่ยนพื้นที่ปลูกไม้ตัดดอก มาเป็นสวนไม้ดอกเพื่อท่องเที่ยว ช่วงนี้เป็นแปลงดอกมากาเร็ต และดอกแชแลน่า มีสะพานไม้ไผ่ 3 สะพาน ลัดเลาะและผ่าเข้ากลางแปลง จัดตกแต่งมุมถ่ายภาพ ซุ้มพักผ่อน และจุดนั่งชมสวนดอกไม้มุมสูง มีร้านขายกาแฟตามสมัยนิยม,จุดขายไม้กระถาง,สถานที่จอดรถ และห้องสุขา ในอัตราค่าเข้าชมเพียงคนละ 40 บาท ส่วนเด็กฟรี นางพรรัตน์ดา หรือ เจ้หน่อย เปิดเผยว่า ปลูกไม้ตัดดอกมาตั้งแต่สมัยแม่ ตอนนี้พื้นที่ปลูกรวมกว่า 100 ไร่ ลูกชายจบจาก ม.แม่โจ้ มาทำสวนแบงค์เบญจมาศ ปลูกเพื่อการท่องเที่ยว มีเสียงตอบรับเข้ามามาก ปีนี้สวนแบงค์เบญจมาศยังไม่เปิด แต่สวนDNคาเฟ่ ตั้งอยู่ริมถนนได้เปิดก่อน โดยนำเอาดอกมาการ์เร็ต และแชแลน่า ซึ่งเป็นสายพันธุ์ญี่ปุ่น และปลูกแล้วทางภาคเหนือ ซึ่งทดลองปลูกเมื่อ 3 ปีก่อน และดูแลยาก โดยไม่ตัดดอกขาย และเป็นแปลงดอกไม้เพื่อให้นักท่องเที่ยวมาชมโดยเฉพาะ เปิดสวนมาตั้งแต่ต้นเดือน แจ้งข่าวกันทางโซเชียล มีนักท่องเที่ยวมาทุกวัน ในช่วงวัดหยุดก็มากหน่อย มีนักท่องเที่ยวเข้าชมมากถึง 400 คน โดยดอกไม้ชุดนี้จะบานอยู่ราว 2 เดือน จากนั้นดอกไม้ชุดต่อไป ก็คือดอกเบญจมาศหลากสีจะบาน เป็นดอกไม้ที่เราตัดดอกขาย มาเป็นเวลานับ 10 กว่าปีแล้ว ก็จะไม่ตัดดอกขายเช่นกัน จะบานกันยาวไปจนถึง เดือนมกราคม ปีหน้า ส่วนที่ตัดดอกขายจะเป็นแปลงอื่น ที่กระจายอยู่หลายพื้นที่รอบๆหมู่บ้านห้วยสำราญ-ห้วยเจริญ หน้าหนาวปีนี้ก็อยากจะเชิญชวนนักท่องเที่ยวทั้งไกลและใกล้มาชมความงามดอกไม้เมืองหนาว ที่บานสะพรั่งรับลมหนาว ที่สวยสดงดงามเหมือนได้ไปเที่ยวชมดอกไม้ในต่างประเทศก็ว่าได้ ขณะที่ กลุ่มไม้ดอกไม้ประดับบ้านห้วยสำราญ-ห้วยเจริญ ได้ใช้พื้นที่ของโรงเรียนห้วยสำราญ(เดิม) หน้าอ่างเก็บน้ำลำปลาค้าว พื้นที่กว่า 14 ไร่ ปลูกดอกไม้เพื่อท่องเที่ยวปีที่ 4 โดยในปีนี้ได้รับการสนับสนุน โครงการเกษตรแปลงใหญ่ จัดหาโรงเรือนป้องกันฝน จำนวน 13 โรง เพื่อเตรียมแปลงเบญจมาศ 13 สายพันธุ์ ไม่ให้เสียหายช่วงปลายฤดูฝน โดยต้นเบญจมาศชุดแรกในโรงเรือน กำลังแทงตาดอก คาดว่าจะบานให้ชมความสวยงาม ราวปลายเดือนพฤศจิกายนนี้ หนาวนี้ชวนมาเที่ยวกันพิกัดบ้านห้วยสำราญ-ห้วยเจริญ ต.หนองไฮ อ.เมือง จ.อุดรธานี. -008",https://www.naewna.com/likesara/611320,2021_10_25
พ่อสั่งเสียก่อนตายให้ลูกแห่คณะกลองยาวรอบเมรุอนุรักษ์ดนตรีไทย,25 ต.ค.64 ที่วัดสังฆราชาวาส ต.บางมัญ อ.อินทร์บุรี จ.สิงห์บุรี ซึ่งมีพิธี ฌาปณกิจศพ นายกิติ รื่นอารมณ์ อายุ73ปี หัวหน้าคณะกลองยาวชุมชนสามัคคีบันเทิง5ซึ่งเสียชีวิตด้วยโรคมะเร็ง บรรยากาศในงานศพมีพิธีเหมือนทั่วไป แต่ที่แปลกก็คือ ก่อนที่ผู้ตายจะเสียชีวิตนั้น ได้สั่งเสียกับลูกชายและลูกสาวไว้ว่า หากพ่อเสียชีวิต วันเผา ให้จัดคณะกลองยาวของตัวเอง แห่หน้าศพรอบเมรุ3รอบ เพื่ออนุรักษ์สืบสานดนตรีไทย ซึ่งหลังจากที่พ่อเสียชีวิตแล้ว ลูกชาย และลูกสาวก็ได้ถือปฏิบัติตามอย่างที่ นายกิติ ผู้เป็นพ่อสั่งไว้ โดย นายเสรีรัตน์ รื่นอารมณ์ อายุ 45 ปี บุตรชายได้จัดขบวนแห่ คณะกองยาวชุมชนสามัคคีบันเทิง 5 เนื่องจากพ่อก่อนเสียชีวิตเป็นหัวหน้าคณะกองยาวคณะนี้ โดย คณะกองยาวชุมชนสามัคคีบันเทิง 5 นั้น รวมกันถึง 5 ชุมชน มีชุมชน วัดหัวว่าว วัดโพธิ์ข้าวผอก วัดเสถียร วัดตึก และวัดสังฆราชาวาส ซึ่งคนในคณะฯ และชาวบ้านที่มาร่วมงานศพต่างชื่นชมในความคิดของผู้ตาย ที่แม้ตัวตายแล้ว ยังไม่ทิ้งดนตรีไทย อยากให้ลูกหลานสืบทอดดนตรีไทยต่อไป. -008,https://www.naewna.com/likesara/611293,2021_10_25
พม่าทะลัก! ทหารรวบอีก 141 แรงงานเมียนมา คาชายแดนเมืองกาญจน์,"จากกรณี นายจีระเกียรติ ภูมิสวัสดิ์ ผู้ว่าราชการจังหวัดกาญจนบุรี , พล.ต.บรรยง ทองน่วม ผบ.พล.ร.9 , พล.ต.ต.ไพโรจน์ คุ้มภัย ผบก.ภ.จว.กาญจนบุรี , พ.ต.อ.พงษกร อุปพงษ์ รอง ผบก.ภ.จว.กาญจนบุรี , พ.อ.เฉลิมชัย ชัดใจ ผบ.ฉก.ลาดหญ้า กกล.สุรสีห์ , พ.อ.ธัชเดช อาบัวรัตน์ รอง.ผบ.ฉก.ลาดหญ้า กกล.สุรสีห์ , พ.ต.อ.สุกิจ ก้องจตุศักดิ์ ผกก.กก.ตชด.13 (ค่ายพระพุทธยอดฟ้า)มอบนโยบายให้หน่วยงานในสังกัดสนธิกำลังเฝ้าระวังป้องกันการกระทำผิดกฎหมายทุกชนิด โดยเฉพาะการลักลอบเข้ามาราชอาณาจักรไทยโดยผิดกฎหมาย ของแรงงานจากประเทศเพื่อนบ้านในช่วงการแพร่ระบาดของเชื้อไวรัสโควิด-19 โดยเน้นย้ำบริเวณชายแดน 5 อำเภอ ที่มีแนวเขตติดกับประเทศเมียนมา ประกอบด้วย อ.ด่านมะขามเตี้ย , อ.เมืองกาญจนบุรี , อ.ไทรโยค , อ.ทองผาภูมิ และ อ.สังขละบุรี ที่มีระยะทางตามแนวชายแดนรวมกันประมาณ 371 กิโลเมตร ล่าสุด เมื่อเวลา 08.00 น.วันนี้ (25 ตุลาคม 2564) เจ้าหน้าที่ทหาร กกล.สุรสีห์ โดย หน่วยเฉพาะกิจลาดหญ้า กกล.สุรสีห์ ได้รับการประสานจาก เจ้าหน้าที่ทหารชุดปฏิบัติการข่าว กกล.สุรสีห์ ว่าจะมีแรงงานชาวเมียนมาอีกเป็นจำนวนมาก ลักลอบหลบหนีเข้าเมืองโดยผิดกฎหมายโดย ใช้ช่องทางธรรมที่มีชายแดนติดกับประเทศเมียนมา ในพื้นที่ หมู่ 4 ต.ศรีมงคล อ.ไทรโยค จ.กาญจนบุรี หลังรับแจ้งจึงสนธิกำลังร่วมกับ เจ้าหน้าที่ร้อย.ตชด.136เจ้าหน้าที่ตำรวจสภ.ไทรโยค เจ้าหน้าที่ฝ่ายปกครอง อ.ไทรโยค และเจ้าหน้าที่สาธารณะสุข อ.ไทรโยค เดินทางไปตรวจสอบบริเวณจุดที่ได้รับแจ้ง จนกระทั่งพบกลุ่มแรงงานชาวเมียนมาทั้งชายหญิง หลบซ่อนตัวอยู่ภายในป่าท้องที่หมู่ 4 ต.ศรีมงคล เจ้าหน้าที่เข้าทำการจับกุม นับรวมกันได้ทั้งหมด จำนวน 141 คน เจ้าหน้าที่สาธารณสุขได้ทำการตรวจวัดอุณหภูมิร่างกายเบื้องต้น ไม่พบสูงเกิน 37.5 องศาเซลเซียส จากการสอบถามทราบว่า แรงงานทั้งหมดเป็นชาว จ.ทวายจ.พะโคกรุงย่างกุ้งรวมทั้งรัฐยะไข่ และ จ.เมาะลำไย ประเทศเมียนมา โดยมีจุดมุ่งหมายไปทำงานในพื้นที่ ของจังหวัดชั้นใน โดยก่อนเดินทางข้ามชายแดนเข้ามาในประเทศไทย ได้จ่ายค่าหัวให้กับนายหน้าไปแล้วรายละ 20,000 บาท หลังจากกลุ่มแรงงานยอมรับสารภาพ เจ้าหน้าที่จึงนำตัวส่งพนักงานสอบสวน สภ.ไทรโยค เพื่อสอบปากคำเพิ่มเพื่อขยายผลจับกุมผู้ร่วมขบวนการ ก่อนที่จะดำเนินคดีในข้อหา กระทำผิดฐาน ลักลอบเข้ามาในราชอาณาจักรไทย โดยไม่ได้รับอนุญาต (พ.ร.บ.คนเข้าเมือง พ.ศ.2522)และฝ่าฝืนคำสั่งคณะกรรมการโรคติดต่อจังหวัดกาญจนบุรี ตามมาตรการสกัดกั้นการแพร่ระบาดเชื้อไวรัสโคโรน่าสายพันธุ์ใหม่2019 ผู้สื่อข่าวรายงานว่า เมื่อวันที่ 24 ต.ค.ที่ผ่านมานั้น เจ้าหน้าที่ชุดเดียวกันจับกุมแรงงานชาวเมียนมาที่ลักลอบเข้ามาทางด้านชายแดน อ.ไทรโยค ได้จำนวน 120 คน และวันนี้เพียงวันเดียว เจ้าหน้าที่สามารถจับกุมแรงงานได้ทั้งหมด มากถึง 189 คน",https://www.naewna.com/local/611330,2021_10_25
เลื่อนจัดฟุตบอลประเพณี!สมาคมนิสิตเก่าจุฬาฯลั่นปีต่อๆไปให้มีอัญเชิญ‘พระเกี้ยว’,เลื่อนจัดฟุตบอลประเพณี!สมาคมนิสิตเก่าจุฬาฯลั่นปีต่อๆไปให้มีอัญเชิญพระเกี้ยว 25 ตุลาคม 2564 สมาคมนิสิตเก่าจุฬาลงกรณ์มหาวิทยาลัย ในพระบรมราชูปถัมภ์ ออกประกาศ แนวทางการจัดงานฟุตบอลประเพณีจุฬาฯ-ธรรมศาสตร์ ลงวันที่ 25 ตุลาคม 2564 มีเนื้อหาโดยสรุปว่า ในการจัดงานฟุตบอลประเพณีฯ ครั้งที่ 75 สมาคมธรรมศาสตร์ฯ ในฐานะเจ้าภาพได้มีหนังสือลงวันที่ 30 กันยายน 2564 แจ้งขอเลื่อนกำหนดการแข่งขันฟุตบอลประเพณีฯออกไปก่อน เนื่องด้วยสถานการณ์การแพร่ระบาดของโรคโควิด-19 ที่ยังต้องเฝ้าระวังอยู่ ซึ่งทางสมาคมนิสิตเก่าจุฬาฯ เห็นพ้องด้วย โดยในการจัดงานครั้งต่อๆไปทาง สมาคมนิสิตเก่าจุฬาฯ จะสืบสานผลักดันให้มีการอัญเชิญพระเกี้ยวต่อไป -005,https://www.naewna.com/politic/611214,2021_10_25
หนุ่มปีนเขาหา 'ต้นบอนสี' พลาดลื่นตกจากที่สูงขาขวา-มือหัก,25 ต.ค.64 เจ้าหน้าที่กู้ภัยมิตรภาพ สมาคมมิตรภาพร่วมใจการกุศลนครศรีธรรมราช ได้รับแจ้งขอความช่วยเหลือเหตุมีคนตกจากที่สูงได้รับบาดเจ็บ เหตุเกิดบริเวณเขาแจ่ม ถนนพัฒนาการ ซอย 7 ต.ปากแพรก อ.ทุ่งสง จึงรีบนำกำลังไปตรวจสอบช่วยเหลือ เมื่อถึงที่เกิดเหตุเป็นภูเขาหินอยู่ท้ายซอย เจ้าหน้าที่ต้องเดินเท้าเข้าขึ้นเนินเขาไกล 1 กิโลเมตร จนถึงจุดเกิดเหตุ พบผู้บาดเจ็บชื่อนายอนุพงศ์ อัยราคม อายุ32ปี อยู่บ้านเลขที่364/23ต.ปากแพรก อ.ทุ่งสง จ.นครศรีธรรมราช สภาพร่างติดในซอกหิน บาดเจ็บบริเวณแผ่นหลัง ขาขวา มือขวาหัก นอนร้องขอความช่วยเหลือด้วยความเจ็บปวด เจ้าหน้าที่จึงปฐมพยาบาลเบื้องต้น แต่ระหว่างนั้นผู้บาดเจ็บ ยังอยู่ในอาการตกใจและปวดบาดแผลถึงกับส่งเสียงร้องไห้ด้วยความเจ็บปวดดังลั่นป่า ก่อนนำผู้บาดเจ็บขึ้นเปลขนย้ายผู้บาดเจ็บ ออกจากที่เกิดเหตุ แต่ค่อนข้างทุลักทุเล เนื่องจากจุดเกิดเหตุต้องเดินลัดเลาะ ซอกหิน ป่ารกทึบ จนถึงรถพยาบาลกู้ภัย จึงรีบนำผู้บาดเจ็บส่งโรงพยาบาลทุ่งสง ให้แพทย์ช่วยเหลือ ล่าสุดผู้บาดเจ็บอาการปลอดภัยแล้ว สอบถามนายอนุพงศ์ ผู้บาดเจ็บ เล่าว่า เมื่อเวลา 13.00 น.วันนี้ (25 ต.ค.) ตนออกจากบ้านไปบริเวณเขาแจ่ม ซึ่งเป็นภูเขาหินอยู่ท้ายซอย 7 ถนนพพัฒนาการ โดยเดินเท้าเข้าในป่า เพื่อหาต้นบอนสีนำมาขายหารายได้ใช้จ่าย เนื่องจากต้นบอนสีกำลังได้รับความนิยม ซื้อขายกันราคาสูง แต่ระหว่างเดินหาต้นบอนสี มีฝนตกลงมา ทำให้ทางเดินค่อนข้างลื่น ทันใดนั้นตนเกิดเดินพลาดลื่นโขดหินตกลงที่ซอกหินข้างล่างสูงประมาณ 3 เมตร แผ่นหลัง ขาข้างขวา และมือข้างขวากระแทกโขดหิดอย่างแรงจนไม่สามารถช่วยเหลือตัวเองได้ สุดท้ายต้องส่งเสียงร้องตะโกนขอความช่วยเหลือชาวบ้านที่อาศัยอยู่บริเวณท้ายซอย โดยร้องขอความช่วยเหลืออยู่นานเกือบ 2 ชั่วโมง โชคดีที่มีชาวบ้านได้ยินเสีย จึงแจ้งเจ้าหน้าที่เข้าช่วยเหลือ. -008,https://www.naewna.com/local/611358,2021_10_25
สลด! หนุ่มขี่ จยย.ชนท้ายรถตู้ร่างกระเด็นใส่รถบัสถูกทับเสียชีวิตคาที่,เมื่อเวลา 18.00 น. วันที่ 25 ต.ค.64 พ.ต.ท.วีรวัฒน์ นิยมทรัพย์ สว.สอบสวน สภ.คลองหลวง รับแจ้งมีอุบัติเหตุรถจยย.ชนท้ายรถตู้ร่างผู้ขับขี่กระเด็นเข้าใต้ท้องรถบัสมีผู้เสียชีวิต ที่เกิดเหตุถนนพหลโยธินขาเข้าช่องทางด่วน กม.39 หน้าปั๊มน้ำมันเอสโซ่ ต.คลองหนึ่ง อ.คลองหลวง จ.ปทุมธานี หลังรังแจ้งจึงรุดไปที่เกิดเหตุพร้อมด้วยอาสาสมัครมูลนิธิร่วมกตัญญู แพทย์เวรรพ.ธรรมศาสตร์เฉลิมพระเกียรติ ที่เกิดเหตุพบรถจักรยานยนต์ยี่ห้อยามาฮ่ารุ่นสปาร์คสีเหลืองดำหมายเลขทะเบียน 1กก-8806 พระนครศรีอยุธยา ล้มคว่ำอยู่ช่องทางด่วนเลนด์ซ้ายสุดข้างกันพบผู้ขับขี่เสียชีวิตมีบาดแผลถูกล้อรถทับที่ศีรษะทราบชื่อต่อมานาย ชนะวรรณ วงศ์พิทักษ์ อายุ 26 ปี ห่างกันเล็กน้อยพบรถตู้ยี่ห้อโตโยต้าสีขาวทะเบียนฮอ—172กทม.จอดอยู่มีร่องรอยถูกชนที่หลังรถฝั่งซ้ายได้รับความเสียหาย ใกล้กันพบรถบัสรับส่งพนักงานยี่ห้อวอลโว่ล์สีขาวทะเบียน30-2174ปทุมธานี จอดอยู่โดยที่กลางคันรถฝั่งขวามีร่องรอยการถูกชนจนได้รับความเสียหาย ด้านนายบุญเลิศ เสียงแก้ว อายุ 50ปี ผู้ขับขี่รถบัสให้การว่า ตนเองรับพนักงานมาจากนิคมอุตสาหกรรมไฮเทคเพื่อไปส่งย่านรังสิต เมื่อมาถึงที่เกิดเหตุตนเองขับมาในช่องทางเลนด์ซ้ายสุด ขณะเกิดเหตุตนเองได้ยินเสียงแต่ไม่เห็นเหตุการณ์เพราะรถตนเองขับอยู่หน้ารถคันเกิดเหตุ ขณะเดียวกันผู้ขับขี่รถตู้ให้การว่า ตนเองขับรถมาในช่องทางเลนด์ด่วนขวาสุด โดยจยย.วิ่งมาในช่องทางด่วนและชนท้ายรถตนเองฝั่งซ้ายก่อนที่ร่างผู้ขับขี่จะกระเด็นเข้าไปใต้ท้องรถบัสและถูกล้อหลังขวาของรถบัสทับจนเสียชีวิต พ.ต.ท.วีรวัฒน์ นิยมทรัพย์ สว.สอบสวนสภ.คลองหลวง เปิดเผยว่า ได้ตรวจสอบที่เกิดเหตุพร้อมบันทึกภาพเก็บไว้เป็นหลักฐานและเชิญตัวผู้ขับขี่ทั้งหมดไปทำการสอบปากคำเพิ่มเติมเพื่อแจ้งข้อกล่าวหาและให้อาสาสมัครมูลนิธิร่วมกตัญญูนำร่างผู้เสียชีวิตส่งนิติวิทยาศาสตร์ รพ.ธรรมศาสตร์เฉลิมพระเกียรติ เพื่อรอญาติรับศพกลับไปบำเพ็ญกุศลทางศาสนาต่อไป. -008,https://www.naewna.com/local/611359,2021_10_25
