title,summary,link,published
ชิง‘อบต.’คึก! วันแรกแห่สมัครเฉียดแสน กกต.เปิดลิสต์ 5 จว.สูงสุด,"ชิงอบต.คึก! วันแรกแห่สมัครเฉียดแสน กกต.เปิดลิสต์ 5 จว.สูงสุด 12 ตุลาคม 2564 สำนักงานคณะกรรมการการเลือกตั้ง (กกต.) รายงานว่า จากการที่ กกต.ได้ประกาศกำหนดให้มีการเลือกตั้งนายกและสมาชิกองค์การบริหารส่วนตำบล( อบต.) และมีการเปิดรับสมัครระหว่างวันที่ 11-15 ตุลาคม 2564 ผลการเปิดรับสมัครในวันแรก คือ วันที่ 11 ตุลาคม ในจำนวน อบต.รวม 5,300 แห่ง มีผู้สมัครนายกและสมาชิก อบต. ครบทั้ง 76 จังหวัด รวมจำนวน 98,398 ราย แยกได้เป็นผู้สมัครสมาชิกสภาอบต. จำนวน 88,835 ราย ผู้สมัครรับเลือกตั้งนายกอบต. จำนวน 9,563 ราย สำหรับจังหวัดที่มียอดรวมผู้สมัครนายกและสมาชิกอบต. สูงสุด 5 อันดับแรก คือ 1.จังหวัดนครราชสีมา มีผู้สมัคร นายก อบต. 440 ราย สมาชิก อบต. 4,969 ราย รวม 5,409 ราย 2.จังหวัดบุรีรัมย์ มีผู้สมัคร นายก อบต. 247 ราย สมาชิก อบต. 2,778 ราย รวม 3,025 ราย 3.จังหวัดนครสวรรค์ มีผู้สมัคร นายก อบต. 219 ราย สมาชิก อบต. 2,474 ราย รวม 2,693 ราย 4.จังหวัดขอนแก่น มีผู้สมัคร นายก อบต. 270 ราย สมาชิก อบต. 2,353 ราย รวม 2,623 ราย 5.จังหวัดเพชรบูรณ์ มีผู้สมัคร นายก อบต. 192 ราย สมาชิก อบต. 2,310 ราย รวม 2,502 ราย -005",https://www.naewna.com/politic/608425,13_10_2021
(คลิป) เลขเสี่ยงทาย 'พญาบึ้ง' คีบเลข 2 ตัวขึ้นมาจากรู,อ่านข่าวที่เกี่ยวข้องที่นี่ : คอหวยมุงดู! เลขเสี่ยงทาย 'พญาบึ้ง' คีบเลข 2 ตัวขึ้นมาจากรู เชื่อให้โชค. -008,https://www.naewna.com/channel/608422,13_10_2021
นั่นไง!'ก้าวไกล'รีบเคลมเงินบริจาคภาษีกว่า 12 ล้าน สะท้อนผลงานความนิยม,"ก้าวไกลขอบคุณปชช.บริจาคภาษีกว่า 12 ล้านบาทหนุนพรรค สูงอันดับ 1 ย้ำสานต่ออุดมการณ์ ทำงานคุ้มค่าจ้าง เมื่อวันที่ 12 ตุลาคม 2564 ที่พรรคก้าวไกล นายณัฐชา บุญไชยอินสวัสดิ์ โฆษกพรรคก้าวไกล กล่าวถึงกรณีคณะกรรมการการเลือกตั้ง (กกต.) เผยแพร่ข้อมูลยอดบริจาคภาษีอุดหนุนพรรคการเมืองประจำปี 2563 ว่า จากข้อมูลตัวเลขผู้บริจาคภาษีให้กับพรรคการเมืองที่ กกต.เผยแพร่ออกมา ตนในฐานะโฆษกพรรคก้าวไกล ขอขอบคุณผู้เสียภาษีทุกท่านที่ร่วมกันอุดหนุนภาษีให้กับพรรคก้าวไกลในปีภาษี 2563 ที่ผ่านมา พรรคก้าวไกล มียอดเงินบริจาคสูงกว่า 12 ล้านบาท เป็นพรรคการเมืองที่ได้รับเงินอุดหนุนภาษีสูงที่สุดเป็นอันดับ 1 ถือเป็นเครื่องชี้วัดหนึ่งที่แสดงให้เห็นว่าประชาชนเห็นผลงานของพรรคเป็นที่ประจักษ์ โดยพรรคก้าวไกลในฐานะที่เป็นพรรคของประชาชน ขอยืนยันว่าเราจะใช้เงินอุดหนุนทุกบาททุกสตางค์อย่างคุ้มค่าเพื่อสานต่อภารกิจและอุดมการณ์อนาคตใหม่ร่วมกัน จนกว่าจะถึงวันที่เราพูดได้อย่างเต็มปากว่า ประเทศนี้เป็นของประชาชน นายณัฐชา กล่าว อย่างไรก็ตาม ผู้เสียภาษีเงินได้สามารถบริจาคเงินให้พรรคเพื่อลดหย่อนภาษีได้สูงสุดถึง 10,000 บาท ทางออนไลน์ที่ https://www.moveforwardparty.org/donation/ ภายในสิ้นปี 2564 ส่วนผู้เสียภาษีเงินได้ที่ต้องกรอกเอกสาร ภงด. ในช่วงต้นปี 2565 สามารถกรอกเลข 164 ท้ายแบบฟอร์ม เพื่อแสดงเจตจำนงอุดหนุนภาษีให้พรรคก้าวไกลได้ โดยท่านจะไม่ต้องเสียภาษีเพิ่มเติมหรือมีผลทำให้เสียภาษีน้อยลง เพราะรัฐจะหักภาษีที่ท่านต้องจ่ายอยู่แล้ว (สูงสุดคนละ 500 บาท) มาให้พรรคก้าวไกลทำงานอย่างคุ้มค่าต่อไป สมกับที่ประชาชนกล่าวว่า พรรคนี้ทำงานคุ้มค่าจ้าง ทั้งนี้ จากข้อมูลการแสดงเจตนาอุดหนุนเงินภาษีให้กับพรรคการเมืองประจำปี 2563 จากคณะกรรมการการเลือกตั้ง (กกต.) พบว่า 5 พรรคการเมืองอันดับแรกที่มียอดบริจาคสูงสุดได้แก่ 1.พรรคก้าวไกล 12,695,738.77 บาท 2.พรรคประชาธิปัตย์ 3,241,639.30 บาท 3.พรรคกล้า 2,532,740.71 บาท4.พรรคพลังประชารัฐ 2,032,004.08 บาท และ 5.พรรคเพื่อไทย 1,422,517.81 บาท โดยพรรคก้าวไกลมียอดผู้บริจาคสูงสุดคือ 29,249 คน คิดเป็น 45.2% ของผู้แสดงเจตนาอุดหนุนเงินภาษีให้กับพรรคการเมืองทั้งหมด 64,705 คน และมียอดเงินบริจาคภาษีกว่า 12,695,738.77 บาท หรือคิดเป็น 52.37% ของยอดเงินที่บริจาคให้พรรคการเมืองทั้งหมด 24,243,343.67 บาท มากที่สุดเป็นอันดับ 1 สามารถโค่นพรรคประชาธิปัตย์แชมป์หลายสมัยได้สำเร็จ - 006",https://www.naewna.com/politic/608419,13_10_2021
บุกบ้านดีเจสาวเมืองโอ่ง 'หญิงหน่อง' สะสมไม้ด่างชื่อเป็นมงคลเชื่อให้โชคตลอด,ไปชมบ้านของดีเจสาวเมืองโอ่งมังกร หญิงหน่อง ชื่นชอบปลูกไม้ด่าง ชื่อเป็นมงคล เชื่อให้โชคตลอด เผยสะสมปลูกไว้จำนวนมากถึงกับติดกล้องวงจรปิดรอบบ้านป้องกันขโมย ไปชมบ้านหลังหนึ่งที่รักและชื่นชอบปลูกไม้ด่างแต่ละตระกูลชื่อเป็นมงคลหลากหลายสีสันสวยงามมากมายหลายชนิด มีทั้งต้นเล็ก ต้นใหญ่ บริเวณหน้าบ้านและข้างบ้าน ดูร่มรื่นเย็นสบาย ที่สำคัญบ้านหลังนี้มีการติดตั้งกล้องวงจรปิดทั้งนอกบ้าน ในบ้าน และรอบๆ บ้านเต็มไปหมด เนื่องจากช่วงนี้สถานการณ์ไม้ด่าง หลายสายพันธุ์ที่กำลังได้รับความนิยมมีราคาแพง มีตั้งแต่หลักร้อย หลักพัน หลักหมื่นไปจนถึงหลักแสนบาท อีกทั้งยังมีกระแสข่าวมีขโมยจะชอบแอบมาลักเอาตระกูลไม้ด่างสายพันธ์ดี ๆ กันทำให้ตอนนี้หลายคนถึงกับต้องลงทุนติดตั้งกล้องวงจรปิดกันมากยิ่งขึ้นเพื่อรักษาทรัพย์สินกลุ่มไม้ด่างนี้อย่างเข็มงวด ที่บ้านหลังนี้เป็นบ้านของ น.ส.อิสญาดา ขุนศาล หรือ ดีเจ หญิงหน่อง ผู้อำนวยการสถานีวิทยุเมืองโอ่งมังกร ดราก้อนเรดิโอ คลื่น FM 90.25 MHz.ราชบุรี และ บรรณาธิการ นสพ.ฮอตนิวส์ ท้องถิ่น จ.ราชบุรี ปัจจุบันอาชีพเป็นดีเจนักจัดรายการวิทยุ อยู่บ้านเลขที่ 145/364 ภายในหมู่บ้านนิรันดร์ฮิลล์ วิลเลจ หมู่ที่ 9 ต.ดอนตะโก อ.เมือง จ.ราชบุรี สังเกตที่บริเวณตั้งแต่หน้าบ้านจะมีไม้ใบขนาดใหญ่ปลูกใส่กระถางไว้จนเจริญเติบโตลักษณะใบจะเงางาม มีชื่อเรียกว่าต้นเศรษฐีร้อยล้านถือเป็นไม้มงคลให้โชค เจ้าของบ้านถูกหวยมาแล้วหลายงวด สังเกตเห็นจะมีผ้าสามสีมาพันผูกรอบต้นเอาไว้ ถัดเข้าไปอีกบริเวณข้างบ้านเต็มไปด้วยต้นไม้ด่าง จะเป็นต้นเศรษฐีวิลสัน ต้นเสน่ห์จันโกเมน ต้นมอนสเตอร่าไจแอ้นเป็นไม้มงคลที่ให้โชคด้านความร่ำรวยเงินทอง และยังเป็นไม้ฟอกอากาศดีจะนิยมปลูกรับทรัพย์รับโชคไว้ที่บริเวณหน้าบ้าน น.ส.อิสญาดา ขุนศาล หรือ ดีเจ หญิงหน่อง กล่าวว่า ทีแรกก็ไม่ได้ตั้งใจเลี้ยง เพราะไม่ค่อยมีเวลา แต่พอช่วงโควิดระบาดที่ผ่านมา ไปไหนไม่ค่อยได้เลย ก็รู้สึกเบื่อ ๆ เพราะอยู่คนเดียว จึงไปเดินหาดูต้นไม้เพลิน ๆ พอเห็นเริ่มชอบ แต่ละต้นชื่อก็เป็นมงคลดี เริ่มซื้อสะสมทีละต้นเรื่อยมา รู้สึกดี มีความสุข คลายเครียดได้จนเริ่มเยอะมากขึ้น ไม้บางชนิดเชื่อเป็นมงคล เพราะหลังจากที่เอามาเลี้ยงแล้วเหมือนมีสิ่งดี ๆ เข้ามาเรื่อย ๆ จากที่ไม่ค่อยมีโชคลาภเลยในสมัยก่อนนั้น เช่น ต้นเศรษฐีวิลสัน เศรษฐีร้อยล้าน เศรษฐีมีทรัพย์ เศรษฐีรวยทรัพย์ แก้วสารพัดนึก ออมทรัพย์ ออมเงิน ออมทอง สุขสมใจปอง เป็นชื่อที่ดีเป็นมงคลด้วย จากที่เมื่อก่อนจะซื้อมาเลี้ยงแบบต้นเล็ก ๆ เพราะต้นใหญ่ ๆ มีราคาแพงมาก หลายพันถึงหลักหมื่นบาท จึงซื้อต้นเล็กมาเลี้ยงคิดว่าไม่นานก็กลายเป็นต้นใหญ่ได้ ทำให้มีความสุขเพลิดเพลินกับการเลี้ยงไปเรื่อย เริ่มซื้อมาราคาหลักร้อยถึงหลักพันบาท อยากเน้นการเลี้ยงเพื่อความสุข มากกว่าการจะขาย ยังไม่เยอะมากถึงขนาดขายได้ แต่อนาคตถ้ามีต้นไหนที่แตกกิ่งก้านได้บางสายพันธุ์ก็เริ่มนำมาขยายพันธุ์อาจจะขายได้ ทำให้รู้สึกดีกับการปลูกต้นไม้เลี้ยงมีความสุขดีมาก ที่บ้านเป็นสถานีวิทยุจะมีคนมาจัดรายการที่นี่ ปกติจะอยู่กับเสียงเพลงและอยู่กับต้นไม้ทั้งวันจะเดินดูต้นไม้รอบบ้าน ดูแลให้ปุ๋ย ซึ่งการเลี้ยงต้นไม้ก็มีความสุขดีอยู่ที่แต่ละคนจะชอบแบบไหน ส่วนตัวเองชอบมีสีสันน่ารัก สดใส ส่วนคนที่สนใจอยากเลี้ยงก็แนะนำให้ไปซื้อต้นเล็ก ๆ มาหัดเลี้ยงก่อน ราคายังไม่แพงมากนัก เดี๋ยวก็เติบโตเริ่มมีมูลค่าไปเองเรื่อย ๆ แล้วจะทำเป็นอาชีพก็สามารถทำได้ถ้ามีความตั้งใจ แต่อนาคต เช่น ต้นเงินไหลด่าง ซื้อมา 3-4 ใบราคาพันกว่าบาท ตอนนี้แตกกิ่งยาวแล้วต้องหาหลักให้เกาะพัน ถ้าเป็นคนอื่นคงตัดเป็นข้อขายข้อละ 500 บาท อย่างต้นที่เลี้ยงอยู่นี้ยาวประมาณ 7-8 ข้อ ถ้าคนทำอาชีพก็ตัดขายได้แล้ว หลังจากที่เดินชมบริเวณหน้าบ้านแล้วก็เดินไปชมบริเวณข้างบ้านซึ่งปลูกต้นไม้พันธุ์ต่าง ๆ เช่น ต้นพญาเสือโคร่ง มีความเชื่อป้องกันสิ่งชั่วร้ายไม่ให้เข้ามาบ้าน ต้นมอนสเตอร่าไจแอ้นเป็นไม้ที่มีราคาค่อนข้างแพงและเป็นไม้ที่ฟอกอากาศได้ดี และยังมีต้นไม้อีกหลายสายพันธุ์ เช่น ต้นยางอินเดีย ส้มจี๊ดด่าง ต้นเงินไหลด่าง ต้นกวักยอดทอง ต้นกวักมรกตดำ ซึ่งราคาต้นกวักมรกตดำลักษณะจะมีสีดำทั้งต้นและใบ ราคาหลักพันบาทเมื่อเลี้ยงได้กอใหญ่ไปเรื่อยๆ เป็นไม้ฟอกอากาศอย่างดี นอกจากนี้ยังมีต้นลิ้นมังกร โชค 9 ชั้น ต้นแก้วสารพัดนึก และตระกูลบอนสีอีกหลายชนิด เช่น ต้นมิ่งมงคล ต้นร่อนทอง ต้นฮกหลง ใบออกสีชมพูคล้ายรูปหัวใจ และอีกหลายสายพันธุ์ แต่ละต้นก็จะมีสีสันสวยงามสดใส ใบมีลักษณะเงางาม ปลูกใส่กระถางขนาดเล็กวางไว้ประดับบ้านเรือน ซึ่งสามารถช่วยให้อาการเย็นสบาย ที่สำคัญหญิงหน่องบอกว่า มีความสุขมากเมื่ออยู่กับต้นไม้ และโชคดีมากเช่นกันเมื่อได้เลี้ยงดูไม้มงคลที่ได้รับโชคลาภตลอดมา,https://www.naewna.com/likesara/608424,13_10_2021
ฟังขึ้นมั้ย? 'ปิยบุตร'ให้ถ้อยคำกกต.เคลียร์ปม'คณะก้าวหน้า'ไม่ใช่พรรคการเมือง,ปิยบุตรยันคณะก้าวหน้าไม่ใช่พรรคการเมือง ชี้โลโก้- ชื่อภาษาอังกฤษ ไม่ต่างจากกลุ่มการเมืองในอดีต- เหน็บ กกต.ควรดีใจ ที่ช่วยให้คนรุ่นใหม่สนใจเลือกตั้งท้องถิ่น ด้านธนาธรเตรียมแถลง 17 ต.ค.นี้ วันที่ 12 ต.ค.64 นายธนาธร จึงรุ่งเรืองกิจ ประธานคณะก้าวหน้า และนายปิยบุตร แสงกนกกุล กรรมการบริหารคณะก้าวหน้า กล่าวหลังเข้าให้ถ้อยคำต่อคณะกรรมการไต่สวนของกกต. กรณีถูกกล่าวหาว่าการที่คณะก้าวหน้าสนับสนุนผู้สมัครลงรับเลือกตั้งท้องถิ่น เข้าข่ายทำตัวเสมือนพรรคการเมืองขัดมาตรา 111 พ.ร.ป.พรรคการเมือง โดยนายปิยบุตร กล่าวว่า ทางเจ้าหน้าที่กกต.ได้แจ้งว่า ที่มีการร้องว่าคณะก้าวหน้าทำตัวเสมือนพรรคการเมือง คือมีโลโก้มาติด มีสัญลักษณ์ มีชื่อภาษาอังกฤษของคณะ มีตำแหน่งประธาน เลขา และโฆษก มีการสมัครสมาชิก และส่งผู้สมัครลงรับเลือกตั้งท้องถิ่น ซึ่งตนคิดว่าผู้ร้องเข้าใจผิด คลาดเคลื่อนในหลายเรื่อง โดยเฉพาะโลโก้ คนที่ตั้งกลุ่มตั้งพรรคก็ต้องมีโลโก้ สัญลักษณ์ ไม่เช่นนั้นคนจะรู้ได้อย่างไร ไม่ต่างจากกลุ่มอื่นที่รณรงค์ในเรื่องการเมือง ไม่ว่าจะกปปส. พันธมิตรประชาชนเพื่อประชาธิปไตย ซึ่งก็ล้วนมีโลโก้ มีชื่อภาษาอังกฤษทั้งสิ้น นายปิยบุตร กล่าวอีกว่า ส่วนที่มีตำแหน่งประธาน เลขา โฆษก ถ้าบอกว่าเราเป็นพรรคการเมือง จะต้องมีนายทะเบียนพรรค เหรัญญิกพรรค ซึ่งเป็นตำแหน่งที่กฎหมายบังคับให้มี แต่ของคณะก้าวหน้าไม่มี เราเอาอดีตกรรมการบริหารพรรคอนาคตใหม่ที่ถูกตัดสิทธิ์ยุบพรรคไปก็มารวมตัวกัน เพราะอยากจะรณรงค์กันต่อ ซึ่งเราไม่ได้มีสถานะเป็นนิติบุคคลไม่ได้มีข้อบังคับเป็นพรรคการเมือง เป็นแค่อดีตกรรมการบริหารพรรคที่ยังสนใจในเรื่องการเมือง การศึกษา การกระจายอำนาจท้องถิ่น มารวมกัน ไม่ต่างอะไรกับสมาชิกมูลนิธิ หรือสมาชิกกลุ่ม 111 ที่ถูกตัดสิทธิไป นอกจากนี้ยังเข้าใจผิดว่าเราเปิดรับสมัครสมาชิกพรรคหรือกลุ่มคณะก้าวหน้านั้นยืนยันว่าไม่มี รวมถึงการจัดตั้งกองทุน สำหรับการเลือกตั้งท้องถิ่น ในกฎหมายไม่ได้ให้ผู้สมัครสังกัดพรรค แต่การสนับสนุนทำได้ ก็เหมือนกับการเลือกตั้งท้องถิ่นที่ผ่านมาในหลายจังหวัดที่จะมีกลุ่มบ้านใหญ่สนับสนุนผู้สมัครบางรายอยู่แล้วและทำกันมาไม่รู้กี่สมัย ซึ่งก็ไม่เคยถูกร้องว่าทำตัวเสมือนพรรคการเมือง แต่กับพวกตนกลับเป็นเรื่องทันที ดังนั้นการแก้ข้อกล่าวหาต่างๆ ก็จะเป็นไปตามกระบวนการจะมีการส่งเอกสารและชี้แจงเพิ่มเติม อย่างที่ตั้งข้อสังเกตว่าร้องกล่าวหาคณะก้าวหน้าตั้งแต่การเลือกตั้งอบจ.แล้วก็เงียบหายไปแต่พอเปิดรับสมัครอบต.ก็กลับมาเรียกมาชี้แจง ก็ไม่เป็นไรถือเสียว่าขอบคุณที่ช่วยตีปี๊ปให้พวกผมดังขึ้นไปอีก อย่างน้อยประชาชนในพื้นที่จะได้ติดตามว่าการเลือกตั้งอบต.จะเกิดขึ้นเร็วๆ นี้และกกต.ต้องขอบคุณพวกผมการเลือกตั้งท้องถิ่นในประเทศไทยกลับมาบูม กลับมาดังกลับมาฮิต คนรุ่นใหม่สนใจ เห็นการเมืองท้องถิ่นแบบใหม่ ๆ สู้กันด้วยนโยบายไม่ใช่อิทธิพล นี่เป็นสิ่งที่กกต.ฝันอยากเห็นไม่ใช่หรือ อัตราผู้ออกมาใช้สิทธิมากขึ้น คิดว่ามาจากการรณรงค์ของกกต.หรือมาจากการที่คณะก้าวหน้าออกมาสนใจการเมือง ซึ่งผมคิดว่าปัจจัยอย่างหลังมีไม่น้อยที่ทำให้คนตื่นเต้นกับการเลือกตั้งท้องถิ่น ด้านนายธนาธร กล่าวว่า ในวันอาทิตย์ที่ 17 ต.ค.จะแถลงผลความคืบหน้าการทำงานร่วมสนับสนุนการบริหารงานของเทศบาลตลอด 5 เดือนที่ผ่านมาของคณะก้าวหน้า ซึ่งคิดว่าการนำเสนอจะทำให้ประชาชนเกิดความหวังว่าประเทศไทยจะดีขึ้นได้ -001,https://www.naewna.com/politic/608444,13_10_2021
‘ปล่อยเพื่อนเรา’โดน!อัยการยื่นฟ้อง‘หมอทศพร-แกนนำม็อบ’ชุมนุมป่วนหน้าเรือนจำ,"อัยการยื่นฟ้อง หมอทศพร-แกนนำม็อบ ชุมนุมหน้าเรือนจำ ปล่อยเพื่อนเราปี 63 ฝ่าฝืน พ.ร.ก.ฉุกเฉินฯ 12 ตุลาคม 2564 ที่ศาลแขวงพระนครเหนือ ถ.แจ้งวัฒนะ พนักงานอัยการสำนักงานคดีศาลแขวง 1 เป็นโจทก์ยื่นฟ้อง น.ส.ชลธิชา แจ้งเร็ว อายุ 27 ปี , นายชาติชาย หรือธัชพงษ์ แกดำ อายุ 36 ปี , นายทศพร เสรีรักษ์ อายุ 65 ปี จำเลยที่ 1-3 เป็นจำเลยในความผิดตาม พ.ร.บ.การชุมนุมสาธารณะ พ.ศ.2558 มาตรา 4 , 5 , 10 , 14 , 28 พ.ร.ก.การบริหารราชการในสถานการณ์ฉุกเฉิน พ.ศ.2548 มาตรา 4 , 5 , 9 , 11 , 18 ประกาศ สถานการณ์ฉุกเฉินที่มีความร้ายแรงในเขตท้องที่กรุงเทพมหานคร ลงวันที่ 15 ต.ค.63 ประกาศหัวหน้าผู้รับผิดชอบในการแก้สถานการณ์ฉุกเฉิน ที่มีความร้ายแรง ฉบับที่ 4 เรื่อง ห้ามมิให้มีการชุมนุมหรือมั่วสุม ฯ ลงวันที่ 16 ต.ค.63 พ.ร.บ.จราจรทางบก พ.ศ.2522 มาตรา 4 , 109 , 148 และพ.ร.บ.จราจรทางบก ฉบับที่ 7 มาตรา 8 พ.ร.บ.ควบคุมการโฆษณาโดยใช้เครื่องขยายเสียง พ.ศ.2493 มาตรา 3 , 4 , 9 และประมวลกฎหมายอาญา (ป.อ.) มาตรา 83 , 91 , 385 อัยการโจทก์ระบุฟ้องพฤติการณ์ความผิดสรุปว่า เมื่อวันที่ 19 ต.ค.63 พวกจำเลยได้ร่วมกันจัดชุมนุมสาธารณะฝ่าฝืนกฎหมาย ที่บริเวณเรือนจําพิเศษกรุงเทพฯ และเรือนจำคลองเปรม ถ.งามวงศ์วาน เรียกร้องให้มีการปล่อยตัวผู้ต้องขังใน เรือนจําพิเศษกรุงเทพฯ และเรือนจำคลองเปรม ซึ่งมีการปราศรัยเชิญชวนให้ประชาชนมาร่วมชุมนุม เรียกร้องให้ปล่อยเพื่อนเราออกจากเรือนจำ ให้รัฐบาลหยุดคุกคามประชาชน ให้ยกเลิก พ.ร.ก.ฉุกเฉิน ฯ ให้นายกรัฐมนตรีลาออก และยังมีการร้องเพลงปลุกระดม อันเป็นการกระทำที่ก่อให้เกิดความวุ่นวายและฝ่าฝืนกฎหมาย ศาลประทับรับฟ้องไว้พิจารณาเป็นคดีหมายเลขดำ อ.2627/2564 ซึ่งศาลสอบถามพวกจำเลยแล้วเบื้องต้นให้การปฏิเสธ ต่อสู้คดี ต่อมาศาลอนุญาตให้ปล่อยชั่วคราวจำเลยโดยมีสัญญาประกัน และกำหนดนัดสอบถามเรื่องการคุ้มครองสิทธิทางอาญา วันที่ 24 ม.ค.2565 -005",https://www.naewna.com/local/608443,13_10_2021
'ไม้ วฤธ'เปิดใจหลังผันตัวเป็นนักแสดงอิสระ ลั่นเคยถอดใจอยากออกจากวงการ,ผันตัวเป็นนักแสดงอิสระอีกคนแล้ว สำหรับ พระเอกหนุ่ม ไม้ วฤธ ที่วันนี้จะมาเปิดใจครั้งแรกเผยสาเหตุโบกมือลาจากช่องเดิม พร้อมเคลียร์ประเด็นดราม่าอยู่วงการมา 10 ปี เป็นพระเอกได้ยังไง เล่นละครแข็งๆ แถมยังเจอทัวร์ลงหนักแบนละครฉากข่มขืนขึ้นเทรนด์ทวิตเตอร์ ไม่รู้ว่าทำให้เจ้าตัวท้อจนอยากออกจากวงการหรือเปล่าโดยหนุ่มไม้มาเปิดใจผ่านทางรายการ คุยแซ่บSHOW ทางช่อง วัน31 ที่มีหนิง ปณิตา และ อาจารย์เป็นหนึ่ง เป็นพิธีกรดำเนินรายการ ครั้งนี้เป็นการออกสื่อครั้งแรกหลังหมดสัญญากับช่องเดิม? ไม้ : จริงๆ หมดตั้งแต่ช่วงประมาณต้นปีแล้วครับ แต่ว่าไม่ได้มีการออกสื่อหรืออะไรอย่างนี้ เราคิดมาก่อนหน้านี้ไหมว่าเราอยากวางแผนอิสระแบบนี้? ไม้ : จริงๆ เพิ่งมาคิดปีก่อนหน้านี้ คือมันเกิดจากตัวผมอยากเปลี่ยนบรรยากาศการทำงานใหม่ๆ อยากเปิดโอกาสให้ตัวเอง เห็นคอมเมนต์บอกว่าฉีกสัญญา? ไม้ : ยืนยันเลยไม่ฉีกสัญญา จริงๆ สัญญามันจะหมดอยู่แล้วก็ได้มีการเข้าไปคุยและขอความเมตตาจากผู้ใหญ่ว่าเราขอลองท้าทายตัวเอง ออกไปเจอประสบการณ์ใหม่ๆ ที่ใหม่ๆ ดู ซึ่งผู้ใหญ่ก็เมตตาให้โอกาสเรา แต่ก็มีหลายกระแสที่เราไม่ต่อสัญญาเพราะเราน้อยใจ? ไม้ : ไม่ใช่เลยครับ เพราะว่าผู้ใหญ่ก็ให้งานตลอด ก่อนออกมาก็ยังมีละครค้างอยู่ แล้วยังยินดีร่วมงานกับช่อง มันมีคอมเมนต์หนึ่งเขาใช้คำว่าเนรคุณ? ไม้ : อย่างที่ผมบอกไม่ได้ตั้งใจ คือยินดีที่จะกลับไปร่วมงานเสมอ เพียงแต่ว่าเราได้ทำการพูดคุยกับผู้ใหญ่และขอโอกาสตรงนี้ว่าเรารอยากออกไปเปิดหูเปิดตา แล้วพัฒนาตัวเอง ผมมองในแง่นี้มากกว่า งานเข้ามาติดต่อเยอะมาก? ไม้ : ก็มีติดต่อมาก็เป็นของพี่ฉอด ตอนนี้กำลังถ่ายทำอยู่ ตอนนี้รับละครไว้ 2 เรื่องครับ ปลายปีที่แล้วมีดราม่าละครหนักเกี่ยวกับฉากข่มขืน? ไม้ : เราเองก็มีส่วนทำพลาดด้วยที่เราไปทวิตเตอร์ ประเด็นนี้เป็นประเด็นที่ผมมองว่าสังคมให้ความสนใจและละเอียดอ่อนมากเรื่องการข่มขืน ต้องบอกว่าเป็นฉากที่บางทีเราอาจจะคิดน้อยไปว่ามันไปทำร้ายจิตใจคนที่มีผลกระทบด้านนี้จริงๆ หรือเปล่า แล้วก็ทวีตไป คือเรารู้แล้วตั้งแต่อ่านบทว่าจะต้องโดนด่า แต่พอถึงเวลาเราก็พยายามทำให้มันซอฟต์ลง แบบเชิญเปิดพื้นที่ให้ด่า ซึ่งผมทำพลาดเอง ผมควรจะบอกว่าผมขอโทษที่รับบทนี้ ความรู้สึกเราคือให้ด่าตัวละคร แต่ไม่ได้ด่าเรา? ไม้ : คือมันเป็นมุมมองที่แบบเราอาจจะมองด้านเดียวจริงๆ ต้องขอโทษสำหรับตรงนั้นด้วย ชั่วโมงนั้นนอยด์ขนาดไหน? ไม้ : เรานอยด์ที่ผลงานของเรามันไปกระทบกับคน เราไม่เคยคิดถึงถ้าเขามาเห็นอะไรพวกนี้เขาจะรู้สึกยังไง เราไม่ทันคิดตรงนั้นจริงๆ และผมก็มองว่าทีมงาน ผู้กำกับก็ไม่ได้ตั้งใจทำให้เป็นแบบนั้น โดนด่าอะไรที่แรงสุด? ไม้ : ก็บอกว่าเป็นพระเอกได้ยังไงเล่นแข็งขนาดนี้ ต้องบอกว่าคอมเมนต์พวกนี้มันมีความจริงอยู่ว่าเรายังทำดีไม่มากพอ เราต้องพัฒนาตัวเองไปให้มากกว่านั้น เราต้องแยกแยะว่าคอมเมนต์ที่เขาด่าเอามันกับคอมเมนต์ที่เขาพูดเพื่ออยากเห็นอะไรที่มากกว่านี้ หรือว่าเขาอาจจะด่า เพราะเขารู้สึกอย่างนั้นจริงๆ แสดงว่าเราทำได้ดีไม่มากพอ เราต้องพัฒนาตัวเองให้มากกว่านั้น โกรธไหม? ไม้ : ไม่โกรธนะสำหรับคนที่คอมเมนต์แบบไม่ได้หาเรื่องนะ สำหรับคนดูที่เขามองว่าสิ่งนี้มันไม่ถูกใจเขา หน้าที่ของเราคือนักแสดงเราต้องพัฒนาตัวเองให้มากกว่านี้ เพื่อวันนึงเราจะลบคำเหล่านี้ไปได้ แสดงว่าไม้ยอมรับทุกอย่างกับการคอมเมนต์? ไม้ : ใช่ครับ แล้วพร้อมปรับเปลี่ยน จริงๆ นักแสดงเรารู้อยู่แล้วว่าเราทำได้ดีมากพอหรือยัง แล้วบางทีเรากลับไปดูงานเก่าๆ ของเรา แบบทำอะไรลงไป พอเจอคอมเมนต์หนักๆ ทำให้เรากดดันวันนั้นถ่ายฉากนึงเกือบร้อยเทคจริงไหม? ไม้ : ไม่ถึงร้อย เพียงแต่ว่าวันนั้นใช้เวลาถ่ายทำนานมาก เรียกว่าฉากนั้นผมไม่เข้าใจการแสดงอย่างแท้จริงดีกว่า ต้องบอกว่าตอนนั้นประสบการณ์น้อยจริงๆ แล้วเราได้บทเรียนอะไรในครั้งนั้นบ้าง? ไม้ : ก็รู้ว่าสิ่งที่เราทำไปมันไม่ใช่ ผมจำได้ว่าหลังจากถ่ายฉากนั้นเสร็จผมก็ไปเรียนแอคติ้งเพิ่มเติม หาความรู้เพิ่มเติม ฉากถัดมาก็ดีขึ้นแล้ว เวลาเจอคอมเมนต์เยอะๆ เคยคิดแบบไม่เอาแล้ววงการบันเทิง กลับไปทำงานตามที่เราเรียนมาดีกว่า เคยคิดไหม? ไม้ : เคยครับ มันมีอยู่ช่วงนึงที่เรารู้สึกว่าเราพยายามแล้ว พัฒนาการแสดงยังไงก็ตาม เรารู้สึกว่าเรายังทำมันได้ไม่ดี 1.ตัวยเองเรารู้ว่ามันไม่ใช่ แล้วคอมเมนต์จากผู้กำกับ จากคนดูเรารู้สึกว่าเรายังทำมันได้ไม่มากพอ หรือว่ามันไม่ใช่ทางที่เราถนัด เราจะกลับไปทำอาชีพอื่นหรือหาทางอื่นกับชีวิตดูดีไหม ก่อนหน้าจะเข้าวงการ เราจบวิศวะ แล้วมีโอกาสทำงานกับบริษัทใหญ่ บริษัทนึง? ไม้ : ไปฝึกงานครับ ยังไม่ได้ทำงาน แต่จริงๆ ก่อนหน้านั้นตั้งแต่สมัยเรียนก็จะมีแมวมองมาตลอด ซึ่งผมเอาจริงๆ เป็นคนขี้อาย ไม่ชอบคนเยอะๆ ก็เลยปฏิเสธมาตลอด แค่พอตอนนั้นไปฝึกงานแล้วผมเรียนวิศวะสื่อสาร ไฟฟ้าสื่อสาร มันก็จะอยู่กับคอมพิวเตอร์ แล้วต้องนั่งโต๊ะทั้งวัน ซึ่งผมรู้สึกว่านี่มันไม่ใช่ชีวิตเรา เราจะมานั่งโต๊ะอย่างนี้ไม่ได้ เราต้องขยับ ต้องเดินไปนู่น ไปนี่ เราก็เลยรู้สึกว่าถ้ามันมีโอกาสอะไรในชีวิตลองทำเลย แล้วตอนนั้นบังเอิญคือไปฝึกงานที่บริษัทนั้นแล้วมีพี่เขามาเห็นก็เอาไปประกวดหนุ่ม คลิโอ แต่เราก็ไม่ได้ที่1 นะ แต่หลังจากนั้นก็มีคนมาติดต่อให้ไปประกวดอีก ก็ประกวด M THAILAND ก็ชนะมาแล้วได้เป็นพระเอกครับ เห็นบอกว่าคุณพ่อไม่สนับสนุน ไม่อยากให้เรายุ่งในวงการบันเทิงเลย? ไม้ : คือคุณพ่อเขาทำงานราชการมา เขารู้สึกว่าอาชีพที่มีเงินเดือนมั่นคง แล้วเราจบวิศวะมาเกรดค่อนข้างดี ก็คิดว่าน่าจะทำทางนี้ได้ดี คุณพ่อก็รู้สึกว่าเสียดายความรู้ที่ไปเรียนมา ทำไมไม่ต่อยอดมัน แล้วทุกวันนี้คุณพ่อว่ายังไงบ้าง? ไม้ : คุณพ่อเฉยๆ ไปแล้ว ก็ชินที่ลูกเข้าวงการ แล้วบางทีก็ดีใจ ถามว่างานเป็นยังไงบ้าง แต่เขาก็จะไม่ได้มาวุ่นวายมาก เพราะคุณพ่อไม่ได้สนใจด้านนี้ แฟนคลับก็อยากให้ไม้ดังๆ? ไม้ : ผมว่าเรื่องดังเป็นเรื่องของโชค ของดวงด้วยนะ ไม่ใช่ว่าใครจะดังก็ได้ โอกาส เวลา แต่บอกตรงๆ ผมเป็นคนไม่ได้เชื่อเรื่องดวงขนาดนั้น แต่ผมเชื่อว่าดวงของผมโอกาสที่จะเข้ามาไม่ได้ว่าต้องไปทำบุญอะไรขนาดนั้น แต่น้องก็มีการปรับเปลี่ยนเรื่องของชื่อ? ไม้ : สื่ออาจจะงงๆ เพราะก่อนหน้านี้ผมใช้อีกชื่อนึง แล้วนี่ก็เป็นที่แรกที่มาพูดเลยว่าเปลี่ยนชื่อ แต่ออกเสียงเหมือนเดิมเพียงแต่ว่าเปลี่ยนให้สะกดง่ายขึ้น เพราะว่าชื่อเดิมคนสะกดผิดเยอะมาก อาจารย์เป็นหนึ่ง : อาจารย์ว่าน่าจะมีคนทักบ้างแหละ แต่จะบอกว่าเธอโชคดีมากที่เธอตัดสินใจเปลี่ยน การที่เธอตัดตัวอักษรบางตัวออกไป เท่ากุับตัดกาลกินีออกไป ตัดเรื่องของภาระ ตัดเรื่องของสิ่งต่างๆ การเริ่มต้นใหม่ในชีวิต การเปลี่ยนชื่อในลักษณะแบบนี้ ปิดท้ายด้วย ธ. คือ ธ.คนนิยม การเปลี่ยนชื่อในจังหวะที่ดี แต่การเปลี่ยนชื่อครั้งนี้นอกจากเปลี่ยนที่ทำงานแล้ว จะมีการเปลี่ยนที่อยู่อาศัย เป็นการเริ่มต้นใหม่ที่ดี ไม้มีผลกระทบจากโควิดบ้างไหม? ไม้ : ก็มีครับ เรื่องงานนี่แหละครับ ทุกคนเป็นเหมือนกันหมด หยุดถ่ายละครไป ช่วงที่หายไปมันคือรายได้เนอะ แล้วก็กิจกรรมอื่นๆ ที่เราจะได้ทำเราก็ไม่ได้ทำ รายได้มันหดหาย เราก็ได้รับผลกระทบอยู่แล้ว เพียงแต่ว่าผมเคยเจอเหตุการณ์แบบนี้มาแล้ว ตั้งแต่โควิดรอบแรก เราก็รู้ว่าจะรับมือกับมันยังไง เพราะมันมีอยู่ช่วงนึงชีวิตในวงการบันเทิงของผมมันขาดรายได้ไปเลย เพราะว่างานมันหยุดชะงัก เห็นเงินในบัญชีออกตลอด เราก็รู้เลยว่าถ้าเราเจอสถานการณ์แบบนี้เราจะรับมือยังไง รายได้ที่หายไปเท่าไหร่? ไม้ : ก็หลายล้าน รายได้ที่ควรจะเข้ามา คือมันไม่มีเงินเข้าเลย เงินก็ออกไปเป็นล้านๆ เราก็เลยรู้สึกว่านี่ไงที่แม่สอนมาตลอด ว่าอย่าใช้เงินฟุ่มเฟือย หลังจากนั้นผมรู้แล้วว่าจะต้องไม่ประมาท เพราะอะไรก็เกิดขึ้นได้ แล้วก็เตรียมตัวไว้ว่าถ้าเกิดเหตุการณ์แบบนี้อีก เรามีเงินเก็บพอไหม เงินสำรองพอไหมที่จะอยู่ได้ เห็นว่าคุณแม่ไปบวชชีตลอดชีวิตเลย? ไม้ : ตลอดชีวิตเลยถ้าไม่มีอะไรเปลี่ยนแปลง ต้องบอกว่าตั้งแต่ผมเด็กๆ เลยคุณแม่สนใจทางนี้ แล้วพอคุณแม่เกษียณก็มาเปิดร้านอาหารอยู่พักนึง ท่านคงรู้สึกเหนื่อย แล้วคงอยากจะไปปล่อยวาง ตัวผมเองอะไรที่ท่านทำแล้วสบายใจผมก็โอเคครับ ย้อนกลับไปที่ไม้บอกว่าถอดใจอยากออกจากวงการ แล้วเพราะอะไรที่ทำให้เรายืนอยู่ตรงนี้ได้? ไม้ : คือตอนนั้นเรารู้สึกว่าการแสดงของเรามันไม่ได้จริงๆ เลยจะไปทำอย่างอื่น แต่ว่าโชคดีที่มีผู้จัดเรียกเรากลับมาใช้ และให้โอกาสเราอีกครั้ง แล้วตอนนั้นเราก็กลับมาทบทวนตัวเองว่าเราต้องพัฒนาอะไรอีก ปรับปรุงการแสดงยังไงอีก โสดหรือไม่โสด? ไม้ : ใช้คำว่าโสดไม่สนิทได้ไหมครับ ก็มีคนคุยอยู่ ก็พูดเต็มปากไม่ได้ว่าเราโสดหรือไม่โสด ใช้คำว่าเพื่อนสนิทมากแล้วกัน ทำไมถึงไม่ใช้คำว่าแฟน? ไม้ : คืออะไรหลายๆ อย่าง ผมเป็นคนเลือกมาก เพราะเรารู้สึกว่าถ้าเราจะรักใครแล้วเรารักจริง แล้วเราต้องมั่นใจว่าคนนี้ใช่จริงๆ ผมมั่นใจว่าผมไม่ใช่ผู้ชายเจ้าชู้ สเปคยังไง? ไม้ : ตอนนี้หลังจากที่ผ่านอะไรมามากมาย ผมต้องบอกว่าขอคนที่ผมอยู่ด้วยแล้วผมสบายใจก็พอแล้ว ติดตามชมรายการ คุยแซ่บShow ทุกวันจันทร์-วันศุกร์ เวลา13.05-14.05 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama,https://www.naewna.com/entertain/608442,13_10_2021
ผวา‘พายุ’ถล่มซ้ำ!ชาวนาพิษณุโลกยอมขาดทุน จำใจเร่งเกี่ยวข้าว,"ผวาพายุถล่มซ้ำ!ชาวนาพิษณุโลกยอมขาดทุน จำใจเร่งเกี่ยวข้าว 12 ตุลาคม 2564 ผู้สื่อข่าวรายงานจาก จ.พิษณุโลก ว่า หลังจากพื้นที่ จ.พิษณุโลก มีฝนตกหนักตลอดค่ำคืนที่ผ่านมา ต่อเนื่องถึงวันนี้ ส่งผลให้ชาวนาในพื้นที่หมู่ 11 บ้านจูงนางนอก ต.ท่าทอง อ.เมือง จ.พิษณุโลก กว่า 20 ราย พื้นที่นาข้าวกว่า 2 พันไร่ จำใจต้องเกี่ยวข้าวหนีน้ำท่วมขัง ถึงแม้ว่าข้าวจะยังไม่ถึงอายุเก็บเกี่ยวก็ตาม โดยยอมขาดทุนดีกว่าปล่อยนาข้าวจมน้ำแล้วไม่เหลืออะไรเลย นายเมธาวี กาญจนเสน อายุ 42 ปี อยู่หมู่ 5 ต.ท่าทอง อ.เมือง จ.พิษณุโลก กล่าวว่า ตนทำนาข้าวพันธุ์ กข.81 ไว้บนพื้นที่ 28 ไร่ เริ่มปลูกเมื่อช่วงเดือนสิงหาคม ที่ผ่านมา มีกำหนดเก็บเกี่ยวในวันที่ 27 ตุลาคม 2564 แต่ช่วง 2-3 วันที่ผ่านมา จ.พิษณุโลก มีฝนตกทำให้นาข้าวในพื้นที่ประมาณ 2 พันไร่ มีน้ำท่วมขัง เพราะน้ำไม่สามารถระบายลงคลองบางแก้วได้ เพราะกรมชลประทานปิดประตูระบายน้ำคลองบางแก้ว เนื่องจากปริมาณน้ำจากสุโขทัยที่หลากเข้าพื้นที่ อ.บางระกำ ยังคงท่วมสูง เมื่อวานนี้ได้ว่าจ้างรถแบคโฮ มาทำคันกั้นน้ำและติดตั้งเครื่องสูบน้ำ 3 เครื่องเพื่อระบายน้ำออกจากนา หวังจะยืดอายุต้นข้าวให้ถึงช่วงเก็บเกี่ยว แต่เมื่อค่ำคืนที่ผ่านมาต่อเนื่องวันนี้ยังคงมีฝนตกหนักในพื้นที่ทำให้แนวคันดินพัง เครื่องสูบน้ำจมน้ำ คาดว่าจากอิทธิพลพายุคมปาซุ และกลัวพายุอีก 2 ลูกที่จะเข้ามาสมทบด้วย จึงต้องว่าจ้างรถเกี่ยวข้าวเข้ามาเก็บเกี่ยวก่อนกำหนด ดีกว่าปล่อยทิ้งให้จมน้ำ ส่วนข้าวที่เกี่ยวได้เป็นข้าวคุณภาพต่ำ ความชื้นจะสูงเนื่องจากเกี่ยวก่อนกำหนด คงต้องถูกตัดราคา ไม่น่าถึงตันละ 5,000 บาท ก็ต้องยอม ขอเกี่ยวข้าวถอนทุนคืนยังดีกว่านาข้าวเสียหายไปทั้งหมด ไม่ได้อะไรเลย นายเมธาวี กล่าว -005",https://www.naewna.com/local/608447,13_10_2021
โสดแล้วแซ่บมาก! 'มิน พีชญา'อวดหุ่นเซ็กซี่ในชุดบิกินี่สีดำ,12 ต.ค.64 เรียกว่ายิ่งโสดยิ่งแซ่บจริงๆ สำหรับนางเอกสาวสวย มิน พีชญา วัฒนามนตรี ที่ล่าสุดเจ้าตัวได้ลงรูปนุ่งบิกินีสีดำ พรางตาด้วยชุดคลุมตาข่ายแซ่บแบบทะลุทะลวงถึงทรวงใน เหมือนกับยกพริกมาทั้งสวนพร้อมแคปชั่นว่าถ้ามินดื้อต้องโดนอะไรค้าาาางานนี้ ไม้เรียวในมือผู้จัดการ อย่างพี่เอส สั่นถึงกับต้องเข้ามาคอมเมนต์ ว่าโดนไม้เรียวค่ะ​ ผจก. ไม่ให้ลงรูปเต็มตัวค่ะ,https://www.naewna.com/entertain/608450,13_10_2021
มวลน้ำจากโคราชถึงสุรินทร์ ทะลักท่วมหมู่บ้าน-นาข้าวหอมมะลิกว่าพันไร่,มวลน้ำจากโคราชถึงสุรินทร์ ทะลักท่วมหมู่บ้าน-นาข้าวหอมมะลิกว่าพันไร่ 12 ตุลาคม 2564 ผู้สื่อข่าวประจำจังหวัดสุรินทร์ รายงานว่า ขณะนี้มวลน้ำเหนือจากจังหวัดนครราชสีมา ไหลหลากตามแม่น้ำมูลมาถึงจังหวัดสุรินทร์แล้ว และส่งผลกระทบในหลายพื้นที่ โดยเฉพาะเขตเทศบาลตำบลยะวึก และตำบลกระเบื้อง ตำบลศรีณรงค์ อำเภอชุมพลบุรี ซึ่งเป็นพื้นที่ติดกับแม่น้ำมูล พบว่า นาข้าวหอมมะลิของเกษตรกรที่กำลังออกรวงสวยงาม ถูกน้ำทะลักเข้าท่วมจมอยู่ใต้น้ำเป็นบริเวณกว่า 1 พันไร่ นอกจากนั้นยังมีพืชผลทางการเกษตรอื่นๆถูกน้ำท่วมด้วย เช่น ไร่มันสำปะหลัง ขณะที่สะพานมิตรภาพบุรีรัมย์-สุรินทร์ ซึ่งเป็นเขตรอยต่อระหว่างตำบลกระเบื้อง กับ บ้านโรงเลื่อย อำเภอสตึก จังหวัดบุรีรัมย์ ที่คอสะพานฝั่งอำเภอสตึก น้ำมูลได้เอ่อท่วมถนนลาดยางเป็นระยะทางยาว เทศบาลตำบลสตึก ต้องนำเหล็กแผงกั้นมาตั้งกั้น และเตือนผู้ใช้เส้นทางระมัดระวังการขับขี่ ขณะที่ประชาชนกลุ่มวัยรุ่นหนุ่มสาวได้พากันมาถ่ายภาพ และลงเล่นน้ำกันอย่างสนุกสนาน ชาวนาบางรายได้ทยอยเกี่ยวข้าวที่ยังเขียวอยู่ เพื่อดีกว่าไม่ได้อะไรเลย เพราะน้ำได้ทะลักเข้าพื้นที่นาทุกวัน นางหนูดำ หยุดรัมย์อายุ 52 ปี อยู่บ้านท่าลาด หมู่ 3 ตำบลศรีณรงค์ อำเภอชุมพลบุรี กล่าวว่า แม้ข้าวจะยังเขียวอย่างไรก็ต้องเกี่ยว เพราะว่าถ้าไม่เกี่ยวก็คงจะไม่ได้อะไรเลย ซึ่งที่นาของตนติดลำห้วยประแดงพาย ที่เชื่อมต่อกับลำแม่น้ำมูลโดยตรง ทำให้มวลน้ำจำนวนมากทะลักเข้าพื้นที่นา ตนจึงจำใจเกี่ยวทั้งที่ไม่อยากจะเกี่ยวเลยสักนิด แต่จะทำอย่างไรได้ อย่างน้อยต่อไปตากแห้งพอได้ไว้รับประทาน ตนไม่มีที่นาเยอะเหมือนคนอื่นเขาก็มีแต่ที่นาติดลำห้วยทั้งนั้น ทั้งเหนื่อยใจ เสียใจ ไม่มีใครอยากให้มันเกิด ยามแล้งก็แล้งจนใจหาย ยามท่วมก็จะท่วมจนมิดต้นข้าว คิดมาแล้วท้อ 3-4 วันคงจะท่วมถึงหมู่บ้านแน่นอน ซึ่งพื้นที่ตรงนี้เคยถูกน้ำจากแม่น้ำมูลเอ่อท่วมหนักมาแล้วเมื่อปี 2553 ปีนั้นท่วมเป็นวงกว้างจนถึงในหมู่บ้าน นาข้าวได้รับความเสียหายจำนวนมาก ส่วนที่บริเวณสะพานข้ามแม่น้ำมูลวังทะลุ บ้านกระโพ ซึ่งเป็นพื้นที่มีน้ำจากต้นน้ำเทือกเขาพนมดงรัก อำเภอพนมดงรัก จังหวัดสุรินทร์ ไหลมาบรรจบกับแม่น้ำมูล และแม่น้ำชี ที่บริเวณโค้งแม่น้ำมูลเรียกว่า วังทะลุ พื้นที่หมู่บ้านช้าง บ้านตากลาง ตำบลกระโพ อำเภอท่าตูม จังหวัดสุรินทร์ ที่ต้องรับน้ำที่ไหลต่อจากเขตพื้นที่ อำเภอสตึก จังหวัดบุรีรัมย์ และอำเภอชุมพลบุรี จังหวัดสุรินทร์ ขณะนี้ระดับน้ำเริ่มสูงขึ้นจนล้นตลิ่งมาชนกับคันกั้นน้ำ และบางจุดน้ำไหลทะลักเข้าท่วมนาข้าวชาวบ้านเป็นบริเวณกว้างแล้วเช่นกัน นอกจากนั้นที่บริเวณศาลปู่ตา ซึ่งเป็นสถานที่ใช้ประกอบพิธีในการจัดกิจกรรมบวชนาคช้าง น้ำสูงขึ้นอย่างต่อเนื่องสูงถึงศาล และศาลาพักแล้ว และยังคงมีระดับสูงขึ้นอย่างต่อเนื่อง -005,https://www.naewna.com/local/608454,13_10_2021
กองปราบบุกบ้านล็อกตัวสามี ‘ซ้อปลา’รอดหวุดหวิด คาดยังกบดานสงขลา,"กองปราบบุกบ้านล็อกตัวสามี ซ้อปลารอดหวุดหวิด คาดยังกบดานสงขลา 12 ตุลาคม 2564 เจ้าหน้าที่ตำรวจกองกำกับการ 6 กองบังคับการปราบปราม (กก.6 บก.ป.) ร่วมกับตำรวจกองบังคับการปราบปรามอาชญากรรมทางเศรษฐกิจ (บก.ปอศ.) นำหมายจับของศาลอาญารัชดา เข้าตรวจค้นบ้านในพื้นที่หมู่ 8 ต.คลองรี อ.สทิงพระ จ.สงขลา เพื่อจับกุมนางสาวกมลวรรณ อายุ 25 ปี หรือ ซ้อปลา แม่ค้าออนไลน์เจ้าของเพจ ซ้อปลา มาดามลูกเหนียงและสามี คือ นายจตุพล อายุ 38 ปี ในข้อหาร่วมกันฉ้อโกงประชาชน , ร่วมกันกู้ยืมเงินที่เป็นการฉ้อโกงประชาชน แต่พบเพียงนายจตุพล อยู่ภายในบ้านเท่านั้น จากนั้นเจ้าหน้าที่ได้ขยายผลตรวจค้นที่บ้านอีกหนึ่งหลังในพื้นที่ ต.ป่าขาด อ.สิงหนคร จ.สงขลา ที่ทราบว่า ซ้อปลา ไปอาศัยอยู่ แต่ไม่พบตัวเช่นกัน คาดว่าสามีน่าจะส่งสัญญาณให้หลบหนีไปก่อนแล้ว เนื่องจากพบพิรุธสามีได้ลบไลน์ของ ซ้อปลา ทิ้งไปแล้ว เบื้องต้นตำรวจได้ควบคุมตัวนายจตุพล ไปทำบันทึกการจับกุมที่ สภ.ปากรอ อ.สิงหนคร และเตรียมควบคุมตัวไปดำเนินคดีที่กรุงเทพฯ ส่วน ซ้อปลา เจ้าหน้าที่คาดว่าน่าจะยังคงกบดานอยู่ในพื้นที่ จ.สงขลา และกำลังเร่งสืบสวนหาเบาะแสเพื่อจับกุมต่อไป หากไม่ยอมเข้ามอบตัว สำหรับคดีนี้สืบเนื่องจากมีผู้เสียหายกว่า 200 คน ทั้งในพื้นที่ จ.สงขลา และจังหวัดต่างๆเข้าแจ้งความกับตำรวจว่าถูก ซ้อปลา อมเงินจากการลงทุนแชร์ออนไลน์ และแชร์ทองมูลค่าความเสียหายราว 60 ล้านบาท ส่วนกรณีที่ ซ้อปลา ออกมาร้องเรียนว่าถูกตำรวจรีดเงิน 5 ล้านบาท แลกกับการปล่อยตัวหลังถูกตำรวจเข้าตรวจค้นที่บ้านพักยังอยู่ในกระบวนการสอบสวนข้อเท็จจริง ขณะที่คดี ซ้อปลา ถูก พ.ต.ท.ขวัญชาติ จันทะ สารวัตรกองกำกับการสืบสวนตำรวจภูธรจังหวัดสงขลา เข้าแจ้งความดำเนินคดีในข้อหาแจ้งความเท็จ พ.ร.บ.คอมพิวเตอร์ ฐานนำข้อมูลอันเป็นเท็จเข้าสู่ระบบคอมพิวเตอร์ และข้อหาหมิ่นประมาท ตำรวจอยู่ระหว่างรวบรวมพยานหลักฐาน เพื่อเรียกตัว ซ้อปลา และผู้ที่เกี่ยวข้องมาสอบสวน -005",https://www.naewna.com/local/608470,13_10_2021
'กาญจน์'พบติดเชื้อรายใหม่ 116 ราย เสียชีวิตเพิ่ม 4 ราย,"โควิด-19 จ.กาญจน์ ติดเชื้อรายใหม่ 116 ราย หายป่วย 145 ราย มีเหยื่อเสียชีวิตเพิ่ม 4 ราย 12ต.ค.64ศูนย์ปฏิบัติการแก้ไขปัญหาจากโรคติดเชื้อไวรัสโคโรนา2019 (COVID-19)จังหวัดกาญจนบุรี รายงานสถานการณ์การแพร่ระบาดของโรคติดเชื้อโควิด-19ในพื้นที่จังหวัดกาญจนบุรี ประจำวันที่ 12 ต.ค.64 พบผู้ติดเชื้อรายใหม่ จำนวน116ราย ทั้งหมดตรวจหาเชื้อในรูปแบบRT-PCRแยกเป็นผู้ติดเชื้อภายในจังหวัด จำนวน114ราย นอกพื้นที่จังหวัด จำนวน 1 ราย สถานประกอบการ 2 ราย รวมผู้ป่วยสะสมทั้งภายในจังหวัด นอกจังหวัด และเรือนจำกระทรวงยุติธรรม ตั้งแต่วันที่6เม.ย.จนถึงปัจจุบัน จำนวน18,978ราย หายป่วย จำนวน145ราย หายป่วยสะสม จำนวน16,113ราย รักษาอยู่โรงพยาบาล จำนวน2,691ราย เสียชีวิต 4 ราย เป็นชาว อ.เมืองกาญจนบุรี 2 ราย อ.ท่ามะกา จำนวน 2 ราย รวมเสียชีวิตสะสม จำนวน174ราย สำหรับผู้ป่วยติดเชื้อและเสียชีวิตสะสมเฉพาะในพื้นที่จังหวัดกาญจนบุรี ทั้ง13อำเภอ ดังนี้ อ.สังขละบุรี ติดเชื้อ สะสมจำนวน1,661รายเสียชีวิตสะสม 14ราย อ.ทองผาภูมิ ติดเชื้อสะสม 1,055 รายเสียชีวิตสะสม จำนวน7ราย อ.ศรีสวัสดิ์ ติดเชื้อ สะสม จำนวน182รายเสียชีวิตสะสม 0 ราย อ.หนองปรือ ติดเชื้อ สะสมจำนวน365รายเสียชีวิตสะสม จำนวน6ราย อ.เลาขวัญ ติดเชื้อ สะสม จำนวน328รายเสียชีวิตสะสม จำนวน3ราย อ.บ่อพลอย ติดเชื้อ สะสมจำนวน488รายเสียชีวิตสะสม10ราย อ.ห้วยกระเจา ติดเชื้อ สะสม จำนวน74รายเสียชีวิตสะสม จำนวน1ราย อ.ไทรโยค ติดเชื้อ สะสม จำนวน 1,037 รายเสียชีวิต สะสม จำนวน 13 ราย อ.พนมทวน ติดเชื้อ สะสม จำนวน526รายเสียชีวิตสะสม จำนวน3ราย อ.ด่านมะขามเตี้ย ติดเชื้อ สะสม จำนวน234รายเสียชีวิตสะสม จำนวน2ราย อ.ท่าม่วง ติดเชื้อ สะสม จำนวน 1,922 เสียชีวิตสะสม จำนวน10ราย อ.เมืองกาญจนบุรี ติดเชื้อ สะสมจำนวน3,910รายเสียชีวิต 2 ราย สะสม40ราย และ อ.ท่ามะกา ติดเชื้อสะสม จำนวน 5,175 ราย เสียชีวิต 2 ราย สะสม จำนวน 49 ราย",https://www.naewna.com/local/608468,13_10_2021
'เกาหลีใต้'เตรียมบริจาควัคซีนโควิด-19 ให้ ‘เวียดนาม-ไทย’,"12 ต.ค.64 กระทรวงการต่างประเทศเกาหลีใต้ เปิดเผยการบริจาควัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ของแอสตราเซเนกา ให้เวียดนาม 1.1 ล้านโดส และไทย 470,000 โดส ซึ่งมีกำหนดจัดส่งถึงปลายทางวันพุธ (13 ต.ค.) กระทรวงฯ ระบุว่ารัฐบาลจะเดินหน้าบริจาควัคซีนป้องกันโรคโควิด-19 ให้ประเทศอื่นๆ เพื่อมีส่วนร่วมเอาชนะการแพร่ระบาดของโรคโควิด-19 ทั่วโลก โดยการคัดเลือกประเทศเพื่อบริจาควัคซีนให้นั้นขึ้นอยู่กับการพิจารณาคำขอวัคซีน ความปลอดภัยของชาวเกาหลีใต้ที่อาศัยอยู่ในต่างประเทศ นโยบายต่างประเทศ และสถานการณ์โรคโควิด-19 อนึ่ง เกาหลีใต้มีประชาชนฉีดวัคซีนป้องกันโรคโควิด-19 โดสแรกแล้วร้อยละ 77.9 ของประชากรทั้งหมด และฉีดครบโดสแล้วร้อยละ 59.6 ที่มาxinhuathai",https://www.naewna.com/inter/608485,13_10_2021
'ญี่ปุ่น'จะเริ่มฉีดวัคซีนโควิด-19 ‘โดสกระตุ้น’ ธ.ค.นี้,12 ต.ค.64 สำนักข่าซินหัวรายงานว่า ฟุมิโอะ คิชิดะ นายกรัฐมนตรีญี่ปุ่น เปิดเผยว่ารัฐบาลกำลังวางแผนเริ่มฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) โดสที่ 3 หรือโดสกระตุ้น ให้กับประชาชนในเดือนธันวาคมนี้ เมื่อเดือนที่แล้ว กระทรวงสาธารณสุขญี่ปุ่นตัดสินใจฉีดวัคซีนป้องกันโรคโควิด-19 โดสกระตุ้น แก่ผู้ที่ฉีดวัคซีนโดสที่ 2 มาแล้วอย่างน้อย 8 เดือน โดยให้เหตุผลว่าการศึกษาพบว่าแอนติบอดีป้องกันโรคโควิด-19 จะลดระดับลงเมื่อเวลาผ่านไป คิชิดะกล่าวระหว่างการประชุมสภาว่าญี่ปุ่นจะเตรียมความพร้อมต่างๆ โดยตั้งเป้าว่าจะเริ่มได้เร็วสุดในเดือนธันวาคม ญี่ปุ่นเริ่มฉีดวัคซีนป้องกันโรคโควิด-19 ให้กับบุคลากรทางการแพทย์เมื่อเดือนกุมภาพันธ์ จากนั้นจึงขยายให้ครอบคลุมผู้ที่มีอายุ 65 ปีขึ้นไป เมื่อช่วงฤดูใบไม้ผลิ ก่อนจะฉีดให้กับผู้ที่มีโรคประจำตัว และประชาชนทั่วไปเป็นลำดับสุดท้าย ญี่ปุ่นเริ่มฟื้นกิจกรรมทางเศรษฐกิจและสังคมกลับมาสู่ระดับก่อนการแพร่ระบาด ตั้งแต่วันที่ 1 ต.ค. หลังจากยกเลิกภาวะฉุกเฉินที่ใช้ในกรุงโตเกียวและอีก 18 จังหวัด ท่ามกลางจำนวนผู้ป่วยที่ลดลงทั่วประเทศ ทว่า ผู้เชี่ยวชาญด้านสาธารณสุขเตือนถึงการแพร่ระบาดระลอกใหม่ที่อาจเกิดขึ้นได้ในฤดูหนาว เนื่องจากมีผู้คนออกเดินทางท่องเที่ยวกันมากขึ้น ที่มาxinhuathai,https://www.naewna.com/inter/608491,13_10_2021
เตือนฤทธิ์‘คมปาซุ’! ปภ.แจ้งทุกจังหวัดเฝ้าระวัง 24 ชม. ช่วง 13-14 ต.ค.นี้,เตือนฤทธิ์คมปาซุ! ปภ.แจ้งทุกจังหวัดเฝ้าระวัง 24 ชม. ช่วง 13-14 ต.ค.นี้ เมื่อเวลา 19.20 น.วันที่ 12 ตุลาคม 2564 กระทรวงมหาดไทย โดยกรมป้องกันและบรรเทาสาธารณภัย (ปภ.) ในฐานะกองอำนวยการป้องกันและบรรเทาสาธารณภัยกลาง (กอปภ.ก.) ได้ติดตามสภาวะอากาศและพิจารณาปัจจัยเสี่ยง ประกอบกับกรมอุตุนิยมวิทยาได้มีประกาศฉบับที่ 3 (171/2564) ลงวันที่ 12 ตุลาคม 2564 เวลา 17.00 น. แจ้งว่า พายุโซนร้อน คมปาซุ บริเวณทะเลจีนใต้ตอนบน มีความเร็วลมสูงสุดใกล้ศูนย์กลางประมาณ 100 กิโลเมตรต่อชั่วโมง กำลังเคลื่อนตัวทางทิศตะวันตก คาดว่าจะเคลื่อนผ่านเกาะไหหลำ สาธารณรัฐประชาชนจีน และขึ้นฝั่งสาธารณรัฐสังคมนิยมเวียดนามตอนบน ในวันที่ 13-14 ตุลาคม 2564 โดยจะอ่อนกำลังลงตามลำดับ ทำให้ประเทศไทยมีฝนเพิ่มขึ้นและมีฝนตกหนักถึงหนักมากบางแห่ง บริเวณภาคตะวันออกเฉียงเหนือ ทั้งนี้ ร่องมรสุมพาดผ่านภาคกลางและภาคตะวันออกเฉียงเหนือตอนล่าง ในขณะที่มรสุมตะวันตกเฉียงใต้กำลังแรงพัดปกคลุมทะเลอันดามัน ภาคใต้ และอ่าวไทย ทำให้มีฝนตกหนักถึงหนักมากบางแห่ง บริเวณภาคเหนือตอนล่าง ภาคตะวันออกเฉียงเหนือตอนล่าง ภาคกลาง และภาคใต้ฝั่งตะวันตก ส่วนคลื่นลมบริเวณทะเลอันดามันและอ่าวไทยตอนบนมีคลื่นสูง 2-3 เมตร ส่วนอ่าวไทยตอนล่างมีคลื่นสูง 2 เมตร บริเวณที่มีฝนฟ้าคะนองคลื่นสูงมากกว่า 3 เมตร กอปภ.ก. จึงได้แจ้งให้ทุกจังหวัด และศูนย์ป้องกันและบรรเทาสาธารณภัยเขตเฝ้าระวังและติดตามสถานการณ์อย่างใกล้ชิด ในช่วงวันที่ 13-14 ตุลาคม 2564 โดยจัดเจ้าหน้าที่ติดตามสถานการณ์และข่าวสารจากกรมอุตุนิยมวิทยาตลอด 24 ชั่วโมง และประสานองค์กรปกครองส่วนท้องถิ่นแจ้งเตือนประชาชนในพื้นที่เสี่ยงภัยทราบล่วงหน้า โดยเฉพาะพื้นที่เสี่ยงภัยและพื้นที่ที่มีปริมาณน้ำสะสม ให้จัดเตรียมเครื่องมือเครื่องจักรกลสาธารณภัยและทีมปฏิบัติการเข้าประจำพื้นที่เสี่ยงให้พร้อมเผชิญเหตุและช่วยเหลือประชาชนในพื้นที่ทันที นอกจากนี้ หากมีแนวโน้มจะเกิดสถานการณ์รุนแรงในพื้นที่ ให้จังหวัดดำเนินการตามแผนเผชิญเหตุอย่างเคร่งครัด ทั้งนี้ ขอให้ประชาชนติดตามพยากรณ์อากาศ สถานการณ์ภัย และข้อมูลข่าวสารจากทางราชการอย่างใกล้ชิด โดยเฉพาะผู้ที่อยู่ในพื้นที่เสี่ยงภัยให้เตรียมความพร้อมมือสถานการณ์ภัยที่อาจเกิดขึ้น หากได้รับความเดือดร้อนจากสามารถแจ้งเหตุและขอความช่วยเหลือทางไลน์ ปภ.รับแจ้งเหตุ1784 โดยเพิ่มเพื่อน Line ID @1784DDPM และแอปพลิเคชัน พ้นภัย รวมถึง สายด่วนนิรภัย1784 ตลอด 24 ชั่วโมง เพื่อประสานให้การช่วยเหลือโดยด่วนต่อไป -005,https://www.naewna.com/local/608493,13_10_2021
ป.ป.ช.ตีตกคดี'บิ๊กติ๊ก'ซุกทรัพย์สิน ระบุขาดเจตนาจงใจปกปิด,เมื่อวันที่ 12 ตุลาคม 2564 รายงานข่าวจากคณะกรรมการป้องกันและปราบปรามการทุจริตแห่งชาติ (ป.ป.ช.) แจ้งว่า ในการประชุมคณะกรรมการ ป.ป.ช.วันนี้ ที่ประชุม ป.ป.ช.ได้หยิบยกคดีที่ พล.อ.ปรีชา จันทร์โอชา อดีตปลัดกระทรวงกลาโหม น้องชาย พล.อ.ประยุทธ์ จันทร์โอชา นายกรัฐมนตรี และรมว.กลาโหม ถูกแจ้งข้อกล่าวหาปกปิดบัญชีทรัพย์สินในส่วนของรายการบ้านและที่ดิน มาพิจารณา ก่อนจะมีมติ 8 ต่อ 1 ตีตกข้อกล่าวหาดังกล่าว เนื่องจากเห็นว่า สิ่งที่ พล.อ.ปรีชา ชี้แจงแก้ข้อกล่าวหาฟังขึ้น โดย พล.อ.ปรีชา ชี้แจงว่า เหตุที่ไม่แจ้งบัญชีทรัพย์สินบ้านและที่ดินต่อ ป.ป.ช.เนื่องจากขณะนั้นบ้านหลังดังกล่าวยังสร้างไม่เสร็จ จึงเข้าใจผิดว่า ยังไม่ต้องแจ้งต่อ ป.ป.ช.ซึ่งเมื่อดูข้อเท็จจริงแล้ว ป.ป.ช.เห็นว่า พล.อ.ปรีชา ขาดเจตนาจงใจปกปิด และเมื่อดูทรัพย์สินทั้งหมดแล้ว ไม่ได้ทำให้ทรัพย์สิน พล.อ.ปรีชา งอกเงยผิดปกติ จึงมีมติตีตกข้อกล่าวหาดังกล่าว (ข่าวที่เกี่ยวข้อง : 'บิ๊กติ๊ก'น้องชายนายกฯ เข้าชี้แจง ป.ป.ช.คดียื่นทรัพย์สินเท็จ) - 006,https://www.naewna.com/politic/608498,13_10_2021
ไอจีสะเทือน! 'แพง ภิชาภัช'อวดหุ่นสะบึ้มในชุดว่ายน้ำสุดฮอต,12 ต.ค.64เป็นอีกหนึ่งดาราสาวที่มีของดีไม่แพ้คนอื่นเลย สำหรับนักล่าสุดเจ้าตัวอวดสัดส่วนปังเป๊ะสวมบิกินีสีขาวสาวแพง ภิชาภัช มหาทิตยากุลเพราะด้วยหน้าตาที่สวยคม ผิวเนียนสวยสีน้ำผึ้ง และรูปร่างสัดส่วนที่เป๊ะปังล่าสุดเจ้าตัวอวดสัดส่วนปังเป๊ะสวมบิกินีสีขาวแชะภาพริมสระว่ายน้ำ จนชาวเน็ตกระหน่ำไลค์แบบรัวๆ เลยทีเดียว,https://www.naewna.com/entertain/608500,13_10_2021
‘ธรรมนัส’ลุยต่อช่วยน้ำท่วม ตกผลึกความคิด ปิ๊งไอเดียแก้ปัญหาเป็นระบบ,"ธรรมนัสลุยต่อช่วยน้ำท่วม ตกผลึกความคิด ปิ๊งไอเดียแก้ปัญหาเป็นระบบ 12 ตุลาคม 2564 ร.อ.ธรรมนัส พรหมเผ่า เลขาธิการพรรคพลังประชารัฐ (พปชร.)ในฐานะประธานมูลนิธิธรรมนัส พรหมเผ่า เพื่อการกุศล ยังคงลงพื้นที่ประสบภาวะน้ำท่วมอย่างต่อเนื่อง ล่าสุด ร.อ.ธรรมนัส โพสต์ภาพ พร้อมข้อความผ่านเฟซบุ๊ก มีเนื้อหาดังนี้... วันนี้ผมนำสิ่งของจำเป็นมาช่วยเหลือชาวบ้านที่ประสบภัยน้ำท่วมชุมชน บ้านหนองหมู ตำบล บางโขมด จังหวัด สระบุรี โดยระดับน้ำสูงถึง 2 เมตร สร้างความเดือดร้อนให้ชาวบ้านอย่างหนัก โดยผมได้นั่งเรือเข้าไปส่งถุงยังชีพให้กับผู้ประสบภัยน้ำท่วมด้วยตัวผมเอง พร้อมกับถือโอกาสนี้พาเพื่อนสมาชิกสภาผู้แทนราษฎร , สมาชิกสภาจังหวัด หลายท่านมาร่วมกันมอบและรับฟังปัญหาของพี่น้องประชาชนเพื่อที่จะได้นำปัญหาไปดำเนินการแก้ไขในระยะยาว และ ผลักดันการช่วยเหลือเยียวยาให้กับพี่น้องประชาชนชาวสระบุรี ที่ได้รับความเดือดร้อนในตอนนี้ โดยผมคิดว่าเราควรจะแก้ปัญหาน้ำท่วมอย่างเป็นระบบและเป็นรูปธรรม ต้องใช้งบประมาณส่วนกลางลงแก้ไข เพราะงบประมาณท้องถิ่นไม่สามารถครอบคลุมและไม่เพียงพอต่อการแก้ไขปัญหาให้แก่พ่อแม่พี่น้องประชาชนในระยะยาว และหลังจากที่สามารถแก้ไขปัญหาได้แล้วในอนาคต ก็ควรจะนำงบประมาณของแต่ละปี นำไปใช้พัฒนาชีวิตความเป็นอยู่ของให้พี่น้องประชาชนให้ดียิ่งขึ้นด้วยครับ ผมจะพยายามแก้ไขปัญหาต่างๆให้พ่อแม่พี่น้องอย่างเอาจริงเอาจังครับ ขอเป็นกำลังใจให้ผู้ประสบภัยน้ำท่วมทั้งประเทศนะครับ -005",https://www.naewna.com/politic/608502,13_10_2021
อะเมสซิ่ง! นทท.แห่ป้อนอาหารปลาได้ถึงปาก ทางเดินลงโป๊ะ'วัดพนัญเชิงวรวิหาร',เมื่อวันที่ 12 ตุลาคม 2564 พระเมธีวราภรณ์ พระเมธีวราภรณ์ รองเจ้าคณะจังหวัดพระนครศรีอยุธยา รองเจ้าอาวาสวัดพนัญเชิงวรวิหาร เปิดเผยว่า หลังจากระดับน้ำในแม่น้ำป่าสัก เพิ่มสูงขึ้น จนทำให้สะพานทางเดินลงไปยังโป๊ะเพื่อให้อาหารปลาจมน้ำ แต่ที่น่าสนใจก็คือ มีปลาขึ้นมาว่ายน้ำในทางเดินจำนวนมากซึ่งนักท่องเที่ยวที่มาให้อาหารปลาสามารถลงไปเดินทางเดินพร้อมให้อาหารกับปลาที่ว่ายอยู่บนโป๊ะ ทำให้มีนักท่องเที่ยวจำนวนมากต่างมาให้ปลาบริเวณทางลงดังกล่าวโดยนักท่องเที่ยวสามารถป้อนอาหารได้ถึงปากรวมถึงสามารถให้อาหารปลาโดยรอบได้ ทั้งนี้ ผู้สนใจสามารถมาชมและอาหารปลาได้ที่วัดพนัญเชิงวรวิหาร ตั้งแต่เวลา 08.00 น.ถึง 17.00 น.ทุกวัน - 006,https://www.naewna.com/likesara/608505,13_10_2021
ประกาศฉบับ23! เช็คพื้นที่เสี่ยงฝนตกหนัก 13-20 ต.ค. แม้กอนช.คาด‘คมปาซุ’อ่อนกำลัง,ประกาศฉบับ23! เช็คพื้นที่เสี่ยงฝนตกหนัก 13-20 ต.ค. แม้กอนช.คาดคมปาซุอ่อนกำลัง 12 ตุลาคม 2564 นายชยันต์ เมืองสง รองเลขาธิการสำนักงานทรัพยากรน้ำแห่งชาติ (สทนช.) ในฐานะเลขานุการกองอำนวยการน้ำแห่งชาติ (กอนช.) เปิดเผยว่า กอนช. ออกประกาศฉบับที่ 23/2564 เรื่องเฝ้าระวังพื้นที่เสี่ยงน้ำหลาก ดินถล่ม น้ำล้นอ่างเก็บน้ำ และน้ำล้นตลิ่ง โดยตามประกาศกรมอุตุนิยมวิทยา ฉบับที่ 3 วันที่ 12 ตุลาคม 2564 พายุโซนร้อนกำลังแรง คมปาซุ บริเวณทะเลจีนใต้ตอนบน คาดว่าจะเคลื่อนขึ้นฝั่งบริเวณประเทศเวียดนามตอนบน ในช่วงวันที่ 13 -14 ตุลาคม 2564 โดยจะอ่อนกำลังลง และทำให้ภาคตะวันออกเฉียงเหนือมีฝนตกหนักถึงหนักมากบางแห่ง ประกอบกับในช่วงวันที่ 12-16 ตุลาคม 2564 ร่องมรสุมจะพาดผ่านภาคเหนือตอนล่าง ภาคกลาง ภาคตะวันออก และภาคตะวันออกเฉียงเหนือตอนล่าง ในขณะที่มรสุมตะวันตกเฉียงใต้กำลังแรง ทำให้ภาคเหนือตอนล่าง ภาคตะวันออกเฉียงเหนือตอนล่าง ภาคกลาง ภาคตะวันออก และภาคใต้ฝั่งตะวันตก มีฝนตกหนักถึงหนักมากบางพื้นที่ กองอำนวยการน้ำแห่งชาติ ได้ประเมินและวิเคราะห์สถานการณ์น้ำจากฝนคาดการณ์ (ONE MAP) ของกรมอุตุนิยมวิทยาและสถาบันสารสนเทศทรัพยากรน้ำ (องค์การมหาชน) และพื้นที่เสี่ยงเฝ้าระวังดินถล่มและน้ำป่าไหลหลากของกรมทรัพยากรน้ำ และกรมทรัพยากรธรณี ซึ่งได้ประกาศพื้นที่เฝ้าระวังเสี่ยงอุทกภัย ในช่วงวันที่ 11 – 16 ตุลาคม 2564 ตามประกาศกองอำนวยการน้ำแห่งชาติ ฉบับที่ 22/2564 เมื่อวันที่ 9 ตุลาคม 2564 ทั้งนี้ จึงขอเน้นย้ำยังคงให้ติดตามสถานการณ์ซึ่งยังมีพื้นที่เสี่ยงเฝ้าระวัง ในช่วงวันที่ 13-20 ตุลาคม 2564 ดังนี้ 1. เฝ้าระวังน้ำหลาก ดินถล่ม บริเวณภาคตะวันออก จังหวัดนครนายก ปราจีนบุรี สระแก้ว จันทบุรี และตราด ภาคตะวันตก จังหวัดกาญจนบุรี ราชบุรี และเพชรบุรี ภาคใต้ จังหวัดระนอง และพังงา 2. เฝ้าระวังระดับน้ำในอ่างเก็บน้ำขนาดใหญ่และขนาดกลางที่มีปริมาณน้ำมากกว่าร้อยละ 80 และมีแนวโน้มเพิ่มสูงขึ้น เสี่ยงน้ำล้น กระทบพื้นที่บริเวณท้ายอ่างเก็บน้ำ ในภาคตะวันออกเฉียงเหนือ (จังหวัดนครราชสีมา สุรินทร์ บุรีรัมย์ ศรีสะเกษ และสกลนคร) ภาคตะวันออก (จังหวัดนครนายก ปราจีนบุรี สระแก้ว ชลบุรี ระยอง จันทบุรี และตราด) ภาคกลาง (จังหวัดนครสวรรค์ ลพบุรี และสระบุรี) ภาคตะวันตก (จังหวัดกาญจนบุรี ราชบุรี และเพชรบุรี) 3. เฝ้าระวังระดับน้ำล้นตลิ่ง และสถานการณ์น้ำท่วมขังบริเวณที่ลุ่มต่ำมีแนวโน้มเพิ่มสูงขึ้น 3.1 ภาคตะวันออกเฉียงเหนือ บริเวณแม่น้ำมูล อำเภอประโคนชัย อำเภอสตึก และอำเภอคูเมือง จังหวัดบุรีรัมย์ อำเภอชุมพลบุรี และอำเภอท่าตูม จังหวัดสุรินทร์ อำเภอเมืองศรีสะเกษ และอำเภอราษีไศล จังหวัดศรีสะเกษ 3.2 ภาคกลาง บริเวณแม่น้ำป่าสัก อำเภอท่าเรือ จังหวัดพระนครศรีอยุธยา และอำเภอเมืองสระบุรี จังหวัดสระบุรี แม่น้ำลพบุรี อำเภอเมืองลพบุรี จังหวัดลพบุรี แม่น้ำท่าจีน อำเภอสองพี่น้อง จังหวัดสุพรรณบุรี ในการนี้ เพื่อเป็นการเตรียมความพร้อมรับมือ ขอให้หน่วยงานที่เกี่ยวข้องโปรดดำเนินการ ดังนี้ 1. ติดตามสภาพอากาศและสภาพน้ำอย่างต่อเนื่อง โดยเฉพาะพื้นที่ที่มีฝนตกสะสมมากกว่า 90 มิลลิเมตร ในช่วงเวลา 24 ชั่วโมง และพื้นที่จุดเสี่ยงที่เคยเกิดน้ำท่วมขังอยู่เป็นประจำ 2. ปรับแผนบริหารจัดการน้ำในแหล่งน้ำที่มีปริมาณน้ำมากกว่าร้อยละ 80 หรือเกณฑ์ควบคุมสูงสุด (Upper Rule Curve) ให้เหมาะสมและสอดคล้องกับสถานการณ์น้ำ พร้อมพิจารณาบริหารจัดการเขื่อนระบายน้ำและประตูระบายน้ำ เพื่อพร่องน้ำและเร่งระบายน้ำในลำน้ำ แม่น้ำ รวมทั้งใช้พื้นที่ลุ่มต่ำเป็นแก้มลิงหน่วงน้ำและรองรับน้ำหลาก 3. ตรวจสอบความมั่นคงแข็งแรงและความสามารถใช้งานของอ่างเก็บน้ำ อาคารบังคับน้ำ และติดตาม ตรวจสอบ ซ่อมแซม แนวคันบริเวณริมแม่น้ำและกำจัดสิ่งกีดขวางทางน้ำ เพื่อเตรียมความพร้อมรับน้ำหลากป้องกันน้ำท่วม ให้สามารถใช้งานได้อย่างมีประสิทธิภาพ 4. เตรียมแผนรับสถานการณ์น้ำหลาก เตรียมความพร้อมบุคลากร เครื่องจักรเครื่องมือ รวมถึงความพร้อมของระบบสื่อสารสำรอง เพื่อบูรณาการความพร้อมให้ความช่วยเหลือและบรรเทาผลกระทบต่อประชาชนได้ทันที 5. ประชาสัมพันธ์สถานการณ์น้ำ และแจ้งเตือนล่วงหน้า ให้ประชาชนที่คาดว่าจะได้รับผลกระทบ เตรียมพร้อมในการอพยพได้ทันท่วงทีหากเกิดสถานการณ์ -005,https://www.naewna.com/local/608506,13_10_2021
มาแล้ว! สธ.เปิดวัคซีนไขว้สูตรใหม่ เตรียมชงศบค.ชุดใหญ่ไฟเขียว,"สธ.เปิดวัคซีนไขว้สูตรใหม่แอสตราฯเข็ม1-ไฟเซอร์เข็ม 2 ยืนยันแล้วปลอดภัยสามารถสร้างภูมิคุ้มกันโควิดได้ดี เตรียมเสนอเข้าศบค.ขอไฟเขียวก่อนประกาศใช้ ส่วนสูตรซิโนแวคเข็ม 1 และแอสตราเซเนกา เข็ม 2ยังเป็นสูตรหลักของประเทศพร้อมเร่งฉีดวัคซีนจังหวัดชายแดนใต้ สกัดโควิดที่กำลังระบาดรุนแรง คาดปลายปีจะฉีดได้ครอบคลุมประชากรร้อยละ 70 เมื่อวันที่ 12 ตุลาคม 2564ที่ศูนย์แถลงข่าวสถานการณ์โรคติดเชื้อไวรัสโคโรนา 2019 กระทรวงสาธารณสุข จ.นนทบุรี นพ.เฉวตสรร นามวาท ผู้อำนวยการกองควบคุมโรคและภัยสุขภาพในภาวะฉุกเฉิน กรมควบคุมโรค แถลงสถานการณ์โรคโควิด-19 และการฉีดวัคซีนโควิด-19 ว่าวัคซีนสูตรไขว้ซิโนแวคเข็ม 1 และ แอสตราเซเนกา เข็ม 2 ยังเป็นสูตรหลักที่ใช้ฉีดให้กับคนไทย เนื่องจากผลทางวิชาการพบว่า วัคซีนสูตรนี้สามารถกระตุ้นภูมิได้สูง และภูมิขึ้นสูงได้ในเวลารวดเร็วเพียง 3-4 สัปดาห์ ซึ่งเร็วกว่าการฉีดยี่ห้อเดียวกัน 2 เข็มมาก โดยทุกคนจะได้รับวัคซีนเข็มกระตุ้นเมื่อถึงเวลา ส่วนวัคซีนสูตรไขว้ซิโนแวคตามด้วยแอสตราเซนเนก้า กระตุ้นภูมิคุ้มกันได้สูงและรวดเร็ว ยังไม่จำเป็นต้องฉีดกระตุ้น แต่เวลาผ่านไป 3-6 เดือนอาจจะลดลง จะมีการพิจารณาฉีดกระตุ้น สำหรับวัคซีนสูตรแอสตราเซนเนก้าตามด้วยไฟเซอร์ เป็นสูตรใหม่ที่ใช้ได้ในกรณีจำเป็น และจะมีการเสนอ ศบค.พิจารณาสูตรไขว้เพิ่มเติม ในวันที่ 14 ตุลาคมนี้ ทั้งนี้ สูตรวัคซีนทุกสูตรที่ประกาศใช้ผ่านการพิจารณาจากคณะกรรมการวิชาการแล้วว่ามีความปลอดภัยและมีประสิทธิภาพส่วนการจะฉีดวัคซีนสูตรใดขึ้นกับการบริหารจัดการวัคซีนที่มีในช่วงเวลานั้น แต่ไม่ว่าฉีดสูตรใดยังต้องป้องกันตนเองขั้นสูงสุด นพ.เฉวตสรรกล่าว พร้อมระบุว่า สำหรับการระบาดรุนแรงในจังหวัดชายแดนภาคใต้ช่วงนี้ จะมีกาจัดสรรวัคซีนลงไปเพิ่มขึ้น เร่งฉีดต่อเนื่องและสร้างระบบให้เข้าถึงประชาชนอย่างรวดเร็ว คาดว่าปลายปีจะฉีดได้ครอบคลุมประชากรร้อยละ 70 ซึ่งปัจจุบันฉีดแล้ว 1.5 ล้านโดส จากจำนวนประชากร 3.5 ล้านคน ส่วนรัฐบาลจะเปิดประเทศ 1 พฤศจิกายนนี้ รับนักท่องเที่ยวต่างชาติ จะต้องมีมาตรการ รองรับ เช่นกำหนดประเทศต้นทางที่จะเปิดรับ หลักฐานการฉีดวัคซีน และประเทศที่มีอัตราการฉีดวัคซีนสูง ส่วนไทยจะเร่งฉีดวัคซีนให้กับผู้ประกอบการท่องเที่ยว โดยเฉพาะจังหวัดที่ยังมีอัตราการฉีดวัคซีนต่ำ เพื่อรองรับการเปิดประเทศด้วย ทั้งนี้ เดือน พ.ย.นี้ ตามแผนจะมีวัคซีนแอสตราฯเข้ามา 13 ล้านโดส ,ไฟเซอร์ 10 ล้านโดส ส่วน ธ.ค.แอสตราฯ14 ล้านโดส และไฟเซอร์ 10 ล้านโดส ทั้งปี 2564 คือ ก.พ.- ธ.ค.จะมีวัคซีนเข้ามาทั้งสิ้น 127.1 ล้านโดส รวมกับวัคซีนทางเลือกเป็น 179.1 ล้านโดส ซึ่งปัจจุบันคนไทยฉีดวัคซีนเข็ม 1 ไปแล้วกว่า 35 ล้านคน ร้อยละ 49.2 ได้รับเข็ม 2 กว่า 23.7 ล้านคน หรือร้อยละ 33 และกระตุ้น เข็ม 3 กว่า 1.77 ล้านคน หรือร้อยละ 2.5 -001",https://www.naewna.com/local/608504,13_10_2021
‘อุดรธานี’สั่งปิด‘บ้านดงน้อย’ 14 วัน หลังโควิดลามติดเชื้อทะลุร้อยราย,อุดรธานีสั่งปิดบ้านดงน้อย 14 วัน หลังโควิดลามติดเชื้อทะลุร้อยราย 12 ตุลาคม 2564 ผู้สื่อข่าวรายงานจาก จ.อุดรธานี ว่า บ้านดงน้อย ต.เมืองเพีย อ.กุดจับ จ.อุดรธานี ที่ก่อนหน้านี้ได้มีการปิดทางเข้าออกหมู่บ้าน 3 จุด ตลอด 24 ชม. เนื่องจากสถานการณ์โควิด มีการตั้งเวรยามในชุมชนหมู่บ้านและตำบล ทำให้การเดินเข้าออกมีความลำบาก และนายสยาม ศิริมงคล ผู้ว่าราชการจังหวัดอุดรธานี ได้เดินทางไปเยี่ยมและได้มอบอาหารและถุงยังชีพเพื่อช่วยชาวบ้าน ที่มีอยู่ประมาณทั้งหมด 300 หลังคาเรือน นายสยาม เปิดเผยว่า โควิดหมู่บ้านแห่งนี้เกิดจากคลัสเตอร์พ่อค้าขายของตลาดนัดในหมู่บ้าน ที่ออกตระเวนขายของไปตามที่ต่างๆ กลับมาที่บ้านมีอาการเป็นไข้ จึงไปตรวจพบติดเชื้อโควิด-19 จากนั้นจึงนำไปสู่ผู้สัมผัสเสี่ยงสูงในครอบครัว ล่าสุดวันนี้มีผู้ติดเชื้อโควิดแล้วจำนวน 102 ราย โดยทางคณะกรรมการโรคติดต่อจังหวัดอุดรธานี ได้สั่งปิดหมู่บ้านดงน้อย หมู่ 4 ต.เมืองเพีย เป็นเวลา 14 วัน ห้ามบุคคลเข้าออกอย่างเด็ดขาด และเพื่อเป็นการบรรเทาความเดือดร้อนแก่ประชาชน ตนได้มอบหมายให้สำนักงานป้องกันและบรรเทาสาธารณภัยจังหวัดอุดรธานี จัดหาเครื่องอุปโภค-บริโภค ไปมอบให้กับประชาชนกลุ่มเสี่ยงที่กักตัวในบ้านที่หมู่บ้านแห่งนี้แล้ว -005,https://www.naewna.com/local/608508,13_10_2021
สธ.รับมอบตู้เก็บวัคซีน 200 ตู้จากกลาโหมสหรัฐฯเตรียมกระจายไปทั่วไทย,กระทรวงสาธารณสุข รับมอบตู้เย็นเก็บวัคซีนจำนวน 200 ตู้ จากกระทรวงกลาโหมสหรัฐอเมริกา เพื่อสนับสนุนการดำเนินงานกระจายวัคซีนโควิด 19 ในประเทศไทย วันนี้ (12 ตุลาคม 2564) ที่สำนักงานปลัดกระทรวงสาธารณสุข จ.นนทบุรี นายอนุทิน ชาญวีรกูลรองนายกรัฐมนตรีและรัฐมนตรีว่าการกระทรวงสาธารณสุข พร้อมด้วยคณะผู้บริหาร รับมอบตู้เย็นเก็บวัคซีนจำนวน 200 ตู้ เพื่อสนับสนุนการดำเนินงานกระจายวัคซีนโควิด 19 ในประเทศไทย จากกระทรวงกลาโหมสหรัฐอเมริกา โดยมีพลเรือเอก จอห์น ซี อะกิลีโน ผู้บัญชาการกองกำลังสหรัฐอเมริกา ภาคพื้นอินโด-แปซิฟิก และคณะ เป็นผู้แทนส่งมอบ พร้อมด้วย นายไมเคิล ฮีธ อุปทูตรักษาการแทนเอกอัครราชทูตสหรัฐอเมริกาประจำประเทศไทย ร่วมเป็นสักขีพยาน นายอนุทินกล่าวว่า ขณะนี้รัฐบาลมีการผ่อนคลายกิจกรรม กิจการต่างๆ มากขึ้น และเตรียมพร้อมที่จะเปิดประเทศอีกครั้งในเดือนพฤศจิกายน 2564 นี้ ขณะเดียวกันกระทรวงสาธารณสุขได้เร่งฉีดวัคซีนให้กับทุกคนในประเทศไทยตามความสมัครใจ ตั้งเป้าให้ได้ครอบคลุมร้อยละ 70 ของประชากร โดยเฉพาะกลุ่มเสี่ยง 608เพื่อให้เกิดความปลอดภัย และเยาวชนที่มีอายุระหว่าง 12-17 ปี เพื่อเตรียมความพร้อมก่อนเปิดภาคเรียน รวมถึงสร้างความปลอดภัยและสร้างความมั่นใจในการเปิดประเทศรับนักท่องเที่ยว และเป็นที่น่ายินดีที่กระทรวงกลาโหมสหรัฐอเมริกาได้สนับสนุนตู้เย็นเก็บวัคซีนซึ่งเป็นอุปกรณ์จำเป็นที่จะช่วยสนับสนุนการดำเนินงานของกระทรวงสาธารณสุข ในการกระจายวัคซีนไปยังส่วนภูมิภาคทั่วประเทศ โดยก่อนหน้านี้ยังได้สนับสนุนวัคซีนไฟเซอร์ให้แก่ประเทศไทยจำนวน 1.5 ล้านโดส เพื่อนำไปฉีดในบุคลากรด่านหน้า และประชาชนกลุ่มเสี่ยง รวมถึงให้ความร่วมมือในการแก้ไขปัญหาโควิด 19 ด้วยดีตลอดมา สำหรับตู้เย็นเก็บวัคซีนที่ได้รับมอบในวันนี้ จะช่วยเก็บวัคซีนตามอุณหภูมิมาตรฐาน 2-8 องศาเซลเซียส เพื่อรักษาคุณภาพของวัคซีน มีสัญญาณเตือนอัตโนมัติเมื่อการทำงานของเครื่องผิดปกติ รวมถึงสามารถเก็บรักษายา เวชภัณฑ์ และวัคซีนชนิดอื่น ๆ ให้อยู่ในสภาวะแวดล้อมที่เหมาะสม โดยได้จัดส่งไปยัง 12 เขตสุขภาพและกทม. รวมทั้งหน่วยบริการสังกัดกรมควบคุมโรค รวมทั้งสิ้น 114 แห่ง เพื่อให้การจัดบริการฉีดวัคซีนเป็นไปอย่างคล่องตัว มีประสิทธิภาพ และเกิดประโยชน์สูงสุดแก่ประชาชน -001,https://www.naewna.com/local/608507,13_10_2021
ปภ.ประสาน 22 จว.เฝ้าระวังน้ำหลาก-ล้นตลิ่ง ดินถล่ม 13-20 ต.ค.64,ปภ.ประสาน 22 จว.เฝ้าระวังน้ำหลาก-ล้นตลิ่ง ดินถล่ม 13-20 ต.ค.64 เมื่อเวลา 21.45 น.วันที่ 12 ตุลาคม 2564 กองอำนวยการป้องกันและบรรเทาสาธารณภัยกลาง (กอปภ.ก.) ได้รับแจ้งจากกองอำนวยการน้ำแห่งชาติ ว่า ได้ประเมินและวิเคราะห์สถานการณ์น้ำจากแผนที่ฝนคาดการณ์ (ONE MAP) ของกรมอุตุนิยมวิทยาและสถาบันสารสนเทศทรัพยากรน้ำ (องค์กรมหาชน) พร้อมตรวจสอบพื้นที่เสี่ยงเฝ้าระวังดินถล่มและน้ำป่าไหลหลากของกรมทรัพยากรน้ำ และกรมทรัพยากรธรณี พบว่า ในช่วงวันที่ 13 - 20 ตุลาคม 2564 มีพื้นที่เสี่ยงเฝ้าระวังอุทกภัย ดังนี้ พื้นที่เฝ้าระวังน้ำหลาก ดินถล่ม - ภาคกลาง ได้แก่ กาญจนบุรี ราชบุรี นครนายก ปราจีนบุรี สระแก้ว จันทบุรี ตราด และเพชรบุรี - ภาคใต้ ได้แก่ ระนอง และพังงา พื้นที่เฝ้าระวังระดับน้ำในอ่างเก็บน้ำขนาดใหญ่และขนาดกลางที่มีปริมาณน้ำมากกว่าร้อยละ 80 และแนวโน้มเพิ่มสูงขึ้น เสี่ยงน้ำล้น กระทบพื้นที่บริเวณท้ายอ่างเก็บน้ำ - ภาคเหนือ ได้แก่ นครสวรรค์ - ภาคตะวันออกเฉียงเหนือ ได้แก่ นครราชสีมา สุรินทร์ บุรีรัมย์ ศรีสะเกษ และสกลนคร - ภาคกลาง ได้แก่ กาญจนบุรี ราชบุรี ลพบุรี สระบุรี นครนายก ปราจีนบุรี สระแก้ว ชลบุรี ระยอง จันทบุรี ตราด และเพชรบุรี พื้นที่เฝ้าระวังระดับน้ำล้นตลิ่ง และสถานการณ์น้ำท่วมขังบริเวณที่ลุ่มต่ำมีแนวโน้มเพิ่มสูงขึ้น - ภาคตะวันออกเฉียงเหนือ บริเวณแม่น้ำมูล อำเภอประโคนชัย อำเภอสตึก และอำเภอคูเมือง จังหวัดบุรีรัมย์ อำเภอชุมพลบุรี และอำเภอท่าตูม จังหวัดสุรินทร์ อำเภอเมืองศรีสะเกษ และอำเภอราศีไศล จังหวัดศรีสะเกษ - ภาคกลาง บริเวณแม่น้ำป่าสัก อำเภอท่าเรือ จังหวัดพระนครศรีอยุธยา และอำเภอเมืองสระบุรี จังหวัดสระบุรี แม่น้ำลพบุรี อำเภอเมืองลพบุรี จังหวัดลพบุรี แม่น้ำท่าจีน อำเภอสองพี่น้อง จังหวัดสุพรรณบุรี กอปภ.ก. จึงได้แจ้งให้ 22 จังหวัดและศูนย์ป้องกันและบรรเทาสาธารณภัยเขตเฝ้าระวังและติดตามสถานการณ์อย่างใกล้ชิด และประสานองค์กรปกครองส่วนท้องถิ่นแจ้งเตือนประชาชนในพื้นที่เสี่ยงภัยทราบล่วงหน้า พร้อมจัดเตรียมเครื่องมือเครื่องจักรกลสาธารณภัยและทีมปฏิบัติการเข้าประจำพื้นที่เสี่ยงให้พร้อมเผชิญเหตุและช่วยเหลือประชาชนในพื้นที่ทันที หากมีแนวโน้มจะเกิดสถานการณ์รุนแรงในพื้นที่ ให้จังหวัดดำเนินการตามแผนเผชิญเหตุอย่างเคร่งครัด ทั้งนี้ ขอให้ประชาชนติดตามพยากรณ์อากาศ สถานการณ์ภัย และข้อมูลข่าวสารจากทางราชการอย่างใกล้ชิด โดยเฉพาะผู้ที่อยู่ในพื้นที่เสี่ยงภัย ให้เตรียมความพร้อมมือสถานการณ์ภัยที่อาจเกิดขึ้น หากได้รับความเดือดร้อนจากสามารถแจ้งเหตุและขอความช่วยเหลือทางไลน์ ปภ.รับแจ้งเหตุ1784 โดยเพิ่มเพื่อน Line ID @1784DDPM และแอปพลิเคชัน พ้นภัยรวมถึง สายด่วนนิรภัย1784 ตลอด 24 ชั่วโมง เพื่อประสานให้การช่วยเหลือโดยด่วนต่อไป -005,https://www.naewna.com/local/608509,13_10_2021
‘ซ้อปลา’สับขาหลอก! ตร.บึ่งรถ 400 กม.รับตัวแต่ไร้เงา ปล่อยผัวถูกหิ้วเข้ากรุง,"ซ้อปลาสับขาหลอก! ตร.บึ่งรถ 400 กม.รับตัวแต่ไร้เงา ปล่อยผัวถูกหิ้วเข้ากรุง 12 ตุลาคม 2564 ความคืบหน้าการติดตามจับกุม น.ส.กมลวรรณ อายุ 25 ปี หรือ ซ้อปลา แม่ค้าออนไลน์เจ้าของเพจ ซ้อปลา มาดามลูกเหนียง ผู้ต้องหาตามหมายจับศาลอาญา ข้อหาร่วมกันฉ้อโกงประชาชน , ร่วมกันกู้ยืมเงินที่เป็นการฉ้อโกงประชาชน หลังจากช่วงบ่ายวันนี้เจ้าหน้าที่ตำรวจได้เข้าจับกุมนายจตุพล สามี ที่บ้านพัก ขณะที่ ซ้อปลา หลบหนีไปได้ก่อน (อ่านข่าวที่เกี่ยวข้อง : กองปราบบุกบ้านล็อกตัวสามี ซ้อปลารอดหวุดหวิด คาดยังกบดานสงขลา) ล่าสุดเมื่อช่วงเย็นวันนี้ (12 ตุลาคม 2564) ซ้อปลา ได้ติดต่อเข้ามาตัวกับตำรวจกองปราบปราม (บก.ป.) โดยมีการนัดที่ อ.ทุ่งสง จ.นครศรีธรรมราช มีการแชร์โลเกชั่นมาให้เจ้าหน้าที่รีบมารับตัว ซึ่งเจ้าหน้าที่ตำรวจ กก.6 บก.ป. ใช้เวลาเดินทางจาก อ.สิงหนคร จ.สงขลา มาถึงจุดนัดในพื้นที่หมู่ 1 ต.นาโพธิ์ อ.ทุ่งสง จ.นครศรีธรรมราช โดยมีระยะทางกว่า 400 กิโลเมตร (กม.) ใช้เวลาราว 3ชั่วโมง แต่เมื่อมาถึงเจ้าหน้าที่พยายามติดต่อไป แต่ไม่สามารถติดต่อ ซ้อปลา ได้ และพยามสอบถามชาวบ้านที่อยู่ใกล้จุดนัดหมาย ซึ่งชาวบ้านแจ้งว่าไม่เห็นมีใครมาเลย เจ้าหน้าที่ตำรวจกองปราบปราม จึงตัดสินใจส่งมอบตัวนายจตุพล ให้กับเจ้าหน้าที่ตำรวจทางหลวงที่หน่วยบริการประชาชนตำรวจทางหลวงทุ่งสง สถานีทางหลวง 4 กองกำกับการ 7 กองบังคับการตำรวจทางหลวง พาตัวขึ้นไป กทม.เพียงคนเดียว ผู้สื่อข่าวได้สอบถาม นายจตุพล ที่มีสีหน้าเคร่งเครียด ว่า ซ้อปลา ไปไหน ซึ่งนายจตุพล ตอบเพียงสั้นๆว่า ไม่รู้ ไม่ได้เจอกัน -005",https://www.naewna.com/local/608511,13_10_2021
