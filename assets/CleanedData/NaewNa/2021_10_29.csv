title,summary,link,published
‘เทพไท’ยินดี!‘หมอชลน่าน’หน.เพื่อไทยขอให้โชคดีนอมินี‘ทักษิณ’,เมื่อวันที่ 29 ตุลาคม 2564 นายเทพไท เสนพงศ์ อดีตส.ส.นครศรีธรรมราช พรรคประชาธิปัตย์ ได้โพสต์ Facebook ส่วนตัว ข้อความว่า ผมเห็นข่าว น.พ.ชลน่าน ศรีแก้ว จะขึ้นมาเป็นหัวหน้าพรรคเพื่อไทย มาก่อนวันประชุมใหญ่ของพรรคเพื่อไทย 1 วัน ตอนแรกรู้สึกงงๆนิดๆว่า กระแสข่าวหมอชลน่าน จะขึ้นมาเป็นหัวหน้าพรรค มีความเป็นมาอย่างไร แต่เมื่อได้คุยกันไปมากับเพื่อนๆในพรรคเพื่อไทย ก็พอจะเข้าใจได้ว่า หมอชลน่าน น่าจะเป็นตัวเลือกที่ดีที่สุด ของพรรคเพื่อไทยในจำนวนสมาชิกที่เป็น ส.ส.อยู่ในขณะนี้ เพราะมีสมาชิกส่วนหนึ่งที่อยู่ในระบบบัญชีรายชื่อของพรรคเพื่อไทย ไม่มีโอกาสเข้ามาเป็น ส.ส.ในสภาเลย จากผลการเลือกตั้งครั้งที่ผ่านมา นายเทพไท ระบุว่า ส่วนตัวกับหมอชลน่าน ก็คุ้นเคยเป็นเพื่อนกัน และเคยทำงานร่วมกันในคณะกรรมาธิการหลายชุด ต้องยอมรับว่า เขาเป็นคนหนุ่ม ที่มีความคิดความอ่าน และเป็นคนมีความรู้ ความสามารถคนหนึ่ง ที่สามารถลุกขึ้นยืนอภิปรายในสภา ได้สมภาคภูมิ กับการเป็นหัวหน้าพรรคเพื่อไทย และเป็นผู้นำฝ่ายค้านในสภาผู้แทนราษฎรอีกตำแหน่งหนึ่งด้วย ผมขอถือโอกาสนี้ แสดงความยินดีกับ น.พ.ชลน่าน ศรีแก้วอีกครั้งหนึ่ง ส่วนกรณีที่หมอชลน่าน ออกมาปฏิเสธว่าไม่ได้เป็นนอมินีให้กับใครนั้น ก็เป็นสิทธิ์ที่หมอชลน่าน จะพูดได้ แต่คนจะเชื่อหรือไม่ ก็เป็นสิทธิ์ของผู้ฟังเช่นกัน อย่าลืมว่าพรรคนี้มีเจ้าของ และพรรคนี้ที่ยืนอยู่ได้ทุกวันนี้ ก็เพราะกระแสของคุณทักษิณ สมาชิกพรรคหลายคน ที่ไม่กล้าย้ายออกจากพรรค ก็เพราะต้องอยู่ภายใต้ร่มเงาของคุณทักษิณ ในบางพื้นที่ หากใครลาออกจากสมาชิกพรรคนี้ไป ก็เท่ากับการฆ่าตัวตายทางการเมือง โดยเฉพาะพื้นที่ในภาคอีสาน หมอชลน่านจะเป็นนอมินีของใครหรือไม่ ผมไม่ติดใจ แต่เมื่อขึ้นมาเป็นหัวหน้าพรรคการเมืองแล้ว ก็ต้องมีความรับผิดชอบทางการเมือง และเมื่อเป็นผู้นำฝ่ายค้านในสภาผู้แทนราษฎรแล้ว ก็ขอให้ทำหน้าที่ให้เหมาะสมกับบทบาท และความคาดหวังของประชาชนก็แล้วกัน ขอให้โชคดีนะเพื่อน นายเทพไท ระบุ - 004,https://www.naewna.com/politic/612142,2021_10_29
'เอ็ม-มิกซ์'ทายาท'หม่ำ จ๊กมก'เปิดใจ! เป็นลูกตลกไม่ง่าย ทั้งกดดันและโดนเปรียบเทียบ,เอ็ม บุษราคัม ขอควงน้องชาย มิกซ์ เพทาย สองทายาทของซุปตาร์ตลกแถวหน้าของเมืองไทย ที่วันนี้จะมาเผยชีวิตลูกตลกที่ไม่ตลกอย่างที่ทุกคนคิด โดนเปรียบเทียบสารพัด หวังหาผลประโยชน์จากชื่อพ่อ ผ่านทางรายการ คุยแซ่บshow ทางช่อง วัน31 ที่มีพีเค ปิยะวัฒน์ และเป็กกี้ ศรีธัญญา เป็นพิธีกรดำเนินรายการ จริงไหมช่วงโควิดที่ผ่านมาทั้งครอบครัวไม่ได้เจอกันเลย? เอ็ม : ใช่ค่ะ ไม่กล้าเจอกันเอง หมายถึงเรากลัวจะเอาเชื้อไปติดเขาหรือเปล่า ส่วนพ่อ แม่ น้องมิกซ์ก็กลัวเอาเชื้อมาติดหลาน มาติดฝั่งนี้หรือเปล่า กลัวกันไปมา เป็นห่วงกันก็เลยแบบไม่กล้ามาเจอกัน บ้านห่างกันกี่กิโล? เอ็ม : โอ้โห...คนละจังหวัด เขาอยู่นนทบุรี เอ็มอยู่สมุทรปราการ บางใหญ่กับพระประแดง ปกติเจอกันบ่อยไหม? เอ็ม : ถ้าบ่อยก็ทุกๆ วันเสาร์ อาทิตย์ หลานคนเล็กเพิ่งเริ่มพูดได้ พ่อเขาก็จะติดหลาน ในช่วงโควิดเวลาครอบครัวเจอกัน ทำอะไรกันบ้าง? เอ็ม : ส่วนใหญ่จะนัดเจอกันที่บ้าน มิกซ์ : นัดกินข้าวกันข้างนอก บางทีก็ทำกิจกรรมเล่นน้ำกับหลาน ก่อนโควิดเราเจอกันบ่อยขนาดไหน? เอ็ม : เดือนนึง 2 ครั้ง ด้วยความที่คุณพ่อคิวเขาแน่นมาก เวลาจะไปเจอก็ต้องไปเบียด ไปแทรกงาน กินเสร็จพ่อรีบไป มีงาน พอช่วงโควิดพอมีเวลาว่างเจอกันได้บ้าง ก็กลัวกันเอง? เอ็ม : ใช่ ก่อนมารักกันแบบนี้ตีกันบ่อยมาก? เอ็ม : ด้วยความที่เราห่างกันมาก เกือบ 9 ปี มิกซ์ : ผมเป็นเด็กแล้วไม่ค่อยรู้เรื่องด้วย ผมก็ชอบไปแกล้งพี่ อยากคุยด้วย เอ็ม : เด็กมึน มิกซ์ : อยู่โรงเรียนพักเที่ยงก็ต้องเจอพี่สาวอยู่แล้ว ก็จะไปทักทายหน่อย จะไปขอยืมเงิน เดินหนีผมไม่ให้ยืม ผมก็ต้องไปยืมเพื่อนพี่เอ็ม ไปซื้อขนม เพราะยังไม่อิ่ม คือผมได้เงินไปโรงเรียน แต่หมดตั้งแต่เช้าแล้ว แวะซื้อของเล่น พอเที่ยงก็เดินหาพี่สาว พอไม่เจอก็หาเพื่อนพี่สาว เอ็ม : เพื่อนเราก็ให้ แล้วมาเคลียร์กับเรา คือเราไม่รู้เรื่อง น้องมายืมเงิน เราก็ถามว่าอะไร เกี่ยวอะไร แต่สรุปเราก็ต้องจ่ายให้น้อง สมัยก่อนเอาครั้งนึงเท่าไหร่? เอ็ม : ครั้งละ 50-100 บาท คุณพ่อให้เงินไปโรงเรียนเท่าไหร่? เอ็ม : ได้วันละ 150 บาท มิกซ์ : 200 ครับ เอ็ม : นอกจากยืมเอ็มไม่พอ หน้าโรงเรียนเขาจะมีขายขนม ไปติดทุกร้านเลย แล้วเอ็มก็ไม่รู้เรื่อง เอ็มจะไปซื้อขนมกิน เขาบอกน้องมาซื้อแล้วนะ จ่ายให้น้องด้วย แล้วทำไมทีมงานบอกเอ็มอิจฉามิกซ์ตอนเด็ก? เอ็ม : ด้วยความที่เราเป็นลูกคนเดียวมานาน เราได้รับทุกอย่างแบบ 100% จนกระทั่งวันนึง คุณพ่อ คุณแม่ บอกจะมีน้องนะ ณ โมเมนต์นั้นเราดีใจ แต่ผู้ใหญสมัยก่อนชอบพูด เดี๋ยวน้องมาจะเป็นหมาหัวเน่า จะไม่มีใครสนใจ ไม่มีใครรัก มันก็กลายเป็นปมเด็ก เพราะว่าเด็กไม่ได้เข้าใจคำว่าหมาหัวเน่าคืออะไร พอน้องออกมาปุ๊บทุกคนก็เทน้ำหนักไปที่น้อง คนสมัยก่อนเขารู้สึกว่าเด็กยังไม่สามารถช่วยเหลือตัวเองได้ก็ต้องไปโฟกัสที่คนนั้น จนทำให้เอ็มรู้สึกว่าไม่มีใครสนใจเอ็มเลย ก็เลยรู้สึกอิจฉาน้อง อยากจะได้อะไรก็ได้ ด้วยความที่เขามาตอนที่พ่อ แม่ มีแล้ว มันก็จะมีวลีนึงที่บอกว่าเป็นพี่ต้องเสียสละให้น้อง? เอ็ม : รู้สึกว่าไม่แฟร์สำหรับเอ็มในตอนนั้น ถามว่าเราเสียสละได้ไหม ก็ได้เป็นบางครั้ง แต่พอเราโตขึ้นมาปุ๊บน้องเริ่มรู้เรื่องแล้ว เราก็จะบอกน้องตลอดว่าที่ผ่านมาพี่เอ็มเสียสละให้เยอะแล้วนะ นี่มันถึงเวลาสำนึกในบุญคุณของฉัน ลูกชิ้นชิ้นนี้เหลือชิ้นสุดท้ายฉันชอบ ฉันจะกิน หนูต้องให้พี่เอ็มนะ น้องก็ให้ มิกซ์เคยรู้ไหมว่าตอนเด็กเราเป็นอย่างนั้น? มิกซ์ : คือตอนเด็กพี่เอ็มซื้อของอะไรเขารู้คุณค่า แต่ผมด้วยวัยเท่านั้นซื้อแบบไม่รู้คุณค่า ไม่รู้ว่าราคาเท่าไหร่ แล้วแบบซื้อมาแพงมาก 1-2 วันก็พังแล้ว ถ้าในมุมผม พี่คอยเตือนมากกว่าครับ คอยบอกว่าของพี่เขาไม่ได้มีโอกาสเหมือนช่วงผมนะ เขาไม่ได้ได้ทุกอย่างเหมือนผม รู้ไหมตอนเด็กเขาแอบอิจฉาเราอยู่? มิกซ์ : ไม่ครับ ผมรู้สึกแค่ว่าเขาคอยสอนมากกว่า เอ็ม : แต่เอ็มแอบแทรกความอิจฉาลงไปนิดนึง แต่จริงๆ ก็สอนเขานั่นแหละ เป็นห่วงเขา อยากสอนน้องว่าน้องควรได้อะไรที่มีคุณค่า แล้วก็เหมาะสมกับช่วงวัยเขา เราบอกพ่อ แม่ แบบนี้ไหม หรือเราสอนน้องแบบนี้? เอ็ม : เคยพูดนะคะ ที่เอ็มพยายามบอก ส่วนนึงยอมรับว่าอิจฉาน้อง แต่เอ็มต้องบอกก่อนเลยว่าบางครั้งไม่ใช่ว่าเอ็มได้อะไรแล้วน้องจะได้เหมือนเอ็ม ต้องให้น้องทำอะไรสักอย่าง เพื่อให้ได้รับ พ่อกับแม่ก็บอกว่าเขาไม่ได้มองมุมนี้เลย แต่พอเอ็มพูดเขาก็เข้าใจ หลังจากนั่นเปลี่ยนไหม? เอ็ม : เปลี่ยนแป๊บนึงแล้วก็กลับไปเป็นเหมือนเดิม ลูกชายอะ เขาอยากได้มาก เห็นบอกว่าเอ็มชงให้น้องถูกดุบ้าง? เอ็ม : ตอนเด็กๆ เป็นคนที่ดื้อมาก เป็นคนหน้ามึนมาก เราเห็นเขาฉีดยา แล้วเขาเป็นคนที่ฟอร์มมากอะไรทำเขาไม่ได้เลย แล้วเขาฉีดยา แล้วเขาเจ็บกลั้นไว้ไม่ร้องไห้ เราก็เห็นน้องกำลังจะเสียทรงละก็เลยหัวเราะ นี่โมโห สาวกำปั้นมาเลย ใส่เข้าท้องเราเลย มิกซ์ : สมัยนั้นไม่ถูกกันขนาดนั้นเลย เอ็ม : เราไม่ถึงกับลงไม้ ลงมือกับน้อง แต่เราชอบฟ้องพ่อ แต่พ่อก็จัดการอะไรไม่ได้อยู่ดี น้องก็คือน้อง เด็กเขาดื้อตามประสา มิกซ์ตั้งแต่เด็กเคยโดนตีไหม? มิกซ์ : โดนครับ ทั้งพ่อ ทั้งแม่ตีเลยครับ มันมีหลายเรื่องมากเลยครับ ไม่ตั้งใจเรียน เป็นคนสมาธิสั้น ไปติวมาก็ยังเรียนไม่รู้เรื่อง โดนตีจนพ่อกับแม่ให้เขียนคัดลายมือหมดหน้าเลยครับ ผมก็เริ่มรู้เรื่องขึ้นครับ เวลาพี่น้องทะเลาะกันเขาจะให้คัดลายมือ? เอ็ม : ส่วนมากเวลาเราทะเลาะกันเขาไม่ทำโทษนะคะ เราเคลียร์กันเอง มันเป็นเรื่องติ้งต๊องสำหรับพี่น้อง มิกซ์ : ถ้าเป็นเรื่องพี่น้อง พ่อ แม่ จะไม่ยุ่งเลยให้เคลียร์กันเอง แล้วตอนที่เอ็มไปเรียนเมืองนอกอยากไปเอง หรือว่าทนน้องไม่ได้? เอ็ม : อยากไปเรียนเอง ไม่ใช่เพราะน้อง อยากไปตั้งแต่ ป.6 แล้ว พยายามขอคุณพ่อมาตลอด ม.3 ก็ไม่ให้ไป จนกระทั่ง ม.6 คุณพ่อไม่สามารถปฏิเสธได้แล้ว เพราะว่าเราไปหาข้อมูลทุกอย่างมาหมด เหลือแค่ลายเซ็นกับจ่ายเงินแค่นั้นเอง และนั่นคือจุดเปลี่ยนที่ทำให้สถานะของพี่น้องมันแน่นแฟ้นกว่าเมื่อก่อน คือคนมันเป็นคู่กัด พอเราทะเลาะกันทุกวัน แล้วเหมือนวันนึงเราขาดอะไรไป มันทำให้เรารู้สึก และเห็นคุณค่า วันนี้ไม่ได้มีอยู่ข้างๆ แล้ว ไม่มีใครใาทะเลาะกับเราเรื่องปัญญาอ่อน ตอนที่พี่เอ็มไปรู้สึกยังไง? มิกซ์ : รู้สึกอยากคุยด้วยเหตุและผล ไม่ได้อยู่ดีๆ มางอแงใส่กันมาหาเรื่องทะเลาะกัน ก็เหมือนว่ามีความเป็นพี่น้องมากขึ้น แล้วพยายามหาเรื่องคุยำปอรกสเต็ปนึงที่ไม่ได้มาทะเลาะกันเหมือนเดิม คู่นี้เขาสนิทกัน คุยกันทุกเรื่อง รวมถึงเรื่องเซ็กส์ด้วย? มิกซ์ : แนะนำครับ เพราะว่าช่วงนั้นผมไปอยู่กับพี่เอ็มที่แคนาดา เอ็ม : ด้วยความที่เขาเริ่มโตแล้ว เราไม่อยากให้เขาเดินทางผิด ไม่อยากให้เขาไปดับอนาคตตัวเอง ก็เลยแนะนำน้องให้ป้องกันด้วยนะ เพราะเรื่องอย่างนี้เราห้ามไม่ได้หรอก แล้วก็คนที่อยู่ใกล้น้องมากที่สุดคือเรา ฉะนั้นเราก็เหมือนผู้ปกครองน้อง ก็บอกน้องว่าจะอะไรยังไงก็ตาม เราป้องกันตัวเองนะ ไม่ว่าจะด้วยเรื่องโรค หรือท้องก่อนวัยอันควร ลองคิดดูนะถ้าหนูไปทำผู้หญิงท้องหนูจะเป็นยังไง หนูจะไปต่อไม่ได้แล้วนะ มันไม่ใช่แค่พ่อแม่เสียใจอย่างเดียว แต่มันคือการดับอนาคตตัวเองด้วย พี่สาวเขาสอนเรื่องนี้เราเขินไหม? มิกซ์ : ไม่ครับ ด้วยวัฒนธรรมบ้านเขาไม่เหมือนบ้านเรา มีอะไรก็พูดตรงๆ ผมก็เลยรู้สึกว่าพี่เอ็มโอเค เปิดใจพูดกันตรงๆ นอกจากเรื่องเซ็กส์พี่น้องปรึกษาอะไรกันอีก? เอ็ม : เรื่องทั่วไป เรื่องการใช้ชีวิต สิ่งที่เอ็มกังวลน้องที่สุดคือเรื่องการใช้เงินมากกว่า เพราะด้วยความที่ตัวเอ็มเองเป็นคนที่ใช้เงินเก่ง แล้วเคยผิดพลาดทางการใช้เงิน ใช่เงินเกินตัว ยอมรับว่าเป็นคนที่เหลิงมาก ด้วยความที่คุณพ่อเป็นดารา ได้เงินมาง่าย เราก็ได้รับอิทธพลในส่วนนี้มาว่า เราใช้เงินเดี๋ยวออกไปก็เข้ามาใหม่ มันก็เลยทำให้เราใช้เงินเกินตัว จนเป็นหนี้บัตรเครดิตเยอะมาก 4-5 แสน จนต้องไปขอให้คุณพ่อเคลียร์ให้ แล้วพ่อก็ไม่ด่าสักคำ เราแทบกราบให้พ่อด่าเลย เวลาพ่อไม่ด่ามันทำให้เรารู้สึกยังไง สยองกว่าเดิมไหม? เอ็ม : ใช่ เอ็มถึงได้บอกว่า แทบกราบ ด่าเอ็มเถอะ เพราะมันทำให้เรารู้สึกว่าเขาคิดอะไรอยู่ ทำไมเขาไม่ว่า ทำไมเขาไม่สอน เหมือนตลอดระยะเวลาเขาสอนเรามาตลอดแล้วว่าอย่าใช้เงินแบบนี้ ให้สำรองตัวเองไว้ วันนึงไม่สบายเรายังมีเงินไว้รักษา พอเห็นมิกซ์เป็นเหมือนเราเลย เราบอกน้องยังไง? เอ็ม : ให้เราเป็นตัวอย่าง ยุคนี้เราไม่สามารถมีอาชีพเดียวได้ เราต้องมีหลายๆ อาชีพ ต้องทำหลายๆ อย่าง บางครั้งสิ่งที่เราชอบอาจจะไม่ได้ทำเงินให้เรา สิ่งที่ทำเงินให้เราอาจจะไม่ใช่สิ่งที่เราชอบ เพราะฉะนั้นแล้วทำควบคู่ไปด้วยจะดีกว่า แล้วก็ถ้าไม่มีก็ใช้อย่างประหยัด ไม่อยากให้ใช้เกินตัว เอ็มเคยเป็นมาแล้ว เอ็มรู้ว่ามันลำบาก มิกซ์เรื่องการเงินใครสอนดีกว่ากันระหว่างคุณพ่อหรือว่าพี่เอ็ม? มิกซ์ : ผมว่าไม่มีใครสอนดีหรือไม่ดี ผมว่าคอยแนะนำ คอยเตือนตลอดเป็นพี่สาวผม แต่ที่พ่อไม่ได้เตือนตลอดเขาอยากให้ลองผิด ลองถูก ลองรับผิดชอบเอง ลองล้มดูบ้าง ณ วันนี้เลย ปลายเดือนตุลาคมแบบนี้ยอดเครดิตการ์ดเท่าไหร่? มิกซ์ : ผมไม่มีเครดิตการ์ดครับ ผมกู้อย่างเดียว น้องจากมิกซ์เป็นลูกพี่หม่ำแล้วมิกซ์ยังเป็นแร็ปเปอร์ที่ดังมากชื่อ VKL ชื่อนี้เอ็มเป็นคนตั้ง? เอ็ม : ตั้งชื่ออัลบั้มลูก พอดีเราไปเที่ยวเม็กซิโกกัน แล้วเอ็มก็ตั้งชื่ออัลบั้มว่า VKL IN Mexico แล้วน้องก็ถามอะไรคือ VKL ซึ่งมันคือ วงษ์คำเหลา ไง ชอบ ตาน้องนี่เป็นประกายเลย มิกซ์เริ่มชอบแร็ปตอนไหน? มิกซ์ : ตอนที่พี่เอ็มกลับมาไทยช่วงนึง แล้วกลับไปแคนนาดาต่อ แล้วเวลามีเพลงฮิตพี่เอ็มก็เอามาให้ฟัง แต่ส่วนมากก็เป็นแนว R&B แต่มันก็มีแร็ปเปอร์อยู่ในนั้นด้วย การเกิดมาภายใต้ร่มของลูกหม่ำ ยากไหม? เอ็ม : มันยากมากกับการใช้ชีวิต ไม่ว่าจะเดินไปไหน เหมือนเรามีไฟมาส่องตลอด ทุกคนรู้จักเรา เราจะทำอะไรทุกคนจะคอยจ้องละ ถูกหรือเปล่า ผิดหรือเปล่า ทำไมลูกพี่หม่ำทำแบบนี้ คือมันเหมือนมีบันทัดฐานของพ่อ เอาง่ายๆ มีเงาและรอยเท้าของพ่ออยู่แล้ว เราไม่สามารถเหยียบให้มันเท่ารอยเท้ทพ่อได้ แต่พอโตขึ้นมาเอ็มเปลี่ยนมุมมอง คนจะมองว่าเราจะต้องเหมือนพ่อ ต้องตลกเหมือนพ่อ แต่ธรรมชาติแล้วไม่มีใครเก่งเหมือนกันหรอก ออกมาจากท้องพ่อ ท้องแม่ ไม่ได้หมายความว่าเอ็มต้องเป็นตลกเอ็มอาจจะถนัดทางอื่นก็ได้ เอ็มอยากให้มองที่ความสามารถของแต่ละคน อย่างเอ็มชอยพูด เอ็มอยากเป็นพิธีกร น้องชอบร้องเพลง ซึ่งอย่างเมื่อก่อนตะโดนดูถูกเยอะ โดยเฉพาะช่วงที่เอ็มเข้ามาทำหนังเรื่องแรก แรงกดดันก็จะเยอะมากว่าจะ 100 ล้านเท่าพ่อหรือเปล่า จะทำได้เท่าพ่อไหม ไปเรียนมาต้องดีกว่าพ่อสิอะไรอย่างนี้ ซึ่งมันกดดันมาก ทุกครั้งที่เอ็มไปออกกอง เอ็มร้องไห้ตลอด ไม่เอ็นจอย รู้สึกว่ามันกดดันมากเลย มันเหมือนเราไม่ได้เป็นตัวเอง เหมือนเราต้องเป็นเอ็มลูกหม่ำ มันไม่ใช่เอ็ม บุษราคัม แค่ตอนนี้ดีเพราะทุกคนสามารถรู้จักเอ็ม บุษราคัม ได้แล้ว ไม่มีลูกหม่ำมาต่อท้ายแล้ว ถ้าจำไม่ผิดเรื่องนี้คว้าไป 200 กว่าล้าน? เอ็ม : ใช่ค่ะ แต่ว่าแอบรู้สึกว่าส่วนนึงเป็นเพราะเครดิตของพ่อหรือเปล่า เพราะพอเป็นเอ็ม ลูกหม่ำปุ๊บ คนก็มาดู อันนี้เป็นส่วนที่เอ็มคิดนะ อาจจะแสดงความสามารถได้ไม่เต็มที่ มิกซ์รู้สึกอย่างนั้นไหม? มิกซ์ : ผมพูดตรงๆ ผมไม่สนแล้วว่าคนอื่นจะมองผมยังไง แต่สมัยก่อนคิด เหมือนพบายามมากดดัน แล้วใส่เรื่องราวที่ไม่ใช่ตัวเรา แล้วเราก็พยายามจะทำให้คนยอมรับให้ได้ แต่พอมาตอนนี้ผมไม่สนแล้ว เราหลุดมาจากกรอบตรงนี้ได้ไง? มิกซ์ : ช่วงโควิก ล็อกดาวน์ครั้งแรกผมคิดมากเกินไป ผมไปอ่านคอมเมนต์พวกดราม่าจนผมเข้าโรงพยาบาล กินไม่เป็นเวลา บวกกับเรื่องเพลง ผมก็เลยคิดวันที่ผมเข้าโรงพยาบาลมีพี่สาวผมโทรมาถาม พ่อผม แม่ผม แล้วแฟนผมมาหาผมเลย ผมเลยรู้สึกว่าทำไมผมต้องไปแคร์คนแบบนั้นด้วย แล้วคำถามผมคือรู้สึกกดดันไหม มันเป็นคำถามของเขามากกว่า คุณรู้สึกกดดันไหมที่ได้แค่เมนต์อย่างเดียว ถ้าคุณมาดูผม คุณก็สามารถเช็กงานผมในยูทูบได้ สรุปว่าดีไหมเป็นลูกพี่หม่ำ? เอ็ม : ดีทุกตรง อาจจะมีบ้างตอนเด็กๆ โดนล้อ แต่พอเราโตมาดีทุกตรง ภูมิใจในความเป็นพ่อ เพราะคนรักพ่อเยอะมากมันทำให้พลังรักที่คนส่งมาให้พ่อ มันส่งต่อมาถึงเอ็ม ถึงน้อง ไม่ว่าจะหยิบจับอะไรยอมรับเลยว่ามีคนสนับสนุน เพราะเขารักพ่อเป็นทุนเดิมอยู่แล้ว หลายคนจะอิจฉาว่าเราสองคนไม่ได้เริ่มจากศูนย์ เก่งจริงต้องเริ่มจากศูนย์สิ ซึ่งจริงๆ แล้วเอ็มมองว่านี่เป็นข้อดีจองเอ็ม แล้วเอ็มต้องมองเห็นข้อดีของเอ็มให้ได้ เพื่อที่จะเอาต้นทุนชีวิตที่ดีไปทำให้กำไรชีวิตเอ็มดีด้วย ถ้ามีคนรักก็ต้องมีคนมาหาผลประโยชน์ เจอเยอะไหม? เอ็ม : เยอะมาก มาทุกรูปแบบ ไม่ว่าจะเป็นเพื่อนอยากจะมาเป็นแฟน อยากจะมาทำธุรกิจด้วย ทุกคนล้วนมีอะไรในใจทุกคน ที่มาหนักสุดมายังไง? เอ็ม : อยากได้อะไรจากพ่อเรานี่แหละ อยากให้พ่อเอาเขาไปเล่นหนัง หรืออยากจะเข้ามาถ่ายอะไรกับพ่อ แต่ส่วนใหญ่จะมาหาเราเพราะอยากพุ่งไปหาพ่อ แต่เอ็มบอกตรงๆ ว่าเอ็มเป็นคนทันคน เอ็มเป็นห่วงน้องมากกว่า มิกซ์ : คือบางทีก็มีคนเข้ามาทางพ่อ ทางแม่ แล้วมาทำดีกับเรา แต่เราก็มองเห็นและดูออก แต่ก็ไม่บอกพ่อ แค่มองหน้าเฉยๆ เคยมีคนเดินมาขอเงินเลยไหม? เอ็ม : มีค่ะ มีครั้งนึงคนไม่รู้จักเลยนะ มากดอ๊อดหน้าบ้านตอนเที่ยงคืน มาขอยืมเงินหมื่นนึง แล้วพ่อก็ไปเปิดประตูให้เขา มิกซ์ : ล่าสุดผมก็เจอ ขับรถเข้าบ้านเจอเลย ผมมาหาหม่ำ อยากมาทำงานกับพ่อ เอ็ม : น่ากลัวมาก บางทีก็หาที่อยู่เราเจอได้ไงก็ไม่รู้ กลายเป็นว่าความเป็นส่วนตัวก็ไม่มี เข้ามาเจอเลย มีอะไรอยากบอกพี่ไหม? มิกซ์ : ผมแฮปปี้ทุกอย่าง พี่เอ็มมีครอบครัว แต่สิ่งที่ผมเป็นห่วงมากที่สุดเรื่องการถ่ายรูปใส่ชุดว่ายน้ำแล้วลง สวยครับ แต่ความหมายผม ผมไม่อยากให้ลง ผมไม่อยากเห็นคนอื่นบอกว่าสวยจัง คือพี่เอ็มเขาเป็นแม่แล้ว แล้วถ้าแฟนคุณถ่ายรูปชุดว่ายน้ำลงได้ไหม? มิกซ์ : อันนั้นก็ไม่ได้เหมือนกัน แต่นี่เอาพี่ก่อน เอ็มมีอะไรจะบอกน้องไหม? เอ็ม : แค่เป็นห่วงเขา อยากให้เขาเป็นฝั่ง เป็นฝาได้แล้ว แล้วก็ขอให้เขาประสบความสำเร็จในการทำงาน มิกซ์คนนี้ที่คบ 3 ปี แต่งหรือไม่แต่ง? มิกซ์ : แต่งครับ แต่คนละแต่งครับ อันนี้ผมแต่งเพลงให้เขาครับ แต่แต่งอันนั้นก็อยากแต่ง แต่ยังไม่พร้อม ตอนนี้ตัวเบามากเลย ติดตามชมคำสัมภาษณ์แบบเต็มๆ ได้ในรายการ คุยแซ่บShow ทุกวันจันทร์-วันศุกร์ เวลา13.05-14.05 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama,https://www.naewna.com/entertain/612141,2021_10_29
‘แรมโบ้’ตอก‘หมอชลน่าน’เล่นการเมืองน้ำเน่า ซุกแผนนำ‘นายใหญ่’กลับบ้าน,แรมโบ้ อัด หมอชลน่าน มองให้กว้าง อย่ามองแต่มุมนักการเมืองฝ่ายค้านน้ำเน่า ที่มองแต่ว่าตัวเองดีอยู่คนเดียว อย่าทำเป็นเปลี่ยนแปลงพรรคใหม่ แต่วางแผนเอานายใหญ่กลับประเทศ ประชาชนรู้หมดแล้ว เมื่อวันที่ 29 ตุลาคม 2564 นายเสกสกล อัตถาวงศ์ ผู้ช่วยรัฐมนตรีประจำนายกรัฐมนตรี กล่าวถึงนพ.ชลน่าน ศรีแก้ว หัวหน้าพรรคเพื่อไทย ชี้ ขณะนี้ประเทศตกอยู่ในภาวะวิกฤต ที่มาจากการบริหารงานรัฐบาลที่ยังขาดองค์ความรู้ ประสบการณ์ และแก้ปัญหาไม่ตรงจุด โดยย้ำว่าตลอดการบริหารงานของนายกฯ ประชาชนส่วนใหญ่เห็นแล้วว่าได้แก้ปัญหา พัฒนาประเทศอย่างไรบ้าง และประชาชนส่วนใหญ่ยังไว้วางใจนายกฯในการทำหน้าที่อยู่ และวิกฤตประเทศที่เกิดขึ้นในขณะนี้โดยเฉพาะสถานการณ์การแพร่ระบาดเชื้อโควิด-19 ก็เกิดขึ้นทั่วโลก จึงส่งผลต่อความเป็นอยู่ของประชาชน เศรษฐกิจประเทศ ซึ่งหมอชลน่านก็รู้ดีอยู่แล้ว นายเสกสกล ระบุว่า หมอชลน่าน ควรมองเปิดกว้าง อย่ามองแต่มุมนักการเมืองฝ่ายค้านน้ำเน่า ที่มองแต่ว่าตัวเองดีอยู่คนเดียว พร้อมขอแนะนำหมอชลน่าน ในฐานะหัวหน้าพรรคเพื่อไทยคนใหม่ ไม่ต้องทำเป็นมาปรับเปลี่ยนพรรคของตัวเองใหม่ ให้ทันสมัยขึ้น เอาคนตระกูลชินวัตรเข้ามา ตบตาประชาชน เพื่อหวังคะแนนความนิยม แต่เตรียมเอานายใหญ่กลับบ้าน และทำให้พ้นผิด เพราะคงไม่สำเร็จ เนื่องจากประชาชนเขารู้ทันว่าวางแผนอะไรไว้ หากอยากได้รับความนิยมจากประชาชนจริง ไม่ต้องถึงกับปรับเปลี่ยนพรรคใหม่ แค่ปรับพฤติกรรมกรรมคนในพรรคให้คิดถึงประชาชน ทำประโยชน์ให้ประชาชนอย่างแท้จริง ไม่คิดถึงประโยชน์ตัวเองแค่นี้ก็พอแล้ว พอได้รับตำแหน่งหัวหน้าพรรคแล้วต้องวางตัวให้คนเชื่อถือ เป็นหัวหน้าพรรคไม่กี่นาที ไม่กี่ชั่วโมง ก็เริ่มให้ปากใช้วาจาเที่ยวแขวะแทะโลมทำลายคนอื่นบิดเบือนข้อเท็จจริง พฤติกรรมเช่นนี้ พรรคเพื่อไทยถึงแม้เปลี่ยนหัวหน้าพรรคใหม่คงไม่ได้ประโยชน์อะไร ก็คงกลับไปเป็นพรรคการเมืองน้ำเน่าเหมือนเดิม ไม่มีวันที่จะเป็นสถาบันการเมืองให้ประชาชนได้ฝากผีฝากไข้ได้อีกต่อไป นายเสกสกล กล่าว - 004,https://www.naewna.com/politic/612146,2021_10_29
หนุ่มหลับในขับรถพุ่งชนเสาไฟยับ อุปกรณ์กองถ่ายกระเด็น 3 ชีวิตเจ็บหนัก,วันที่ 29 ตุลาคม 2564 เวลา 02.30 น.พ.ต.ท.อุทัย ทองสาหร่าย สารวัตรเวรสอบสวน สภ.คูคต ได้รับแจ้งว่ามีอุบัติเหตุรถกระบะชนเสาไฟฟ้าและมีผู้ได้รับบาดเจ็บติดอยู่ในรถ บริเวรถนนไสวประชาราษฎร์ หน้าหมู่บ้านอยู่เจริญ3 ต.ลาดสวาย อ.ลำลูกกา จ.ปทุมธานี จึงไปตรวจสอบที่เกิดเหตุพร้อมอุปกรณ์ตัดถ่างของมูลนิธิร่มไทรลำลูกกา ที่เกิดเหตุสภาพถนนเปียกลื่นเนื่องจากมีฝนตกลงมา อยู่หน้าหมู่บ้านอยู่เจริญ3พอดี พบรถกระบะ ในสภาพด้านหน้ารถพังยับเยินและยังพบอุปกรณ์กองถ่ายกระเด็นออกมากระจัดกระจายอยู่บนฟุตบาทเต็มไปหมด และพบผู้ขับขี่ติดอยู่ภายในตัวรถ ทางอาสาสมัครมูลนิธิร่มไทรลำลูกกา จึงใช้อุปกรณ์ตัดถ่างเร่งให้การช่วยเหลือใช้เวลาประมาณ 30นาที ก็สามารถนำผู้ได้รับบาดเจ็บออกมาจากตัวรถได้อย่างสำเร็จ ทราบชื่อคือ นาย กฤษณะอายุ 19 ปี ชาว กทม. ถามตอบพูดคุยรู้เรื่องมีอาการบาดเจ็บที่ขาท่องบนข้างขวาผิดรูป ทราบว่ามีผู้โดยสารมาด้วยกัน 2 คน รายที่ 1 ชื่อนายวันชัยอายุ 39 ปีชาวลาดกระบัง กทม. เป็นผู้ที่นั่งมาข้างคนขับ มีอาการเจ็บหน้าอก(ไม่สาหัส) รายที่ 2 ชื่อนายพีรพัฒน์ อายุ 25 ปี คนนั่งแคแคป ชาวบุรีรัมย์ได้รับบาดเจ็บศรีษะแตก จากการสอบถามนายวันชัยเป็นคนที่นั่งคู่มากับคนขับ เล่าว่าพวกตนกลับมาจากจังหวัดชลบุรี และกำลังเข้าที่พักย่านคลองสี่ลำลูกกานี้ กลับจากการถ่ายทำ รถคันนี้เป็นรถอุปกรณ์ไฟกองถ่าย เมื่อมาถึงตรงนี้คาดว่าคนขับหลับในเพราะทุกคนในรถก็หลับเช่นกัน มารู้สึกตัวอีกทีก็เกิดเหตุอุบัติเหตุแล้ว ทางด้าน พ.ต.ท.อุทัย ทองสาหร่าย สารวัตรเวรสอบสวน สภ.คูคต ได้มาตรวจสอบที่เกิดเหตุพร้อมบันทึกภาพเก็ฐไว้เป็นหลักฐาน ก่อนที่จะให้ทางรถกระบะแจ้งประกันภัยเพื่อให้เข้ามาดูที่เกิดเหตุและทรัพย์สินที่ได้รับความเสียหายและจะเรียกตัวผู้ขับขี่มาสอบสวนเพิ่มเติมหลังออกจากโรงพยาบาล,https://www.naewna.com/local/612145,2021_10_29
ยิปซีพยากรณ์ 'ดวงรายวัน' ประจำวันศุกร์ที่ 29 ตุลาคม 2564,ยิปซีพยากรณ์ดวงรายวันประจำวันศุกร์ 29 ตุลาคม พ.ศ. 2564 ท่านที่เกิดวันอาทิตย์ อิทธิพลของไพ่ 2 ไม้เท้า (Two of Wands) วันนี้ทำงานได้ดีมีผลงานน่าพอใจ ทำให้เจ้านายเชื่อมั่นในตัวเรามากขึ้น กิจการส่วนตัวก้าวหน้าดังที่เราลุ้นไว้ ความรักไม่เข้าใจกันเพราะปัญหาเดิมๆ และคนแอบลุ้นใครเขาเริ่มมีใจให้ เงินทองพอได้ใช้แต่อย่าใจอ่อนช่วยใครเกินตัว ท่านที่เกิดวันจันทร์ อิทธิพลของไพ่ 1 ไม้เท้า (Ace of Wands) วันนี้จะทำงานอย่างสบายใจเพราะเคลียร์ปัญหางานได้ลงตัว และที่มีงานส่วนตัวกิจการเริ่มดีขึ้นหลังจากเครียดมาหลายวัน เงินทองพอมีเข้ามาแต่การเสี่ยงโชคไม่ค่อยเด่น ดังนั้นอย่าโลภมากมิฉะนั้นจะมีปัญหา ส่วนความรักมีปัญหากันเพราะไม่มีเวลาให้คนรัก ท่านที่เกิดวันอังคาร อิทธิพลของไพ่ 8 ถ้วย (Eight of Cups) วันนี้ปัญหาส่วนตัวจะทำให้ขาดสมาธิในการทำงาน ทำให้ทำงานอย่างเซ็งๆ กิจการส่วนตัวเริ่มเดินหน้าไปได้อย่างน่าพอใจ เงินทองเริ่มเดินหน้ามีเงินเข้ามาอย่างน่าพอใจ ส่วนความรักมีปัญหากันเพราะความหึงหวง ท่านที่เกิดวันพุธ อิทธิพลของไพ่ราชินีพระจันทร์ (The High Priestess) วันนี้จะมีปัญหากับคนรักเหตุเพราะมือที่สามทำให้เครียดสุดๆ เงินทองจะหมดไปกับเรื่องฟุ่มเฟือย ควรต้องระมัดระวังในการใช้จ่าย​ ด้านการงานแม้ผลงานดีแต่ให้ระวังอารมณ์เราจะทำให้เสียภาพลักษณ์ ด้านการงานกิจการส่วนตัวเริ่มดีขึ้นอย่างน่าพอใจ ท่านที่เกิดวันพฤหัสบดี อิทธิพลของไพ่อัศวินถือดาบ (Knight of swords) วันนี้งานที่มีปัญหาเจ้านายจะเข้ามาช่วย ทำให้แก้ไขได้สำเร็จงานอิสระอย่าใจร้อนในการตัดสินใจ ความรักมีปัญหาเหตุเพราะเชื่อมั่นในตนเองมากเกิน ต้องใจเย็นๆให้มากกว่านี้ เงินทองแม้มีเข้ามามากแต่รายจ่ายก็มากเช่นเดียวกัน ท่านที่เกิดวันศุกร์ อิทธิพลของไพ่ 1 ถ้วย (Ace of Cups) วันนี้เคลียร์ใจกับแฟนทำให้รักสดใสดังเดิม และคนโสดจะได้พบคนตรงสเปก งานเด่นผลงานดีเจ้านายชื่นชมและงานส่วนตัวมีงานเข้ามากขึ้น เงินทองพอมีเข้ามาหมุนเวียน แต่ให้ระวังรายจ่ายที่เข้ามาอย่างไม่คาดคิด ท่านที่เกิดวันเสาร์ อิทธิพลของไพ่กงล้อมหาสมบัติ (Wheel of Fortune) วันนี้เงินทองโชคลาภได้มาดังลุ้น เล่นเอาเฮสุดๆ ทำให้การเงินเดินสะพัดขึ้นมา ด้านความรักคนที่มีความขัดแย้งกันครอบครัวจะช่วยประสานรอยร้าว ทำให้รักสุขสดใสกลับมา​ งานประจำผลงานโดดเด่นน่าพอใจ ส่วนคนค้าขายปรับกลยุทธ์จนกิจการเดินหน้าไปได้ ท่านผู้อ่านที่มีความประสงค์ ต้องการปรึกษา เรื่องดวงชะตาเป็นการส่วนตัว กับ อาจารย์ กิติคุณ พลวัน สอบถามรายละเอียดเพิ่มเติมได้ที่094-6298799,https://www.naewna.com/lady/612150,2021_10_29
ปภ.แจ้งเตือน 15 จังหวัด พื้นที่เฝ้าระวัง น้ำล้นตลิ่ง น้ำท่วมขัง,วันที่ 29 ตุลาคม 2564 กรมป้องกันและบรรเทาสาธารณภัย รายงานคาดการณ์และแจ้งเตือนภัย ประจำวันที่ 29 ตุลาคม 2564 พื้นที่เฝ้าระวังน้ำล้นตลิ่ง น้ำท่วมขัง ภาคตะวันออกเฉียงเหนือ จ.หนองบัวลำภู (อ.โนนสัง ศรีบุญเรือง) ชัยภูมิ (อ.คอนสวรรค์ บ้านเขว้า เมืองฯ) ขอนแก่น (อ.ชนบท) มหาสารคาม (อ.โกสุมพิสัย กันทรวิชัย เมืองฯ) นครราชสีมา (อ.โนนสูง คง เมืองยาง ประทาย โนนไทย โชคชัย พิมาย ปักธงชัย เมืองฯ จักราช แก้งสนามนาง เฉลิมพระเกียรติ ห้วยแถลง ชุมพวง โนนแดง) บุรีรัมย์ (อ.คูเมือง สตึก แคนดง) และศรีสะเกษ (อ.เมืองฯ ห้วยทับทัน อุทุมพรพิสัย) ภาคกลาง จ.ลพบุรี (อ.บ้านหมี่ เมืองฯ) สุพรรณบุรี (อ.บางปลาม้า สองพี่น้อง) สิงห์บุรี (อ.เมืองฯ อินทร์บุรี พรหมบุรี) อ่างทอง (อ.เมืองฯ ไชโย ป่าโมก วิเศษชัยชาญ) พระนครศรีอยุธยา (อ.ผักไห่ เสนา บางบาล พระนครศรีอยุธยา บางไทร บางปะอิน มหาราช บางปะหัน บางซ้าย ลาดบัวหลวง บ้านแพรก) นครปฐม (อ.บางเลน นครชัยศรี สามพราน กำแพงแสน ดอนตูม) ปทุมธานี (อ.เมืองฯ สามโคก) และปราจีนบุรี (อ.กบินทร์บุรี) ขอให้ประชาชนติดตามข้อมูลสภาวะอากาศและข่าวสารจากทางราชการ พื้นที่ริมลำน้ำอาจได้รับผลกระทบจากน้ำล้นตลิ่ง และน้ำท่วมในระดับสูง ระวังอันตรายจากสัตว์ และแมลงมีพิษ อันตรายจากกระแสไฟฟ้า รวมทั้งการขับขี่พาหนะบริเวณน้ำไหลผ่านเส้นทาง,https://www.naewna.com/local/612149,2021_10_29
ราชกิจจาฯออกประกาศ 'ห้ามชุมนุม-มั่วสุม'ต้อนรับการเปิดประเทศ,วันที่ 29 ตุลาคม 2564 เว็บไซต์ราชกิจจานุเบกษา เผยแพร่ ประกาศหัวหน้าผู้รับผิดชอบ ในการแก้ไขสถานการณ์ฉุกเฉินในส่วนที่เกี่ยวกับความมั่นคง เรื่อง ห้ามการชุมนุม การทำกิจกรรม การมั่วสุม ที่ก่อให้เกิดการแพร่ระบาดของโรคติดเชื้อไวรัสโคโรนา 2019 (โควิด - 19) (ฉบับที่ ๑๓) ตามที่รัฐบาลได้ออกข้อกำหนดออกตามความในมาตรา ๙ แห่งพระราชกำหนดการบริหารราชการ ในสถานการณ์ฉุกเฉิน พ.ศ. ๒๕๔๘ (ฉบับที่ ๓๖) ลงวันที่ ๒๑ ตุลาคม พ.ศ. ๒๕๖๔ และคำสั่ง ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19 ) ที่ ๑๘/๒๕๖๔ ลงวันที่ ๒๑ ตุลาคม พ.ศ. ๒๕๖๔ เรื่อง พื้นที่นำร่องด้านการท่องเที่ยว ตามข้อกำหนดออกตาม ความในมาตรา ๙ แห่งพระราชกำหนดการบริหารราชการในสถานการณ์ฉุกเฉิน พ.ศ. ๒๕๔๘ เนื่องจากมีความจำเป็นที่จะต้องมีการฟื้นฟูประเทศเพื่อประโยชน์ด้านการใช้ชีวิตความเป็นอยู่และ ด้านเศรษฐกิจแก่ประชาชน เห็นควรให้มีการเปิดพื้นที่นำร่องด้านการท่องเที่ยวให้นักท่องเที่ยวสามารถ เดินทางเข้ามาจากต่างประเทศได้มากขึ้น อันจะเป็นประโยชน์ต่อระบบเศรษฐกิจและการจ้างงาน ในภาพรวมของประเทศ แม้ว่าที่ผ่านมาภาพรวมของสถานการณ์การระบาดของโรคติดเชื้อโควิด - 19 ในประเทศไทยมีแนวโน้มที่ดีขึ้นอย่างต่อเนื่อง ฝ่ายสาธารณสุขสามารถควบคุมและจำกัดขอบเขตพื้นที่ การแพร่ระบาดของโรคได้ รวมทั้งรัฐบาลได้เตรียมความพร้อมโดยประสานความร่วมมือกับประเทศต้นทาง และบูรณาการการทำงานของพนักงานเจ้าหน้าที่และผู้ปฏิบัติงานทุกภาคส่วนในการกำหนดมาตรการ รองรับเพื่อให้การปฏิบัติตามมาตรการต่าง ๆ ภายใต้ประกาศสถานการณ์ฉุกเฉินเป็นไปอย่างต่อเนื่องและ เป็นระบบควบคู่กับการกำหนดมาตรการทางด้านสาธารณสุขเพื่อป้องกันการแพร่ระบาด ให้ประชาชน มีความปลอดภัย รวมทั้งสร้างความมั่นใจให้แก่นักท่องเที่ยวต่างชาติและประชาชนในการป้องกัน การแพร่ระบาดของโรคติดเชื้อโควิด - 19 ภายในประเทศอันจะส่งผลให้การขับเคลื่อนทางเศรษฐกิจ และสังคมสามารถดำเนินการควบคู่กับมาตรการด้านสาธารณสุขได้อย่างมีประสิทธิภาพ อาศัยอำนาจ ตามข้อกำหนดออกตามความในมาตรา ๙ แห่งพระราชกำหนดการบริหารราชการในสถานการณ์ฉุกเฉิน พ.ศ. ๒๕๔๘ (ฉบับที่ ๑๕) ข้อ ๓ และคำสั่งนายกรัฐมนตรี ที่ ๔/๒๕๖๓ ลงวันที่ ๒๕ มีนาคม พ.ศ. ๒๕๖๓ เรื่อง แต่งตั้งผู้กำกับการปฏิบัติงาน หัวหน้าผู้รับผิดชอบและพนักงานเจ้าหน้าที่ในการ แก้ไขสถานการณ์ฉุกเฉิน ข้อ ๓ (๖) และข้อกำหนด คำสั่ง ประกาศ ที่เกี่ยวข้อง จึงให้ปฏิบัติดังนี้ ๑. ให้ยกเลิกประกาศหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับ ความมั่นคง เรื่อง ห้ามการชุมนุม การทำกิจกรรม การมั่วสุม ที่ก่อให้เกิดการแพร่ระบาดของโรคติดเชื้อ ไวรัสโคโรนา 2019 (โควิด - 19 ) (ฉบับที่ ๑๑) ลงวันที่ ๓๐ กันยายน พ.ศ. ๒๕๖๔ และประกาศ หัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับความมั่นคง เรื่อง ห้ามการชุมนุม การทำกิจกรรม การมั่วสุม ที่ก่อให้เกิดการแพร่ระบาดของโรคติดเชื้อไวรัสโคโรนา 2019 (โควิด - 19 ) (ฉบับที่ ๑๒) ลงวันที่ ๑๘ ตุลาค ม พ.ศ. ๒๕๖๔ ๒. ห้ามมิให้มีการมั่วสุมในลักษณะที่เสี่ยงต่อการแพร่โรค หรือการกระทำอันเป็นการ ฉวยโอกาสซ้ำเติมความเดือดร้อนของประชาชน หรือการกลั่นแกล้งเพื่อแพร่โรค ณ ที่ใด ๆ ทั่วราชอาณาจักร ๓. ห้ามมิให้มีการชุมนุม หรือการทำกิจกรรมที่มีความเสี่ยงต่อการแพร่โรค ในพื้นที่ ที่มีประกาศหรือคำสั่งกำหนดเป็นพื้นที่ควบคุมสูงสุดและเข้มงวด พื้นที่ควบคุมสูงสุด พื้นที่ควบคุม พื้นที่เฝ้าระวังสูง พื้นที่เฝ้าระวัง เว้นแต่กรณีได้รับอนุญาตจากพนักงานเจ้าหน้าที่ หรือกิจกรรมที่ได้รับ การยกเว้น โดยให้ดำเนินการตามข้อกำหนด (ฉบับที่ ๓๐) ลงวันที่ ๑ สิงหาคม พ.ศ. ๒๕๖๔ และข้อกำหนด (ฉบับที่ ๓๕) ลงวันที่ ๑๕ ตุลาคม พ.ศ. ๒๕๖๔ ๔. ในพื้นที่ที่มีประกาศหรือคำสั่งกำหนดเป็นพื้นที่ควบคุมสูงสุดและเข้มงวด พื้นที่ควบคุมสูงสุด พื้นที่ควบคุม พื้นที่เฝ้าระวังสูง พื้นที่เฝ้าระวัง ที่ได้มีประกาศหรือคำสั่งกำหนดให้เป็นพื้นที่นำร่อง ด้านการท่องเที่ยว ห้ามมิให้มีการชุมนุม หรือการทำกิจกรรมที่มีความเสี่ยงต่อการแพร่โรค เว้นแต่ กรณีได้รับอนุญาตจากพนักงานเจ้าหน้าที่ หรือกิจกรรมที่ได้รับการยกเว้น โดยให้ดำเนินการ ตามข้อกำหนด (ฉบับที่ ๓๐) ลงวันที่ ๑ สิงหาคม พ.ศ. ๒๕๖๔ และข้อกำหนด (ฉบับที่ ๓๖) ลงวันที่ ๒๑ ตุลาคม พ.ศ. ๒๕๖๔ ทั้งนี้ ในเรื่องมาตรการควบคุมแบบบูรณาการสำหรับพื้นที่นำร่องด้านการท่องเที่ยว ให้ดำเนินการตามข้อกำหนด (ฉบับที่ ๓๖) ลงวันที่ ๒๑ ตุลาคม พ.ศ. ๒๕๖๔ หากผู้ใดฝ่าฝืนหรือไม่ปฏิบัติตามประกาศนี้ ต้องรับโทษตามมาตรา ๑๘ แห่งพระราชกำหนด การบริหารราชการในสถานการณ์ฉุกเฉิน พ.ศ. ๒๕๔๘ ระวางโทษจำคุกไม่เกินสองปี หรือปรับไม่เกิน สี่หมื่นบาท หรือทั้งจำทั้งปรับ ในกรณีที่มีการออกข้อกำหนดออกตามความในมาตรา ๙ แห่งพระราชกำหนดการบริหารราชการ ในสถานการณ์ฉุกเฉิน พ.ศ. ๒๕๔๘ ฉบับใหม่ ให้ประกาศฉบับนี้ยังคงใช้บังคับได้ต่อไปเท่าที่ไม่ขัด หรือแย้งกับข้อกำหนดฉบับใหม่ดังกล่าว ทั้งนี้ ตั้งแต่วันที่ ๑ พฤศจิกายน พ.ศ. ๒๕๖๔ เป็นต้นไป ประกาศ ณ วันที่ ๒๘ตุลาคม พ.ศ. ๒๕๖๔ พลเอก เฉลิมพล ศรีสวัสดิ์ ผู้บัญชาการทหารสูงสุด หัวหน้าผู้รับผิดชอบในการแก้ไขสถานการณ์ฉุกเฉิน ในส่วนที่เกี่ยวกับความมั่นคง,https://www.naewna.com/politic/612154,2021_10_29
ปิดจ๊อบ!จับหนุ่มพม่าติดพนันออนไลน์ เจาะฝ้าเพดานชิงทองกว่า 300 บาท,"ปิดจ๊อบ!จับหนุ่มพม่าติดพนันออนไลน์ เจาะฝ้าเพดานชิงทองกว่า 300 บาท 29 ตุลาคม 2564 พล.ต.ท.อำพล บัวรับพร ผบช.ภ.8 พร้อมด้วย พล.ต.ต.วันไชย เอกพรพิชญ์ รอง ผบช.ภ.8 หัวหน้าชุดคลี่คลายคดี , พล.ต.ต.เสริมพันธุ์ ศิริคง ผบก.ภ.จว.ภูเก็ต , พ.ต.อ.ธีรวัฒน์ เลี่ยมสุวรรณ ผกก.สภ.เมืองภูเก็ต แถลงเมื่อวันที่ 28 ตุลาคม 2564 เกี่ยวกับการจับกุมนายชาย ออง อายุ 27 ปี สัญชาติเมียนมา ผู้ต้องหาก่อเหตุปืนหลังคาชั้น 2 แล้วเจาะฝ้าเพดานห้องน้ำชั้น 2 กระโดดลงมาจี้บังคับคนในร้านทองทวีชัย ถ.ระนอง ต.ตลาดเหนือ อ.เมือง จ.ภูเก็ต ให้ลงไปเปิดตู้เซฟเก็บทองรูปพรรณที่ชั้นล่าง แต่กลับไปเจอนายสมหวังนอนดูทีวีอยู่ จึงเกิดการต่อสู้ โดยคนร้ายได้ใช้ไม้กระหน่ำตีศีรษะคนในบ้านทั้ง 2 คน และบังคับให้เปิดตู้เซฟ จากนั้นได้กวาดทองรูปพรรณจำนวน 378 บาท มูลค่ากว่า 10 ล้านบาท และเงินสดอีกจำนวนหนึ่งปีนออกจากร้านหลบหนีไป เหตุเกิดเมื่อช่วงกลางดึกวันที่ 23 ตุลาคม 2564 ต่อมาเจ้าหน้าที่ได้สนธิกำลังหลายหน่วยงานออกติดตามคนร้ายรายนี้อย่างเร่งด่วน จนรุ่งเช้าวันที่ 26 ตุลาคม ที่ผ่านมา นำตัวผู้ต้องสงสัยรายหนึ่งมาสอบปากคำที่ บก.สส.ภ.8 พร้อมกับรวบรวมพยานหลักฐานต่างๆเสนอต่อศาลจังหวัดภูเก็ตอนุมัติออกหมายจับนายชาย ออง อายุ 27 ปี สัญชาติเมียนมา เมื่อวันที่ 27 ตุลาคม 2564 ในข้อหาชิงทรัพย์ในเวลากลางคืนโดยเข้าทางช่องทางซึ่งได้ทำขึ้นโดยไม่ได้จำนงให้เป็นทางคนเข้า โดยแปลงตัวหรือปลอมตัวเป็นผู้อื่น มอมหน้าหรือทำด้วยประการอื่นเพื่อไม่ให้หรือจำหน้าได้ในเคหสถาน จนเป็นเหตุให้ผู้อื่นได้รับอันตรายสาหัส โดยใช้ยานพาหนะเพื่อกระทำผิดหรือพาทรัพย์นั้นไปหรือเพื่อให้พ้นการจับกุม บุกรุกเคหสถานในเวลากลางคืน ทำร้ายร่างกายผู้อื่นเป็นเหตุให้ได้รับอันตรายสาหัส สำหรับนายชายพักอาศัยอยู่ภายในบริเวณบ้านใน ถ.วิชิตสงคราม ต.ตลาดเหนือ อ.เมือง จ.ภูเก็ต ซักถามนายชายมีท่าทางพิรุธ จึงตรวจสอบภายในบ้านพักคนงาน พบเสื้อผ้าซึ่งมีตำหนิรูปพรรณคล้ายกับเสื้อผ้าที่คนร้ายสวมใส่ แขวนอยู่หน้าห้องพักคนงานของนายชาย จึงให้การรับสารภาพว่าเป็นคนร้ายที่ได้ก่อเหตุชิงทรัพย์ในครั้งนี้ โดยนำทรัพย์สินได้มาซุกซ่อนอยู่ในห้องพัก ตรวจสอบพบทองรูปพรรณน้ำหนัก 363 บาท และเงินสด 33,600 บาท ที่นายชายชิงมาจากร้านทองทวีชัย เบื้องต้นในชั้นจับกุมให้การว่า ก่อนเกิดเหตุได้มาดูต้นทางที่ห้างทองทวีชัย 2 ครั้ง โดยนายชายติดการพนันออนไลน์ ไม่มีเงิน วันที่ 23 ตุลาคม 2564 เวลา 17.00 น. ได้มาดูลาดเลาอีกครั้ง และเวลาประมาณ 18.00 น.จึงตัดสินใจก่อเหตุ โดยขี่รถจักรยานยนต์ (จยย.) มาจอดที่ริมถนนเยาวราช และได้เข้าไปในตรอก ทางเข้าบ้านร้างบริเวณหลังร้านทองที่เกิดเหตุ เข้าไปเปลี่ยนชุดที่เตรียมมาไว้สำหรับก่อเหตุ จากนั้นเดินลัดป่าหญ้าหน้าบ้านร้าง ปีนเสาหลังคาร้านทองที่เกิดเหตุ และรื้อกระเบื้องหลังคาออก เจาะฝ้าเพดานห้องน้ำชั้น 2 และลงมาแล้วเปิดประตูห้องน้ำเพื่อเข้าไปภายในบ้าน แต่เข้าไม่ได้ จึงปีนกลับไปบนหลังคา เพื่อเปิดกระเบื้องที่ห้องนอน เจาะฝ้าเพดานลงมาซุกซ่อนตัวในห้องนอนชั้น 2 และหยิบมีดจากในครัวร้านทองพร้อมกับหยิบท่อนไม้ยาวประมาณ 1 เมตร ซึ่งติดอยู่ในห้องครัว จากนั้นได้พบนางพวงเพ็ญ ศักดิ์เกษมกฤต อายุ 65 ปีและนายหวังดี อินทวงศ์ อายุ 71 ปีกำลังนั่งดูโทรทัศน์อยู่ที่ชั้นล่าง จึงใช้ไม้ตีที่ศีรษะนายหวังดีและบังคับให้นางพวงเพ็ญเปิดประตูตู้เซฟนิรภัย ด้วยความหวาดกลัว น.ส.พวงเพ็ญจึงเปิดตู้เซฟให้ ระหว่างที่นายชายกำลังหยิบทองรูปพรรณ ไม่ทันระวังตัว นางพวงเพ็ญจึงหยิบเก้าอี้ฟาดเข้าที่บริเวณลำตัวของนายชาย ทำให้นายชายเกิดโมโหใช้ไม้ตีเข้าที่ศีรษะของนางพวงเพ็ญจนได้รับบาดเจ็บสาหัส จากนั้นนายชายจึงขนเอาทองรูปพรรณใส่ถุงพลาสติกและกระเป๋าสีดำแล้วออกมาเปลี่ยนชุดที่บริเวณตรอกหลังบ้าน สวมใส่หมวกกันน็อคแล้วขี่รถจักรยานยนต์หลบหนีไปตามเส้นทาง เพื่อกลับบ้านพักริม ถ.วิชิตสงคราม จนถูกจับกุมตัวได้ในที่สุด ทั้งนี้ ชุดจับกุมตรวจยึดของกลางได้หลายรายการ พร้อมทองคำรูปพรรณจำนวน 745 รายการ น้ำหนักทองรวมประมาณ 363 บาท มูลค่ากว่า 10 ล้านบาท เงินสด 33,600 บาท โดยนายชายเข้ามาอยู่ในประเทศไทย 12 ปีกว่า ล่าสุดได้ไปต่ออายุใบรับการแจ้งรับคนต่างด้าวเข้าพักอาศัย เมื่อวันที่ 25 มกราคม 2564 ครบกำหนดอนุญาตถึงวันที่ 31 มีนาคม 2565 และเคยเป็นช่างก่อสร้างมาก่อน จึงมีความรู้เรื่องการเจาะเพดานและซ่อมแซมบ้านเป็นอย่างดี โดยก่อนแถลงผลการจับกุมคดีดังกล่าว ขณะเดียวกันนางเบญจพร วัชรัตน์ศิริยุทธ์ เจ้าของร้านทองทวีชัยได้มอบกระเช้าดอกไม้แก่ พล.ต.ท.อำพร บัวรับพร ผบช.ภ.8 เพื่อเป็นการขอบคุณเจ้าหน้าที่ตำรวจทุกหน่วยงานที่สนธิกำลังกันหลังเกิดเหตุจนสามารถติดตามจับกุมคนร้ายมาดำเนินคดีตามกฎหมายได้อย่างรวดเร็วภายใน 3 วันเท่านั้น และยังสามารถนำของกลางทองรูปพรรณและเงินสดบางส่วนกลับมาคืนแก่ทางร้านได้ในที่สุด และหลังจากแถลงผลการจับกุมเสร็จสิ้น ทีมจับกุมได้พาตัวนายชาย ไปทำแผนประกอบคำรับสารภาพ ด้าน ผบช.ภ.8 ฝากประชาสัมพันธ์ไปถึงหน่วยงานเอกชน อาทิ เช่น ธนาคาร ร้านทอง ร้านสะดวกซื้อหมั่นตรวจสอบ และติดตั้งกล้องวงจรปิด บริเวณหน้าร้าน ถนน ภายในบ้าน เพื่อป้องกันอาชญากรรม และสามารถช่วยลดโอกาสในการก่อเหตุของคนร้ายและผู้ไม่หวังดีได้ และฝากแจ้งประชาชนทุกคนสามารถแจ้งเบาะแสของกลุ่มคนผู้ไม่หวังดี หรือกลุ่มแก๊งที่เกรงว่าจะก่ออาชญากรรม ไปยังเจ้าหน้าที่ตำรวจสถานีต่างๆ เพื่อให้ประชาชนมีส่วนร่วมในการป้องกันอาชญากรรม รวมถึงให้หน่วยงานเอกชน ธนาคาร ร้านทอง หมั่นตรวจสอบสภาพบ้านเรือน ร้านค้า ของตนเองให้มีสภาพที่สมบูรณ์ มั่นคงแข็งแรง มีระบบการป้องกันที่ดี และทันสมัย มีการตรวจสอบสภาพมุมกล้อง ของกล้องวงจรปิดให้อยู่ในสภาพที่ดี และพร้อมใช้งานอยู่เสมอ -005",https://www.naewna.com/local/612153,2021_10_29
‘นายกฯ’ปลื้มผลสำรวจนักธุรกิจต่างชาติ พบมีความเชื่อมั่นเศรษฐกิจไทยเพิ่มขึ้น,"นายกฯปลื้มผลสำรวจนักธุรกิจต่างชาติ พบมีความเชื่อมั่นเศรษฐกิจไทยเพิ่มขึ้น นักธุรกิจต่างประเทศในไทยยังสนับสนุนการเปิดประเทศ 1 พ.ย. นี้ เชื่อมีนักท่องเที่ยว/นักธุรกิจรอเดินทางเข้าไทยจำนวนมาก เมื่อวันที่ 29 ตุลาคม 2564 นายธนกร วังบุญคงชนะ เผยภายหลังพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ประกาศมาตรการเปิดประเทศแบบปลอดภัยพร้อมรับผู้เดินทางจากประเทศเสี่ยงต่ำ 45 ประเทศและเขตบริหารพิเศษฮ่องกง เริ่ม 1 พ.ย. นี้ ก็ได้การตอบรับจากภาคเอกชนไทยและนักธุรกิจชาวต่างชาติในไทยเป็นอย่างดี โดยมหาวิทยาลัยหอการค้าไทยเผยผลสำรวจความเชื่อมั่นนักธุรกิจต่างชาติในไทย ไตรมาสที่ 3/ 2564 จากหอการค้าต่างประเทศในประเทศไทย 41 ประเทศ สมาชิกรวม 7,810 สถานประกอบการ พบว่าส่วนนักธุรกิจต่างชาติส่วนใหญ่มีความเชื่อมั่นเศรษฐกิจไทยและความเชื่อมั่นต่อธุรกิจดีขึ้น โดยดัชนีความเชื่อมั่นเศรษฐกิจและความเชื่อมั่นต่อธุรกิจ เพิ่มขึ้นเป็น 44.9 และ 38.4 จากเดิมอยู่ที่ 29.8 และ 26.8 ตามลำดับ ในไตรมาส 2/64 ส่งผลให้ดัชนีความเชื่อมั่นนักลงทุนต่างชาติ เพิ่มเป็น 41.7 จาก 27.7 เป็นค่าดัชนีสูงสุดใน 4 รอบการสำรวจ นับจากไตรมาส 4/2563 นอกจากนี้ ร้อยละ 50 ยังเชื่อว่าไทยผ่านจุดต่ำสุดมาแล้วจากผลกระทบโควิด-19 และเชื่อว่าเศรษฐกิจและธุรกิจผ่านจุดต่ำสุดแล้ว และเริ่มฟื้นตัวจากไตรมาส 4 ปีนี้ ด้วย ทั้งนี้ นักธุรกิจต่างชาติในไทยยังสนับสนุนการเปิดประเทศของไทย เพราะทำให้การเดินทางเข้าไทยและท่องเที่ยวในไทยง่ายและสะดวกเพิ่มมากขึ้น เชื่อว่ามีนักท่องเที่ยวและนักธุรกิจรอเดินทางเข้าประเทศไทยจำนวนมากเช่นกัน ซึ่งไทยเองยังเป็นฐานการลงทุนที่น่าสนใจของนักลงทุนต่างประเทศ โฆษกประจำสำนักนายกรัฐมนตรี กล่าวว่า ในส่วนเศรษฐกิจไทยในเดือนกันยายน 2564 มีสัญญาณปรับตัวดีขึ้น เช่นเดียวกับการบริโภคภาคเอกชนปรับตัวดีขึ้น การส่งออกสินค้าขยายตัวต่อเนื่องเป็นเดือนที่ 7โดยเฉพาะสินค้าเกษตรและอาหาร ภาคการท่องเที่ยวในเดือนกันยายน 2564 มีชาวต่างชาติเดินทางเข้ามาสู่ประเทศไทยรวมทั้งสิ้น 2,198,337 คน ทั้งในรูปแบบการท่องเที่ยวโครงการภูเก็ตแซนด์บ็อกซ์ (Phuket Sandbox) รวมถึงนักท่องเที่ยวชาวต่างชาติที่ได้รับการตรวจลงตราประเภทนักท่องเที่ยว (Tourist Visa) รวมถึงกลุ่มนักท่องเที่ยวสมาชิกสิทธิพิเศษ (Thailand Privilege Card) ด้วย การเปิดประเทศของไทย 1 พ.ย. ยังช่วยเป็นแรงหนุนให้เศรษฐกิจไนช่วงไตรมาสสุดท้ายของปีนี้ กลับมาคึกคัก ทั้งการบริโภคการผลิต รวมทั้งการเดินทางภายในประเทศของคนไทยเองมีการยายตัวเพิ่มขึ้น ซึ่งเป็นไปตามแนวทางที่รัฐบาลได้วางเอาไว้ อย่างไรก็ตาม สิ่งสำคัญคือ ทุกคนต้องร่วมกันสร้างความมั่นใจแก่ชาวต่างชาติที่จะเดินทางมาท่องเที่ยว หรือทำธุรกิจในประเทศไทย ด้วยมาตรการป้องกันและควบคุมการแพร่ระบาดโควิด-19 อย่างรัดกุม ขณะเดียวกันก็จะมีการระดมฉีดวัคซีนให้ครอบคลุมประชากรเป้าหมายภายในปี 2564 รวมถึงรัฐบาลยังจะมีมาตรการใหม่ ๆ เพิ่มเติมเพื่อกระตุ้นการใช้จ่าย ส่งเสริมการลงทุนภาครัฐและเอกชนในกลุ่มอุตสาหกรรมเป้าหมายทั้ง New S-curve และ S-curve ล่าสุดรัฐมนตรีว่าการกระทรวงคลัง คาดการณ์ GDP ของไทยในปีนี้จะโตได้ไม่ต่ำกว่า 1% ด้วย นายธนกร กล่าว - 004",https://www.naewna.com/politic/612152,2021_10_29
"เปิดตลาดราคาทองคำปรับลง100 รูปพรรณขายออก28,750บาท","สมาคมค้าทองคำ รายงานราคาทองคำ ประจำวันที่ 29ตุลาคม 2564 โดยเปิดตลาดราคาทองคำลง100ดังนี้ ทองแท่ง รับซื้อ 28,150.00 บาท ขายออก 28,250.00 บาท ทองรูปพรรณ รับซื้อ 27,636.68 บาท ขายออก 28,750.00 บาท",https://www.naewna.com/business/612151,2021_10_29
‘อนุทิน’ยินดี‘อุ๊งอิ๊ง’เปิดตัวนั่งที่ปรึกษาเพื่อไทย ชี้ไม่ใช่คู่แข่งในพื้นที่อีสาน,เมื่อวันที่ 29 ตุลาคม 2564 เวลา 08.40 น. ที่ทำเนียบรัฐบาล นายอนุทิน ชาญวีรกูล รองนายกรัฐมนตรีและรมว.สาธารณสุข ในฐานะหัวหน้าพรรคภูใจไทย (ภท.) ให้สัมภาษณ์ถึงกรณีที่พรรคเพื่อไทยเปิดตัว อุ๊งอิ๊ง หรือ น.ส.แพทองธาร ชินวัตร ในฐานะประธานคณะที่ปรึกษาด้านการมีส่วนร่วมและนวัฒกรรม พรรคเพื่อไทย (พท.) คิดว่าจะทำให้สถานการณ์บ้านเมืองเกิดมิติใหม่ขึ้นหรือไม่ ว่า ถือเป็นเรื่องที่ดี เพราะทุกอย่างต้องมีพลวัต ต้องมีคลื่นลูกใหม่มาทดแทนคลื่นลูกเก่า ซึ่งถือเป็นสิ่งที่ดี เพราะที่พรรคพท.ปรับเปลี่ยนมาแต่ละคนนั้น ต่างก็มีคุณสมบัติที่ดี มีการศึกษาที่ดีจะได้มาทำงานช่วยกันเพื่อบ้านเมือง ตนไม่มีปัญหาเพราะมองเป็นบวก ผู้สื่อข่าวถามว่า ถือว่าเป็นคู่แข่งของพรรคภท.ในการเจาะพื้นที่ต่างๆหรือไม่ นายอนุทิน กล่าวว่า ของภท.มีรัฐมนตรีถึง 6 คนก็อยู่แล้ว ไม่แข่งกับใครเราก็อยู่ของเราอย่างนี้ เมื่อถามว่า พรรคภท.จะต้องปรับยุทธศาสตร์ในภาคอีสานอย่างไรเมื่อพรรคพท.ปรับโครงสร้างเช่นนี้ นายอนุทิน กล่าวว่า ที่สำคัญที่สุดคือ พรรคจะต้องมีนโยบายที่จะทำให้ประชาชนเชื่อว่าเราเข้าไปดูแลปากท้องเขาได้ ดูแล สารทุกข์สุกดิบของเขาได้และผู้สมัครเองก็ต้องขยัน เข้าถึงใจประชาชนให้ได้ การเมืองก็อยู่ตรงนี้ คือต้องทำงานให้กับประชาชน ให้ประชาชนมั่นใจ และไม่ว่าอะไรก็ตามก็จบตรงนี้ เราได้รับความไว้วางใจจากประชาชนหรือป่าว เพราะนั้นคือคำตอบ พรรคภท.ก็ได้แสดงความยินดีกับผู้ที่ได้รับการแต่งตั้งในการปรับโครงสร้าง ตั้งแต่หัวหน้าพรรคร่วมไปถึงทุกๆพรรคทั้งผู้ที่เข้ามาใหม่และดำรงอยู่ก่อน เราก็แสดงความยินดี เพราะทำงานการเมืองด้วยกันคนละบทบาทเท่านั้นเอง ไม่ได้มีอะไรที่เกลียดชั่งกัน หรือเครียดแค้นกันเป็นการส่วนตัว เพราะทุกคนทำหน้าที่เพื่อบ้านเมืองทั้งนั้น คณะรัฐมนตรีก็ทำงานเพื่อประชาชน ฝ่ายค้านก็สามารถตรวจสอบและอภิปรายไม่ไว้วางใจ ซึ่งเราต้องรับฟังทุกคำอภิปรายและตอบชี้แจงให้ได้ นี้คือต่างคนต่างทำหน้าที่และมีบ้างที่ต้องดุเดือดกันในสภา ไม่เช่นนั้นก็จะดูเหมือนซูเอี๋ยกัน แต่อย่างไรก็ตามในเรื่อองของความเป็นมิตรเป็นคนรู้จักกัน เห็นใครได้ดีเราก็ ชื่นชมยินดีปรีดาปราโมทย์ไปด้วย นายอนุทิน กล่าว ผู้สื่อข่าวถามว่า ถึงเวลานี้ภท.มองว่าพท.เป็นคู่แข่งอันดับหนึ่งในพื้นที่ภาคอีสานหรือไม่ นายอนุทิน กล่าวว่า ผมไม่มีคู่แข่ง แข่งกับตัวเองเท่านั้น จริงๆเกิดมาในชีวิตนี้ก็ไม่เคยคิดว่าจะแข่งกับใคร ทำตัวเองให้ดีอยากได้อะไรอยากทำอะไรก็พยายามทำตัวเองให้สุดความสามารถให้มีศักยภาพที่จะไปประสบกับสิ่งนั้นๆ ซึ่งผมเป็นคนแบบนี้มาแต่ไหนแต่ไร ไม่ได้มองเลยว่าเป็นการแข่งขันใดๆทั้งสิ้น นายอนุทิน กล่าว - 004,https://www.naewna.com/politic/612155,2021_10_29
‘อนุทิน’สั่งเร่งคุมระบาดเชียงใหม่ เชื่อมีความพร้อมรับมือ,เมื่อวันที่ 29 ตุลาคม 2564 เวลา 08.30 น. ที่ทำเนียบรัฐบาล นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงสาธารณสุข ให้สัมภาษณ์ถึงทางสำนักงานสาธารณสุขจังหวัดเชียงใหม่ (สสจ.) ได้รายงานสถานการณ์ในพื้นที่อย่างไรบ้าง หลังเพื่อติดเชื้อจำนวนมาก และจำนวนเตียงรองรับคนไข้ไม่พอ ว่า ในจังหวัดเชียงใหม่ ยังมีความพร้อมทางด้านการแพทย์อยู่ มากกว่าหลายๆ จังหวัด และได้เร่งให้เข้าไปแก้ปัญหาให้มากที่สุด เรื่องของวัคซีนก็รีบนำเข้าไปแก้ปัญหาการระบาดให้มากที่สุด เหมือนที่เราได้จัดการในพื้นที่ภาคใต้ตอนล่างของประเทศ เมื่อถามว่า จำเป็นที่จะต้องตั้งศบค.ส่วนหน้าในพื้นที่ภาคเหนือเพิ่มเติมเพื่อคุมการระบาดใช่หรือไม่ นายอนุทิน กล่าวว่า ให้รอดูสถานการณ์สักพักหนึ่ง อย่างน้อยเรื่องการเตรียมพร้อม เรื่องการดูแลผู้ป่วยก็มีความพร้อมอยู่ ในสัปดาห์หน้าตนคงจะไปดูสถานการณ์ แต่ทราบว่าส่วนใหญ่ติดมาจากคนที่เข้ามาค้าขายในเมือง และกลับออกไปในพื้นที่ก็นำเชื้อไปติด ซึ่งต้องเร่งแก้ไข แต่ในจังหวัดเชียงใหม่มีสถานพยาบาลค่อนข้างที่จะครบถ้วนสมบูรณ์ และโรงบาลสนามก็มีความพร้อมอยู่เรื่องนี้ทางกระทรวงสาธารณสุขรับทราบแล้ว กำลังเร่งแก้ไขปัญหาอยู่ เมื่อถามถึงกรณีที่บางอำเภอ บางหมู่บ้านจำเป็นต้องปิดทั้งอำเภอทั้งหมู่บ้าน นายอนุทิน กล่าวว่า บางอำเภอบางหมู่บ้านก็เป็นการล็อคดาวน์เหมือนลักษณะคอมมูนิตี้ไอโซเลชั่น ซึ่งเราก็พยายามที่จะกำชับคณะกรรมการโรคติดต่อจังหวัด ที่ผู้ว่าราชการจังหวัดเป็นประธานฯ ที่จะสั่งการหรือมีมาตรการใดๆ ที่จะป้องกันการระบาด - 004,https://www.naewna.com/politic/612160,2021_10_29
ผู้การฯเมืองคอนสั่งให้ออกราชการไว้ก่อน รองผกก.ร่อนพิบูลย์ ปมฆ่าสองผัวเมียที่ตรัง,วันที่ 29 ตุลาคม 2564 จากกรณีเมื่อวันที่ 27 ตุลาคม เจ้าหน้าที่ กก.6 บก.ป. สนธิกำลังร่วมกับตำรวจภูธรภาค 9 เข้าจับกุมนายชำนิ อายุ 45 ปี ผู้ใหญ่บ้าน หมู่ 2 ต.แก้วแสน อ.นาบอน จ.นครศรีธรรมราช ที่บ้านพักในพื้นที่ จ.นครศรีธรรมราช หลังตกเป็น 1 ใน 3 ผู้ต้องหา คดีร่วมกันก่อเหตุใช้อาวุธปืนสงครามประกบยิงนายวีระยุทธ และภรรยา จนเสียชีวิต เหตุเกิดบนถนนเพชรเกษม บริเวณด้านหน้าสนามกีฬาไก่ชนบ้านควนเมา หมู่ 2 ต.ควนเมา อ.รัษฎา จ.ตรัง เมื่อวันที่ 9 กันยายนที่ผ่านมา ทำให้จนถึงขณะนี้คงเหลือผู้ต้องหาที่ร่วมก่อเหตุอีก 2 ราย ที่ยังอยู่ระหว่างการติดตามตัวมาดำเนินคดี ตามที่ได้เคยมีการนำเสนอไปแล้วนั้นและล่าสุด 1 ในทีมฆ่า คือ พ.ต.ท.วริทธิ์ธรรอง ผกก.สส.สภ.ร่อนพิบูลย์ จ.นครศรีธรรมราช ได้เข้ามอบตัวตัวและการปฏิเสธนั้น ล่าสุด ที่ บก.ภ.นครศรีธรรมราช พล.ต.ต.สมชาย ซื่อต่อตระกูล ผบก.ภ.นครศรีธรรมราช ได้เปิดเผยกับผู้สื่อข่าวถึงกรณี พ.ต.ท.วริทธิ์ธรรอง ผกก.สส.สภ.ร่อนพิบูลย์ ได้ถูกออกหมายจับในคดีร่วมกันฆ่ายิงถล่ม 3 แม่ลูกที่ จ.ตรังว่า เมื่อวานทาง พ.ต.ท.วริทธิ์ธร ได้เข้ามามอบตัวกับทาง ผบก.ภ.นครศรีธรรมราชและผบก.สส.ภาค8 ที่ จ.นครศรีธรรมราช ขณะนี้ตนได้สั่งตั้งกรรมการสอบสวนทางวินัยร้ายแรงและมีคำสั่งให้ออกจากราชการไว้ก่อนแล้วมีผลตั้งแต่วันนี้เป็นต้นไป ส่วนผลการสอบสวนทางวินัยจะได้ความว่าอย่างไรก็ต้องรอดูผลสอบสวนไปก่อน แต่ในชั้นนี้ให้ออกจากราชการไว้ก่อนครับ ซึ่งเป็นไปตามระเบียบของทางราชการ เนื่องจากเรามีข้อมูลที่น่าเชื่อถือว่าเขาน่าจะกระทำความผิด เราก็ต้องดำเนินการรตามระเบียบ เผื่อให้ชาวบ้านเห็นว่าเราไม่ได้เข้าข้างตำรวจก็ต้องดำเนินการไปตามขั้นตอน ส่วนผลสอบสวนทางวินัยร้ายแรงจะออกมาอย่างไรก็ต้องวรอผลนั้นด้วยครับ การสอบสวนทางวินัยก็เริ่มต้นวันนี้ ซึ่งรายละเอียดจะปรากฏชัดมาเรื่อยๆขอเวลาอีกนิดครับ,https://www.naewna.com/local/612159,2021_10_29
โฆษกรัฐบาลขอบคุณ‘รัสเซล โครว์’ช่วยโปรโมตเปิดประเทศ1พ.ย.นี้,โฆษกรัฐบาลขอบคุณ' รัสเซล โครว์' ช่วยโปรโมตการเปิดประเทศแบบปลอดภัย 1 พ.ย. นี้ พร้อมเชิญชวนเดินทางมาเที่ยวไทย นายกแนะกระททท. เชิญศิลปินระดับโลกแทนลิซ่า Blackpink พร้อมชูศิลปะไทย 5 ภาคในเวทีเคาท์ดาวน์ 2565 เมื่อวันที่ 29 ตุลาคม 2564 นายธนกร วังบุญคงชนะ โฆษกประจำสำนักนายกรัฐมนตรี กล่าวขอบคุณ นายรัสเซล โครว์อีกครั้ง แม้จะเดินทางออกนอกประเทศหลังจากเสร็จสิ้นการถ่ายทำภาพยนตร์ที่ประเทศไทย แต่ได้โพสต์ข้อความผ่านทวิตเตอร์ส่วนตัว ใจความว่า วันที่ 1 พ.ย. จะเป็นวันแรกที่ประเทศไทยเปิดรับนักท่องเที่ยวต่างชาติที่ได้รับวัคซีนครบ 2 โดส จาก 45 ประเทศ และเขตบริหารพิเศษฮ่องกงโดยไม่ต้องกักตัว พร้อมชื่นชมประเทศไทยที่มีสถานที่สวยงาม มีเสน่ห์และน่าสนใจจำนวนมาก ผู้คนให้การต้อนรับอย่างอบอุ่น เป็นกันเอง ขอเชิญชวนผู้ที่ถูกล็อกดาว์น แยกกักหรือกักตัวรวมทั้งอื่น ๆ กลับมาท่องเที่ยว ซึ่งนอกจากจะเป็นการช่วยโปรโมตการท่องเที่ยวไทย ยังแสดงให้เห็นว่า นายรัสเซล โครว์ มีความเชื่อมั่นและมั่นใจในมาตรการการเปิดประเทศแบบปลอดภัย Safety Entry และการท่องเที่ยวแบบไม่ต้องกักตัว Test and Go ของไทยตามแนวทางที่พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมได้ให้ไว้ โดยจะเริ่ม 1 พ.ย. นี้ด้วย โฆษกประจำสำนักนายก กล่าวถึงกรณี ศิลปินลิซ่า Blackpink ไม่สามารถเข้าร่วมกิจกรรมงานเคาท์ดาวน์ปีใหม่ที่จะจัดขึ้นได้ เนื่องจากติดตารางงานที่กำหนดไว้ก่อนหน้าว่า นายกรัฐมนตรียังแสดงความเสียใจแต่เข้าใจ จึงได้มอบหมายให้รัฐมนตรีว่าการกระทรวงการท่องเที่ยวและกีฬา และการท่องเที่ยวแห่งประเทศไทย หารือเชิญศิลปินระดับโลกที่มีชื่อเสียงและเป็นที่รู้จักท่านอื่น ๆ ร่วมกิจกรรมแทน เพื่อเป็นการดึงดูดนักท่องเที่ยว พร้อมทั้งยังแนะให้มีการแสดง 5 ภาคเพิ่มเติม เพื่อแสดงถึงศิลปวัฒนธรรมของประเทศไทย ที่มีศักยภาพไม่แพ้ความมั่นคงและเศรษฐกิจ และเป็นที่ยอมรับในหลายประเทศด้วยเช่นกัน ทั้งนี้ การท่องเที่ยวแห่งประเทศไทยมีแผนจะจัดกิจกรรม Reopen Thailand: Culture & Tourism Festival ในพื้นที่นำร่องการท่องเที่ยว และพื้นที่อื่น ๆ ทั่วประเทศ รวมการแสดงศิลปินพื้นบ้าน ศิลปินสาขาต่าง ๆ ทุกสังกัดทุกแนวเพลง ตามนโยบายของนายกรัฐมนตรี พร้อมกับส่งเสริมการท่องเที่ยว ผ่านสถานที่ท่องเที่ยวและอาหารถิ่น กระตุ้นการท่องเที่ยวภายในประเทศ และตอบโจทย์การเปิดประเทศ และสนับสนุนการพลิกฟื้นเศรษฐกิจด้วย - 004,https://www.naewna.com/politic/612158,2021_10_29
'หมออุดม'มั่นใจไทยรับมือโควิดได้หลังเปิดประเทศ  แต่ยังต้องเข้มมาตรการ สธ.,"หมออุดม มั่นใจไทยรับมือโควิดได้หลังเปิดประเทศ เชื่อตัวเลขติดเชื้อไม่พุ่งถึง2 หมื่น แต่ยังต้องเข้มมาตรการสธ. วันที่ 29 ตุลาคม 2564ทำเนียบฯ ศ.คลินิก นพ.อุดม คชินทร ที่ปรึกษาศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) ยอมรับว่าการเปิดประเทศน่าเป็นห่วงแต่หากทุกคนร่วมมือกัน และเคร่งครัดมาตรการสาธารณสุข ก็เชื่อว่าทุกอย่างจะเดินหน้าไปได้ แม้ว่าตัวเลขผู้ป่วยจะขยับขึ้นไม่มาก แต่ก็เชื่อว่าจะไม่ถึง 20,000 รายต่อวัน ทั้งนี้ย้ำว่าการเปิดประเทศเพื่อทำให้ธุรกิจเดินหน้า ดังนั้นการตัดสินใจของนายกรัฐมนตรีเป็นเรื่องเด็ดขาด จะรอต่อไปไม่ได้ และที่สำคัญ ด้านการสาธารณสุขของไทยขณะนี้ยังรับมือได้ และสู้ไหว โดยเฉพาะหากตัวเลขผู้ป่วย ไม่เกิน 10,000 และเสียชีวิตไม่เกิน100 คน แต่ส่วนตัวอยากให้ตัวเลขต่ำกว่า 5,000 ก็จะทำให้สถานการณ์ในประเทศดีขึ้น หมอ แพทย์ พยาบาลจะไม่เหนื่อยมาก ศ.คลินิก นพ.อุดม กล่าวว่า ขอทุกคนอย่ากังวลกับเชื้อ เดลต้า พลัส เพราะยังพบในไทยน้อย เช่นเดียวกับต่างประเทศที่ยังพบในสัดส่วนไม่มากเช่นกัน และเท่าที่ประเมินสถานการณ์แม้จะแพร่เชื้อเร็วกว่า เดลต้า 10-15% แต่เชื่อว่ายังกระจายไม่มาก ทั่วโลกมีเพียง 17 ประเทศ แต่ละประเทศยังอยู่ในเปอร์เซ็นต์ต่ำ จึงเชื่อว่าจะสามารถควบคุมได้ แต่ขอให้กังวลต่อสายพันธุ์เดลต้าเดิมมากกว่าเพราะยังพบเชื้อในสัดส่วนที่สูง",https://www.naewna.com/politic/612163,2021_10_29
ปักกิ่งเผยโฉม‘เครื่องแบบทางการ’ ประจำโอลิมปิกฤดูหนาว2022,29 ตุลาคม 2564 สำนักข่าวซินหัวรายงาน เหล่านายแบบและนางแบบอวดโฉมเครื่องแบบทางการสำหรับทีมงาน เจ้าหน้าที่เทคนิค และอาสาสมัคร ประจำการแข่งขันกีฬาปักกิ่ง โอลิมปิก ฤดูหนาว 2022 ซึ่งประกอบด้วยเสื้อผ้า รองเท้า และเครื่องประดับ ระหว่างกิจกรรมเนื่องในวาระนับถอยหลัง 100 วัน สู่การแข่งขันกีฬาฯ ในกรุงปักกิ่ง เมืองหลวงของจีน ซึ่งจัดโดยคณะกรรมการจัดการแข่งขันกีฬาปักกิ่ง โอลิมปิกและพาราลิมปิก ฤดูหนาว 2022 (BOCOG),https://www.naewna.com/inter/612162,2021_10_29
‘อนุทิน’เผย‘ลิซ่า’มาเคาท์ดาวน์ไม่ได้ เป็นเรื่องธุรกิจ เชื่อเดี๋ยวคงมีอะไรมาทดแทน,เมื่อวันที่ 29 ตุลาคม 2564 เวลา 08.30 น. ที่ทำเนียบรัฐบาล นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงสาธารณสุข ให้สัมภาษณ์ถึงกรณีที่ ค่ายวายจีเอ็นเตอร์เทนเม้นท์ บริษัทต้นสังกัตของ ลิซ่า น.ส.ลลิษา มโนบาล สมาชิกวงแบล็กพิงก์ ชาวไทย ออกแถลงการณ์ลงวันที่ 28 ตุลาคม ระบุว่า ลิซ่า ไม่สามารถมาร่วมงานเคาต์ดาวน์ที่ประเทศไทยได้ว่า ต้องถามทาง นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา ซึ่งขณะนี้เดินทางไปต่างประเทศอยู่ เมื่อถามว่า เมื่อยังไม่มีการยืนยันอย่างชัดเจน ทำไมจึงประกาศออกมา นายอนุทิน กล่าวว่า ไม่ทราบ ตนไม่ได้ประกาศ เมื่อถามว่า แบบนี้จะทำให้กระทบกับความเชื่อมั่นของประเทศไทยหรือไม่ รองนายกฯ กล่าวว่า ไม่เกี่ยว ไม่เกี่ยวข้องกับความเชื่อมั่น เพราะถึงอย่างไรก็จะเดินหน้าเรื่องการเปิดประเทศ จึงไม่เกี่ยวกัน ส่วนกรณีของลิซ่า ถือเป็นกิจกรรมหนึ่ง เราก็ยังมีโอกาสที่จะทำกิจกรรมดีๆ ได้ ส่วนตัวยังไม่ได้คุยกับนายพิพัฒน์ ตนในฐานะกำกับดูแล หากมีงานอะไรที่นายพิพัฒน์ จัดการได้เรียบร้อยแล้ว ก็จะนำมาพิจารณาก่อนที่จะนำเสนอคณะรัฐมนตรี (ครม.) ถ้าจำเป็นต้องเสนอ แต่ตอนนี้ยังไม่ถึงขั้นนั้น เรื่องของลิซ่า ยอมรับว่าเป็นเรื่องของธุรกิจด้วย แต่ไม่เป็นอะไรเดี๋ยวก็คงจะมีอะไรมาทดแทนกับความรู้สึกที่ประชาชนเสียไป นายอนุทิน กล่าว - 004,https://www.naewna.com/politic/612165,2021_10_29
‘ชัยวุฒิ’รูดซิป!ปัดตอบสถานการณ์ภายในพรรคพลังประชารัฐ,เมื่อวันที่ 29 ตุลาคม 2564 เวลา 09.20 น.ที่ทำเนียบรัฐบาล นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม ให้สัมภาษณ์ถึงสถานการณ์ในพรรคพลังประชารัฐ (พปชร.) ได้คุยกับพล.อ.ประยุทธ์ จันทร์โอชา นายกรัฐมนตรี และรัฐมนตรีกลาโหม หรือยัง ว่า ไม่มีอะไร ผู้สื่อข่าวถามว่า เรื่องในพรรคไม่มีอะไรจะพูดแล้วใช่หรือไม่ นายชัยวุฒิ กล่าวว่า ไม่มีแล้ว - 004,https://www.naewna.com/politic/612166,2021_10_29
‘สาธิต’ชี้ถกศบค.ชุดใหญ่ เล็งปรับลดพื้นที่ควบคุมสูงสุดรับเปิดประเทศ,เมื่อวันที่ 29 ตุลาคม 2564 เวลา09.25น. ที่ทำเนียบรัฐบาล นายสาธิต ปิตุเตชะ รมช.สาธารณสุข ให้สัมภาษณ์ก่อนการประชุมศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค.ชุดใหญ่ ถึงการพิจารณาเปิดกิจการและกิจกรรม เช่น สวนน้ำ สวนสนุก ที่มีเรียกร้องถึงความขัดเจนจากศบค. ว่า ยังไม่ทราบเรื่องนี้ ต้องรอดูว่า มาตรการที่จะกำหนดเป็นอย่างไร เพราะสวนน้ำ สวนสนุก เป็นกิจกรรมที่มีความเสี่ยงสูง ต้องเป็นไปตามข้อกำหนดของหน่วยงานที่จะกำหนดขึ้นมา ซึ่งสวนสนุกดรีมเวิล์ด น่าจะมีมาตรการออกมาแล้ว แต่จะปฏิบัติได้ครบถ้วนหรือไม่ต้องดูอีกครั้ง ส่วนการหารือศบค.วันนี้เป็นภาพใหญ่ จะพิจารณารายละเอียดของผู้ที่จะเดินทางเข้ามาในประเทศ ที่กรมควบคุมโรคจะนำเสนอ เพื่อสร้างความชัดเจนให้กับคนไทยที่จะเดินทางกลับมาและนักท่องเที่ยวที่จะเดินทางเข้ามาโดย หลายหน่วยงานได้ซักซ้อมความพร้อมกันไปแล้ว เช่นกระทรวงคมนาคม และภายในสัปดาห์หน้าตนจะลงพื้นที่ไปดูความพร้อมโรงแรมที่จะรองรับนักท่องเที่ยว ใช้เป็นที่กักตัวทางเลือกที่ต้องจับคู่กับทางโรงพยาบาล เพื่อดูเรื่องการลดค่าใช้จ่ายเกี่ยวกับการตรวจให้ได้มากที่สุด เช่น โรงแรมไปจับคู่โรงพยาบาลแล้วโรงพยาบาลขอค่าตรวจโดยคิดราคาที่บวกขึ้นไปอย่างนี้ไม่ได้ เพื่อให้นักท่องเที่ยวมีความเชื่อมั่นและเสียค่าใช้จ่ายน้อยที่สุด โดยต้องมีคุณภาพ ส่วนประเด็นเรื่องสวนน้ำอยู่ในกิจการประเภทหนึ่งของกิจกรรมที่จะต้องมาพิจารณาหารือ ผู้สื่อข่าวถามถึงการปรับพื้นที่นำร่อง 17 จังหวัด เป็นอย่างไร นายสาธิต กล่าวว่า เป็นเกณฑ์ที่ ต้องปรับสีให้ลดลง ตามตัวเลขผู้ติดเชื้อคงที่หรือค่อนข้างลดลง ซึ่งเป็นตัวเลขแนวโน้มที่จะลดลงหรือเพิ่มขึ้น ถ้าจังหวัดที่มีแนวโน้มผู้ติดเชื้อคงที่หรือลดลงก็จะปรับให้ดีขึ้น - 004,https://www.naewna.com/politic/612167,2021_10_29
'สมุทรสาคร'ป่วย'โควิด'เพิ่ม112ราย จนท.เร่งตรวจสถานศึกษาเตรียมเปิดออนไซต์,"โควิดสมุทรสาครยังพุ่งสูงต่อเนื่องเร่งตรวจสถานศึกษาเตรียมความพร้อมเปิดเรียน1พย.นี้ 29 ตุลาคม 2564สาธารณสุขจังหวัดสมุทรสาครได้เปิดเผยตัวเลขล่าสุดของผู้ติดเชื้อโควิด-19 มีผู้ติดเชื้อรายใหม่ยังพุ่งสูงต่อเนื่องถึง 112 ราย อยู่ในโรงพยาบาล 70 ราย ในบับเบิ้ลแอนด์ซีล 42 ราย ไม่มีผู้เสียชีวิต อยู่ระหว่างการรักษาตัวในโรงพยาบาล 645 ราย รักษาหาย 34 ราย และอยู่ระหว่างการสังเกตอาการอีก 395 ราย การฉีดวัคซีนโควิด-19 ฉีดได้ 9,582 โด๊ส เป็นเข็มที่ 1 จำนวน 3,326 โด๊ส เข็มที่ 2 จำนวน 5,595 โด๊ส เข็มที่ 3 จำนวน 861 โด๊ส ยอดสะสมรวมได้ทั้งสิ้นจำนวน 1,320,246 โด๊ส นายแพทย์สรชัย หลำสาคร รองนายแพทย์สาธารณสุข พร้อมด้วย นางสาวจุฑารัตน์ ศรีนวลปาน รักษาการศึกษาธิการจังหวัดสมุทรสาคร และคณะกรรมการตรวจพิจารณาและประเมินความพร้อมการเปิดสถานศึกษาทุกสังกัด ในจังหวัดสมุทรสาคร เร่งลงพื้นที่ตรวจประเมินสถานศึกษาต่างๆในพื้นที่เพื่อตรวจประเมินความพร้อมก่อนการเปิดแบบออนไซต์ (Onsite) 1 พย.นี้ หากสถานศึกษาใดผ่านการประเมินก็สามารถเปิดเรียนแบบออนไซต์ (Onsite) ได้ แต่ถ้ายังไม่ผ่านก็ไม่สามารถเปิดเรียนได้ ต้องดำเนินการปรับปรุงให้เป็นไปตามมาตรฐานที่กำหนดและจะมีการประเมินซ้ำ จนกว่าจะผ่านมาตรฐาน โรงเรียนและสถานศึกษานั้นก็จะสามารถเปิดเรียนได้",https://www.naewna.com/local/612169,2021_10_29
‘พิพัฒน์’ยืดอกรับผิด! สื่อสารผิดพลาด ปมชวดดึง‘ลิซ่า’มาเคาต์ดาวน์ในไทย,พิพัฒน์ยืดอกรับผิด ปม ชวดดึงลิซ่ามาเคาท์ดาวน์ในไทย ยอมรับสื่อสารผิดพลาด รีบพูดก่อน พร้อมนำมาเป็นบทเรียน เดินหน้าเชิญคนดังระดับโลกมาร่วมงาน วันที่ 29 ตุลาคม 2564เวลา 09.30 น.ที่ทำเนียบรัฐบาล นายพิพัฒน์ รัชกิจประการ รมว.งการท่องเที่ยวและกีฬา ให้สัมภาษณ์ถึงกระแสข่าวกรณีที่ลิซ่า แบล็คพิงก์ หรือ ลลิษา มโนบาล ไม่สามารถมาร่วมกิจกรรมเคาท์ดาวน์ปีใหม่ที่ประเทศไทยได้ มีสาเหตุเป็นเพราะฝ่ายไทยต้องการจ้างเพียงคนเดียว แต่ทางต้นสังกัดต้องการให้มาทั้งวงว่า เรื่องนี้ไม่เป็นความจริง และไม่ใช่ข้อเท็จจริง รวมถึงกระแสข่าวต่างๆที่เกิดขึ้นอาจไม่ใช่ข้อเท็จจริงทุกเรื่อง อย่างกรณี เชอรี่ โคลว์ และลิซ่า เรื่องแยกแพคเกจหรือไม่แยกนั้นไม่มีความจริง ถ้าแยกแล้วมา แต่ถ้าไม่แยกแล้วไม่มา สิ่งเหล่านี้เป็นการสื่อสารที่ผิดพลาดของกระทรวงการท่องเที่ยวและกีฬา และการท่องเที่ยวแห่งประเทศไทย (ททท.) ที่มีการสื่อสารออกไปในเบื้องต้น ขณะที่เรายังไม่เห็นรายละเอียดในสัญญาทั้งหมด อย่างที่ตนเคยพูดไปแล้วว่าในวันที่ 30 ต.ค.นี้ เราจะได้เห็นสัญญา และสุดท้ายก็เกิดความสับสน ผมคิดว่าบริษัทเขาคำนึงถึงชื่อเสียง และประกอบกับสิ่งสำคัญที่ว่าเขาติดคิว ไม่สามารถยกเลิกคิวเพื่อเอามาให้ประเทศไทยได้ สิ่งเหล่านี้ผมขอเรียนอย่างตรงไปตรงมา ส่วนอีกคนนึง คือแอนเดรีย บล็อกเชลลี่ นักร้องชาวอิตาเลียน ผมก็ยังไม่ขอพูดว่าความชัดเจนคืออะไรในช่วงนี้ เพราะจากความผิดพลาดที่ผ่านมา เราได้รับบทเรียนว่าสิ่งไหนที่ยังไม่จบ อย่าเพิ่งพูดก่อน ซึ่งตัวผมยอมรับว่าได้ให้สัมภาษณ์ในเบื้องต้นไป หลังจากนี้เราคงต้องทำอะไรให้รอบคอบมากกว่าเดิม แต่ก็คงยังมีศิลปินชื่อดังระดับโลกเข้ามาแน่ๆ แต่จะเป็นใคร อย่างไรนั้น ต้องขอให้มีการลงตัวเรียบร้อยเสียก่อน จึงจะนำเสนอต่อไปนายพิพัฒน์ กล่าว ผู้สื่อข่าวถามว่าจำเป็นต้องตั้งคณะกรรมการสอบสวนเรื่องนี้เพื่อหาผู้รับผิดชอบหรือไม่ หลังจากเกิดข้อผิดพลาดนี้เกิดขึ้น นายพิพัฒน์ กล่าวว่า ต้องหารือกันภายในกระทรวงฯก่อน และตนต้องหารือกับผู้ใหญ่ในพรรคภูมิใจไทยและนายกรัฐมนตรี ว่าเมื่อเหตุการณ์เกิดมาถึงตรงนี้แล้ว เราควรต้องทำอย่างไร ซึ่งตนมีผู้บังคับบัญชา 2 คน คือนายอนุทิน ชาญวีรกูล รองนายกรัฐมนตรีและรมว.สาธารณสุข ในฐานะหัวหน้าพรรคภูมิใจไทย และพล.อ.ประยุทธ์ จันทร์โอชา นายกรัฐมนตรีและรมว.กลาโหม คงต้องหารือก่อน ส่วนจะตั้งคณะกรรมการขึ้นมาสอบใครหรือไม่สอบใครนั้น คงต้องคำนึงหลายอย่าง เนื่องจากมีภาคเอกชนเข้ามามีส่วนร่วมด้วย ซึ่งเราคงไม่สามารถเข้าไปยุ่งเกี่ยวกับภาคเอกชนได้ จึงจำเป็นต้องดูกันภายในก่อนว่าพวกเราจะจัดการกันอย่างไร ถือเป็นบทเรียนอีกบทหนึ่งสำหรับทุกอย่าง หากยังไม่จบ ก็ไม่ควรก็ไม่ควรนำออกมาพูดก่อน ซึ่งตัวผมเองก็เป็นส่วนหนึ่งในนั้น ไม่ใช่ว่าผมไม่ได้พูด แต่ตัวผมเองก็พูดออกไปเยอะ เพราะฉะนั้นความผิดพลาดตรงนี้ ตัวผมเองก็ต้องยอมรับตัวผมเองก็ต้องยอมรับนายพิพัฒน์ กล่าว เมื่อถามย้ำว่านายกรัฐมนตรีระบุว่ายังจะพิจารณาจ้างบุคคลที่มีชื่อเสียงมาร่วมงานเคาท์ดาวน์ที่ประเทศไทยอยู่ นายพิพัฒน์ กล่าวว่า นายกรัฐมนตรีกำชับตลอดว่าไม่ว่าจะจัดงานอะไรที่ไหนอย่างไร ขอให้มีศิลปินไทยร่วมอยู่ด้วยทุกงานและนายกรัฐมนตรีได้มีบัญชาลงมาแล้วว่าให้มีการจัดงานเคาท์ดาวน์ โดยมีการแสดงของ 5 ภาคของประเทศไทยรวมอยู่ด้วย ทั้งภาคอีสาน ภาคใต้ ภาคตะวันตก ภาคตะวันออก และภาคเหนือ ซึ่งผมได้หารือกับการท่องเที่ยวแล้ว น้อมรับคำบัญชาของนายกรัฐมนตรีรับไปดำเนินการ โดยจะนำศิลปินไทย โดยเฉพาะศิลปินพื้นบ้าน มาทำการแสดง และอาจจะ ต่างชาติมีศิลปินระดับต่างชาติมาร่วมแสดงด้วย ขอทำความเข้าใจ และเมื่อมีความชัดเจน แล้วจะแจ้งให้ทราบอีกครั้ง,https://www.naewna.com/politic/612173,2021_10_29
‘พลังธรรมใหม่’ลุยพื้นที่อีสานปูทางสู้ศึกเลือกตั้ง มั่นใจพรรคเล็กไม่สูญพันธุ์,"ไม่สนกติกาเลือกตั้ง! พลังธรรมใหม่ลุยพื้นที่อีสานปูทางสู้ศึกเลือกตั้ง มั่นใจพรรคเล็กไม่สูญพันธุ์เชื่อประชาชนตัดสินจากผลงาน เมื่อวันที่ 29 ตุลาคม 2564 น.พ.ระวี มาศฉมาดล หัวหน้าพรรคพลังธรรมใหม่ ส.ส.บัญชีรายชื่อ พร้อมด้วย นายคมกริช วัฒนเสถียร รองหัวหน้าพรรค และ นายทองพูน ช้างเพชร ลงพื้นที่ภาคอีสานตอนกลาง พบแกนนำจังหวัดร้อยเอ็ด มหาสารคาม ยโสธร ขอนแก่น มุกดาหาร นครราชสีมา ศรีสะเกษ และอุตรดิตถ์ ในรูปแบบโรงเรียนการเมือง พรรคพลังธรรมใหม่ ณ. สมาคมวิทยุสมัครเล่นจังหวัดร้อยเอ็ด วันที่ 28-29 ตุลาคม โดยมีนายสมชาย อินทรกำแหง กรรมการบริหารพรรค และประธานแกนนำจังหวัดร้อยเอ็ด นายเกียรติชัย มาตะราช แกนนำจังหวัดยโสธร อาจารย์สังคม อุ่นสนธิ์ นายบุญจร ชมโพธิ์ แกนนำจังหวัดขอนแก่น นางมาฆะรส สุขจำลอง แกนนำจังหวัดอุตรดิตถ์ และนายสฤษดิ์ แสนโคตร เข้าร่วมอบรม โดย นพ.ระวี กล่าวว่า วันนี้พรรคพลังธรรมใหม่ได้มาดำเนินกิจกรรมโรงเรียนการเมืองในภาคอีสานตอนกลาง เรามาเตรียมความพร้อมไม่ว่าการเลือกตั้งจะเป็นการใช้บัตรใบเดียวหรือ 2 ใบเราก็พร้อมจะสู้ในทุกกติกา เพื่อที่จะทำให้อุดมการณ์คุณธรรมนำการเมืองของ ส.ส.เกิดขึ้นให้ได้อย่างแท้จริง ถึงแม้พรรคพลังธรรมใหม่จะมี ส.ส.เพียงคนเดียว แต่การปฏิบัติหน้าที่ในสภามากว่า 2 ปี ตนเชื่อมั่นว่าประชาชนได้เห็นถึงความตั้งใจของพรรคพลังธรรมใหม่ ในการลุกขึ้นมาต่อต้านกับคอร์รัปชั่นและปกป้องผลประโยชน์ของประเทศชาติ ดังนั้น แม้พรรคพลังธรรมใหม่จะเป็นพรรคขนาดเล็ก แต่จะไม่สูญพันธุ์อย่างแน่นอน เพราะประชาชนยังมีศรัทธาในตัวของพวกเรานพ.ระวี กล่าว ด้านนายคมกริช วัฒนเสถียร รองหัวหน้าพรรค กล่าวว่า พรรคพลัง ใหม่ มีความซื่อสัตย์สุจริต มีอุดมการณ์ รักชาติศาสน์กษัตริย์อย่างแท้จริง จึงอยากขอเรียนเชิญ พี่น้องชาวจังหวัดนครราชสีมามาร่วมกับพรรคพลังธรรมใหม่ ให้เป็นพรรคของประชาชน ด้านนายทองพูน ช้างเพชร เลขาธิการพรรค กล่าวว่า วันนี้พรรคพลังธรรมใหม่ลงพื้นที่ในแถบภาคอีสาน โดยจะเป็นการปูทางก่อนการเลือกตั้งที่จะมาถึง แม้ว่ากติกาในการเลือกตั้งจะเปลี่ยนไป พรรคเล็กจะได้เปรียบหรือเสียเปรียบ กับการเลือกตั้งแบบบัตรใบเดียวหรือ 2 ใบ พรรคของเราก็พร้อมที่จะลงสู้ในทุกเขตทุกจังหวัดอย่างแน่นอน ทั้งนี้แกนนำจังหวัดต่างๆในภาคอีสาน อาทิเช่น นายสมชาย อินทรกำแหง แกนนำจังหวัดร้อยเอ็ด , นายเกียรติชัย มาตะราช แกนนำจังหวัดยโสธร, นายบุญจร ชมโพธิ์ แกนนำจังหวัดขอนแก่น,นายสฤษดิ์ แสนโคตร แกนนำจังหวัดมุกดาหาร ร่วมกันกล่าวย้ำว่า พวกเราได้ติดตามผลงานของ นายแพทย์ระวี มาศฉมาดล หัวหน้าพรรค ที่ทำการเมืองแบบมีอุดมการณ์ซื่อสัตย์ สุจริต เราจึงพร้อมที่จะสนับสนุนคนดีเข้าไปเป็นตัวแทนของประชาชน ดังนั้น ทุกจังหวัด ทุกเขตในภาคอีสาน เราพร้อมที่จะต่อสู้กับการเลือกตั้งในทุกรูปแบบ โดยพร้อมที่จะเป็นตัวแทนของประชาชน จะต่อสู้เพื่อปากท้องของทุกคน - 004",https://www.naewna.com/politic/612172,2021_10_29
'อนุทิน'โยน ททท.จัดการต่อ หลังชวดดึง'ลิซ่า' เชื่อไม่กระทบโปรโมทท่องเที่ยวไทย,วันที่ 29 ตุลาคม 2564น.ส.ไตรศุลี ไตรสรณกุล รองโฆษกประจำสำนักนายกรัฐมนตรี เปิดเผยว่า นายอนุทิน ชาญวีรกูล รองนายกรัฐมนตรีและ รมว.สาธารณสุข ระบุเกี่ยวกับกรณีการออกหนังสือชี้แจงจาก YG ต้นสังกัดของลิซ่า แบล็กพิงก์ ที่ไม่สามารถเดินทางมาโปรโมทการท่องเที่ยวไทยได้นั้น โดยนายอนุทิน แจ้งว่า เรื่องดังกล่าวได้รับการรายงานจากการท่องเที่ยวแห่งประเทศไทย (ททท.) ที่จะมีการจัดกิจกรรม โดยมีลิซ่ามาร่วมงานด้วย ถือว่าเป็นเรื่องที่มีความคุ้มค่าทางเศรษฐกิจ แต่นายอนุทิน ไม่ได้รับรายงานในส่วนรายละเอียดเรื่องการติดต่อประสานงานให้ ลิซ่า แบล็กพิงก์ มาร่วมกิจกรรมเคาท์ดาวน์ปีใหม่ที่ จ.ภูเก็ต โดยกระบวนการดังกล่าวทาง ททท.เป็นผู้ดำเนินการ ทั้งนี้ เมื่อต้นสังกัดของศิลปินแจ้งว่าไม่สามารถเดินทางมาร่วมกิจกรรมได้ จึงเป็นหน้าที่ของ ททท.ที่จะดำเนินการต่อไป น.ส.ไตรศุลี กล่าวว่า นายอนุทิน ในฐานะกำกับดูแลกระทรวงการท่องเที่ยวและกีฬา เชื่อว่ากรณีดังกล่าว ไม่กระทบต่อการโปรโมทการท่องเที่ยวประเทศไทย หลังจากนี้คาดว่าจะมีการหารือร่วมกันต่อไป สำหรับกิจกรรมเคาท์ดาวน์ปีใหม่ และแนวทางการส่งเสริมการท่องเที่ยวในช่วงปลายปี เป็นหน้าที่ของกระทรวงการท่องเที่ยวและกีฬา และการท่องเที่ยวแห่งประเทศไทย (ททท.) ที่จะเสนอแนวทางการท่องเที่ยวในประเทศ และดึงดูดชาวต่างชาติเดินทางเข้ามาในประเทศไทยในรูปแบบต่างๆ ภายใต้มาตรการป้องกันโควิด-19 ที่ศูนย์บริหารสถานการณ์โควิด-19 หรือ ศบค.กำหนด โดยคาดหวังว่าการท่องเที่ยวจะสามารถช่วยฟื้นฟูเศรษฐกิจที่ได้รับผลกระทบจากสถานการณ์โควิด-19 ได้,https://www.naewna.com/politic/612175,2021_10_29
สำรวจพบ'ชาวอเมริกัน'ส่วนมากต้องการ ‘ยกเครื่องประเทศ’ครั้งใหญ่,29 ตุลาคม 2564 สำนักข่าวต่างประเทศรายงาน บิสซิเนส อินไซเดอร์ (Business Insider) เว็บไซต์ข่าวสารการเงินของสหรัฐฯ รายงานผลสำรวจล่าสุด ซึ่งพบผู้ตอบแบบสอบถามชาวอเมริกันส่วนใหญ่ต้องการให้การบริหารจัดการประเทศ มีการเปลี่ยนแปลงครั้งใหญ่หรือการปฏิรูปอย่างเต็มรูปแบบ รายงานอ้างอิงผลสำรวจของศูนย์วิจัยพิว (Pew Research Center) โดยผู้ตอบแบบสอบถามร้อยละ 85 ระบุว่าต้องการให้สหรัฐฯ ยกเครื่องระบบการเมืองของประเทศ ร้อยละ 66 ต้องการการเปลี่ยนแปลงครั้งใหญ่ทางเศรษฐกิจ และร้อยละ 75 มองว่าจำเป็นต้องปฏิรูประบบประกันสุขภาพของประเทศครั้งใหญ่ ทั้งนี้ รายงานข้างต้นระบุว่ามีการจัดทำแบบสำรวจลักษณะเดียวกันในประเทศพัฒนาแล้วหลายแห่ง พร้อมชี้ว่าชาวอเมริกันที่ตอบแบบสอบถามส่วนใหญ่รู้สึกไม่พอใจกับรัฐบาลของตัวเองมากกว่าประชาชนในประเทศพัฒนาแล้วแห่งอื่นๆ,https://www.naewna.com/inter/612177,2021_10_29
กทพ.ยกเลิกจำกัดเวลาให้บริการพื้นที่กรุงเทพฯ เริ่ม 5 ทุ่ม 31 ต.ค.นี้,"กทพ.ยกเลิกการจำกัดเวลาการให้บริการสำหรับรถยนต์ทั่วไปบนทางพิเศษในเขตกรุงเทพมหานคร เริ่มตั้งแต่คืนวันที่31 ตุลาคม2564เป็นต้นไป การทางพิเศษแห่งประเทศไทย (กทพ.) กระทรวงคมนาคมจะยกเลิกการจำกัดเวลาการให้บริการสำหรับรถยนต์ทั่วไปบนทางพิเศษในเขตกรุงเทพมหานครโดยจะเริ่มตั้งแต่คืนวันที่31ตุลาคม2564เป็นต้นไปทั้งนี้ทางพิเศษที่อยู่นอกเขตกรุงเทพมหานครยังคงจำกัดเวลาการให้บริการระหว่างเวลา23.00 น. จนถึง เวลา 03.00 น.ตามเดิมโดยทางพิเศษที่อยู่นอกเขตกรุงเทพมหานคร ได้แก่ ทางพิเศษอุดรรัถยา- ด่านฯบางปะอิน(ขาเข้า), ด่านฯบางปะอิน(ขาออก), ด่านฯเชียงราก(ขาเข้า),ด่านฯเชียงราก(ขาออก), ด่านฯบางพูน(ขาเข้า),ด่านฯบางพูน(ขาออก), ด่านฯศรีสมาน(ขาเข้า),ด่านฯศรีสมาน(ขาออก), ด่านฯเมืองทอง(ขาเข้า),ด่านฯเมืองทอง(ขาออก) ทางพิเศษศรีรัช-ด่านฯงามวงศ์วาน1, ด่านฯงามวงศ์วาน2 ทางพิเศษบูรพาวิถี-ด่านฯบางนากม.6(ขาเข้า), ด่านฯบางนากม.6(ขาออก), ด่านฯบางแก้ว,ด่านฯบางนากม.9-1, ด่านฯบางนากม.9-2, ด่านฯบางนากม.9-3, ด่านฯบางพลี1,ด่านฯบางพลี2, ด่านฯสุวรรณภูมิ1,ด่านฯสุวรรณภูมิ2, ด่านฯวงแหวนรอบนอก(บางแก้ว), ด่านฯเมืองใหม่บางพลี, ด่านฯบางเสาธง, ด่านฯบางบ่อ, ด่านฯบางพลีน้อย, ด่านฯบางสมัคร, ด่านฯบางวัว, ด่านฯบางปะกง1,ด่านฯบางปะกง2 ทางพิเศษกาญจนาภิเษก-ด่านฯบางแก้ว1,ด่านฯบางแก้ว2,ด่านฯบางแก้ว3,ด่านฯเทพารักษ์1,ด่านฯเทพารักษ์2,ด่านฯเทพารักษ์3,ด่านฯเทพารักษ์4,ด่านฯเทพารักษ์5, ด่านฯบางเมือง1,ด่านฯ บางเมือง2, ด่านฯ บางเมือง3, ด่านฯ บางเมือง4, ด่านฯ ปากน้ำ1, ด่านฯ ปากน้ำ2, ด่านฯ ปากน้ำ3,ด่านฯปู่เจ้าสมิงพราย, ด่านฯบางครุ1, ด่านฯบางครุ2, ด่านฯบางครุ3 กทพ. ต้องขออภัยในความไม่สะดวกในครั้งนี้ สอบถามรายละเอียดเพิ่มเติม โทร 1543 ศูนย์บริการข้อมูลผู้ใช้ทางพิเศษ(EXAT Call Center)ตลอด 24 ชั่วโมง",https://www.naewna.com/business/612180,2021_10_29
'รุ้ง ปนัสยา'ยื่นฟ้อง'นายกฯ-ผบ.ทสส.' ยกเลิกพ.ร.ก.ฉุกเฉิน คุ้มครองชุมนุม 31 ต.ค.,รุ้ง ปนัสยา แกนนำราษฎรยื่นฟ้อง นายกฯ ผบ.สส. ยกเลิกพ.ร.บ.ฉุกเฉินฯขอศาลไต่สวนคุ้มครองการชุมนุม 31 ต.ค. วันที่ 29 ตุลาคม 2564เวลา 10.30 น. ที่ศาลแพ่ง ถ.รัชดาภิเษก น.ส.ปนัสยาสิทธิจิรวัฒนกุลหรือ รุ้ง แกนนำ กลุ่ม ราษฎร พร้อมทีมทนายความ เป็นโจทก์ ยื่นฟ้อง พล.อ.ประยุทธ์ จันทร์โอชา นายกรัฐมนตรี และพล.อ.เฉลิมพล ศรีสวัสดิ์ ผู้บัญชาการทหารสูงสุด (ผบ.สส.) เรื่องขอให้ศาล เพิกถอนข้อกำหนดที่ออกในมาตรา 9 แห่ง พ.ร.ก. การบริหารราชการในสถานการณ์ฉุกเฉินพ.ศ. 2548 กรณีออกข้อกำหนดและประกาศจำกัดสิทธิเสรีภาพการชุมนุม และขอให้ ศาล อนุญาตให้มีการไต่สวนฉุกเฉิน เพื่อคุ้มครองชั่วคราว การชุมนุม ในวันที 31 ต.ค. นี้ ที่แยกราชประสงค์ด้วย โดยรุ้ง ปนัสยา กล่าวว่า ก่อนหน้านี้เคยยื่นขอให้ศาลเพิกถอนข้อกำหนด ดังกล่าว หลายครั้งแต่ศาลสั่งยกคำร้อง ซึ่งครั้งนี้ก็หวังว่า ศาลจะเพิกถอน ข้อกำหนด ดังกล่าว และอนุญาตให้มีการไต่สวนฉุกเฉิน เพื่อคุ้มครองชั่วคราว การชุมนุม ในวันที 31 ต.ค. นี้ ที่แยกราชประสงค์ ซึ่งวันดังกล่าวจะมีการจัดชุมนุมเพื่อเรียกร้องให้มีการยกเลิกกฎหมายมาตรา 112 ดูหมิ่นสถาบัน และเห็นว่าในวันที่ 1พ.ย. นี้จะมีการเปิดประเทศเห็นว่าไม่มีความจำเป็นที่ทางรัฐบาลจะต้องจำกัดสิทธิ์การชุมนุมของประชาชนซึ่งที่ผ่านขอยืนยันการชุมนุมของกลุ่มราษฎร ชุมนุมโดยสงบปราศจากอาวุธ .,https://www.naewna.com/local/612178,2021_10_29
สุ่มตรวจโรงแรมเชียงรายพบมีความพร้อมเปิดให้บริการต้อนรับนักท่องเที่ยว,"วันที่ 29 ต.ค.64 พ.ต.ต.ธนวินท์ พวงมะลิ สว.ส.ทท.2 กก.2 บก.ทท.2 บช.ทท.ร่วมกับนายนวมินทร์ คำบุศย์ พนักงานการตลาด ททท.สำนักงานเชียงราย น.ส.เสมอแข สิทธิหล่อ หัวหน้าศูนย์ช่วยเหลือนักท่องเที่ยวจังหวัดเชียงราย สนง.ทกจ.เชียงราย พร้อมเจ้าหน้าที่ลงพื้นที่ออกสุ่มตรวจและให้คำแนะนำเกี่ยวกับการใช้มาตรฐาน SHA (Amazing Thailand Safety & Health Administration ของการท่องเที่ยวแห่งประเทศไทย (ททท.) และการเข้าร่วมโครงการเราเที่ยวด้วยกันในเฟสที่ 3 ให้กับโรงแรมบ้านมาลัย โรงแรมแกรนด์วิสต้า เชียงราย โรงแรมสบันงา และโรงแรม เดอะริเวอร์รี บายกะตะธานี ซึ่งโรงแรมทั้งหมดตั้งอยู่ภายในเขตเทศบาลนครเชียงราย เพื่อรองรับนโยบายการเปิดจังหวัดเพื่อการท่องเที่ยวของ จ.เชียงราย ในวันที่ 1 ธ.ค.นี้ และรองรับกรณีเปิดประเทศในวันที่ 1 พ.ย.นี้ เป็นต้นไปด้วย พ.ต.ต.ธนวินท์ กล่าวว่า ตามนโยบายของ ผบช.ทท.ในเรื่องการเตรียมความพร้อมเปิดท่องเที่ยวจึงบูรณาการความร่วมมือกับหน่วยงานในพื้นที่ทั้ง ททท.และ ทกจ.ทำการออกสุ่มตรวจโรงแรมที่พักในจังหวัดเชียงรายในวันนี้ก็เพื่อตรวจสอบการบริการตามมาตรฐาน SHA การใช้สิทธิในโครงการเราเที่ยวด้วยกันเฟสที่ 3 รวมไปถึงดูแลด้านความปลอดภัยเพื่อสร้างความมั่นใจและอุ่นใจให้กับนักท่องเที่ยวที่จะเดินทางเข้ามาท่องเที่ยวและใช้บริการในพื้นที่จังหวัดเชียงราย ซึ่งการสุ่มตรวจในวันนี้พบว่าผู้ให้บริการทั้งหมดมีการเตรียมความพร้อมที่ดี มีการจัดการระบบการป้องกันโควิด-19 ได้ตามมาตรฐานที่ทางราชการได้กำหนดไว้ทุกอย่าง ดังนั้น จึงขอเชิญชวนนักท่องเที่ยวให้เข้ามาเที่ยวที่จังหวัดเชียงรายโดยขอให้ปฎิบัติตนตามมาตรการการป้องกันโรคระบาดไวรัสโควิด-19 อย่างเคร่งครัดโดยมีเจ้าหน้าที่ทุกภาคส่วนคอยอำนวยความสะดวกและคำแนะนำให้กับนักท่องเที่ยวด้วย ด้านนายวิโรจน์ ชายา นายกสมาคมโรงแรม จ.เชียงราย กล่าวว่า สมาชิกของสมาคมมีประมาณ 100 แห่งห้องพักรวม 4,000 ห้อง ส่วนทั้ง จ.เชียงราย จะมีห้องพักในระบบประมาณ 400 แห่ง ห้องพักรวมกันกว่า 20,000 ห้อง ซึ่งตลอดระยะเวลา 1 ปีที่ผ่านมา มียอดจองห้องพักไม่เกิน 5% กระทั่งก่อนฤดูหนาวนี้จึงกระเตื้องขึ้นบ้างเพราะการแข่งขันกีฬายุวชนในพื้นที่และเริ่มมีนักท่องเที่ยวเดินทางเข้ามาทำให้ผู้ประกอบการที่มีบุคลากรทั้งหมดประมาณ 5,000 คนเร่งเตรียมความพร้อมรองรับการเปิดการเปิดประเทศและจังหวัด ทั้งการจัดเตรียมมาตรฐาน SHA ทั้งระบบสาธารณสุข การป้องกันไวรัสโควิด-19 การปฏิบัติตามคำสั่งคณะกรรมการโรคติดต่อจังหวัดเชียงราย ฯลฯ การเร่งฉีดวัคซีนให้กับบุคลากร ส่วนของโรงแรมจึงมีความพร้อมมากกว่า 99% จึงมั่นใจในการให้บริการเต็มที่ สำหรับการเปิดประเทศวันที่ 1 พ.ย.นี้ และเปิดจังหวัดในวันที่ 1 ธ.ค.นี้ นายวิโรจน์",https://www.naewna.com/likesara/612179,2021_10_29
ปธ.ชวน’นัดคุยวิป2ฝ่าย1พ.ย. เคาะปรับเร่งดันคลอดกฎหมายให้มากที่สุด,สภาฯเตรียมเปิดประชุม! ปธ.ชวน นัดคุยวิป2ฝ่าย1พ.ย. เคาะปรับแนวทางเร่งดันคลอดกฎหมายมากที่สุด เมื่อวันที่ 29 ตุลาคม 2564 ผู้สื่อข่าวรายงานว่า นายชวน หลีกภัย ประธานสภาผู้แทนราษฎร ได้ออกหนังสือนัดประชุมสภาผู้แทนราษฎร ชุดที่ 25 ปีที่ 3 ครั้งที่ 1 (สมัยสามัญประจำปีครั้งที่สอง) วันที่ 3-5 พฤศจิกายน เวลา 09.30-19.30 น. โดยมีวาระพิจารณาที่สำคัญคือ รับทราบการลาออกจาก ส.ส.ของนายวินท์ สุธีรชัย อดีต ส.ส.บัญชีรายชื่อ พรรคก้าวไกล (ก.ก.) และ น.ส.เพชรชมพู กิจบูรณะ อดีต ส.ส.บัญชีรายชื่อ พรรครวมพลังประชาชาติไทย และรับทราบรายชื่อ ส.ส.ที่จะเลื่อนขึ้นมาเป็น ส.ส. แทน น.ส.เพชรชมพู คือนางสุเนตตา แซ่โก๊ะ และแจ้งถึงการเสียชีวิตของ พล.ต.ทรงกลด ทิพย์รัตน์ ส.ส.บัญชีรายชื่อ และหัวหน้าพรรคพลังชาติไทย และผู้ที่จะเลื่อนขึ้นมาแทนคือนางบุญญาพร นาตุธนภัทร ส.ส.บัญชีรายชื่อ พรรคพลังชาติไทย นอกจากนั้น ในวาระการพิจารณา มีร่างกฎหมายสำคัญตามที่คณะกรรมาธิการ (กมธ.) พิจารณาเสร็จแล้ว จำนวน 3 ฉบับคือ ร่างพระราชบัญญัติ (พ.ร.บ.) ลิขสิทธิ์ (ฉบับที่…) พ.ศ…. ร่าง พ.ร.บ.วิชาชีพการสัตว์บาล พ.ศ… และ ร่าง พ.ร.บ.คุ้มครองพยานในคดีอาญา (ฉบับที่…) พ.ศ…. และวาระพิจารณาเรื่องด่วน ซึ่งเป็นร่างกฎหมายที่รัฐบาลเป็นผู้เสนอ รวม 7 ฉบับ ทั้งนี้ ต้องจับตาการพิจารณา ร่างพ.ร.บ.ป้องกันและปราบปรามการฟอกเงิน ซึ่งแก้ไขในสาระสำคัญให้การคุ้มครองสิทธิผู้เสียหายในความผิดมูลฐาน ซึ่งได้รับความเสียหายแก่ชีวิต ร่างกาย จิตใจ เสรีภาพ อนามัยหรือชื่อเสียง และให้การคุ้มครองสิทธิของผู้รับประโยชน์ในทรัพย์สินที่อัยการร้องขอ ให้ตกเป็นของแผ่นดินให้ชัดเจนและให้การบังคับใช้กับคดีทรัพย์สินที่เกี่ยวกับความผิดให้มีประสิทธิภาพมากขึ้น ผู้สื่อข่าวรายงานว่า สำหรับการเตรียมความพร้อมในการประชุมของสภานั้น นายชวน จะเชิญตัวแทนของกรรมการประสานงานพรรคร่วมรัฐบาล (วิปรัฐบาล) และวิปฝ่ายค้าน ในวันที่ 1 พ.ย.นี้ เพื่อหารือถึงแนวทางการทำงาน โดยเฉพาะการใช้เวลาของสภาให้คุ้มค่าและพิจารณาร่างกฎหมายได้อย่างรวดเร็ว เบื้องต้นอาจมีข้อเสนอเพิ่มเติมนอกจากจำกัดเวลาการอภิปรายของ ส.ส. ที่กำหนดไว้ไม่เกินคนละ 7 นาที แล้วอาจกำหนดโควต้าของแต่ละพรรคเพื่อให้ส่งตัวแทนร่วมอภิปรายในประเด็น เพื่อให้แต่ละครั้งของการประชุมสภา สามารถผ่านการพิจารณาในเรื่องสำคัญให้มากที่สุด จากเดิมที่พบปัญหาว่ามี ส.ส.อภิปรายจำนวนมาก ทำให้การพิจารณาเรื่องสำคัญไม่สามารถพิจารณาได้ทันในการประชุมสภาแต่ละครั้ง - 004,https://www.naewna.com/politic/612182,2021_10_29
ชาวบ้านคลอง11แห่ขอเลขเด็ดต้นโพธิ์หลังให้โชคถูกหวยติดต่อกัน 4 งวด,เมื่อเวลา 10.00 น.วันที่ 29 ต.ค.64 ที่บริเวณต้นโพธิ์ชุมชนหมู่บ้านกรีนการ์เด้นโฮม ชุมชนที่ 3 ม.1 ต.บึงน้ำรักษ์ อ.ธัญบุรี จ.ปทุมธานี ได้มีชาวบ้านนำพวงมาลัยและผ้าแพรสีทยอยมากราบไหว้ขอเลขเด็ดจากต้นโพธิ์ให้โชค หลังจากมีชาวบ้านได้ถูกหวยติดต่อกันถึง 4 งวดโดยนำเอาของคาวหวานมาเซ่นไหว้ก่อนประกาศผลสลากกินแบ่งรัฐบาล ทุกๆวันที่ 1 และ 16 ของเดือน นางสำนวล คงทอง อาชีพค้าขาย อาศัยอยู่บ้านเลขที่ 39/1656 ม.1 ต.บึงน้ำรักษ์ อ.ธัญบุรี จ.ปทุมธานี กล่าวว่า วันนี้ตนมากราบไหว้แก้บนพร้อมกับขอเลขเด็ดกับเทวดาที่อยู่ในต้นโพธิ์ต้นนี้ที่ให้โชคลาภแก่ตนและเพื่อนบ้านมาถึง 4 งวดติด ตนและเพื่อนบ้านจึงนำปลาเผา ดอกไม้ หมากพลู ขนมหวาน พร้อมเครื่องดื่มมาถวายเทวดาที่อยู่ในต้นโพธิ์ต้นนี้ ส่วนงวดนี้ตนและเพื่อนบ้านได้เลขเด็ดคือเลขท้าย 2 ตัว คือ 35 ส่วน 3 ตัวบนคือ 428 ถ้างวดนี้ตนและเพื่อนบ้านถูกหวยอีกครั้งก็จะนำหัวหมูและเครื่องคาวหวานชุดใหญ่มาแก้บนมากกว่าครั้งนี้ เนื่องจากต้นโพธิ์ให้โชคลาภต้นนี้อยู่ใกล้กับชุมชนของตนและตนก็ได้มากราบไหว้ทุกวันเพื่อเป็นที่พึ่งทางจิตใจ เมื่อก่อนนี้ไม่เคยขอเลขเด็ดแต่พอมีการแพร่ระบาดจากโควิด 19 ทำให้สามีของตนตกงานไม่มีงานทำ ตนจึงรองมาขอเลขเด็ดและได้ถูกหวยติดต่อกันมาแล้วถึง 4 งวด เป็นเพราะเทวดาที่อาศัยในต้นโพธิ์ต้นนี้ให้โชคลาภแก่ตนและครอบครัวทำให้คลายความทุกข์ไปได้บ้าง - 003,https://www.naewna.com/likesara/612183,2021_10_29
โจ่งครึ่ม! ขาย'บุหรี่ซิการ์'ห้างดังกลางกรุง ฟัน 3 ข้อหาหนัก,"กรมควบคุมโรค ขยายผลดำเนินคดีเพจขายบุหรี่ซิการ์รายใหญ่ผ่านออนไลน์พบเปิดร้านขายในห้างดังกลางกรุง วันที่ 29 ตุลาคม 2564ผู้สื่อข่าวรายงานว่า วานนี้ (28 ต.ค.64) น.พ.ขจรศักดิ์ แก้วจรัส รองอธิบดีกรมควบคุมโรค มอบหมายให้ทีมพนักงานเจ้าหน้าที่กองงานคณะกรรมการควบคุมผลิตภัณฑ์ยาสูบ ขยายผลดำเนินคดีเพจ Cigarista at The Peninsula Plaza ซึ่งเปิดขายบุหรี่ซิการ์ผ่านช่องทางออนไลน์ ซึ่งเป็นความผิดตาม พ.ร.บ.ควบคุมผลิตภัณฑ์ยาสูบ พ.ศ. 2560 จากการสืบค้นข้อมูลและขยายผลเพื่อดำเนินคดี พบเพจ Cigarista at The Peninsula Plaza เปิดหน้าร้านขายบุหรี่ซิการ์ ภายในศูนย์การค้าเพนนินซูล่าพลาซ่า ราชดำริ เขตลุมพินี กรุงเทพฯ โดยเจ้าของผู้ดูแลเพจ มีการโพสต์ข้อมูลบุหรี่ซิการ์ โฆษณาเชิญชวนลูกค้าซื้อบุหรี่ซิการ์ผ่านช่องทางออนไลน์ ซึ่งจากการลงพื้นที่ตรวจสอบ พนักงานเจ้าหน้าที่พบการกระทำความผิดตาม พ.ร.บ. ควบคุมผลิตภัณฑ์ยาสูบ พ.ศ. 2560 รวม 3 ฐานความผิด ดังนี้ 1) ขายผลิตภัณฑ์ยาสูบผ่านทางสื่ออิเล็กทรอนิกส์หรือเครือข่ายคอมพิวเตอร์ ตามมาตรา 27 (2) ต้องระวางโทษจำคุกไม่เกิน 3 เดือน หรือปรับไม่เกิน 30,000 บาท หรือทั้งจำทั้งปรับ 2) ทำการแสดงชื่อหรือเครื่องหมายของผลิตภัณฑ์ยาสูบผ่านทางสื่ออิเล็กทรอนิกส์ หรือระบบเครือข่ายคอมพิวเตอร์ เพื่อการโฆษณาผลิตภัณฑ์ยาสูบ ตามมาตรา 31 (1) ต้องระวางโทษจำคุกไม่เกิน 6 เดือน หรือปรับไม่เกิน 500,000 บาท หรือทั้งจำทั้งปรับ รวมทั้งปรับอีกวันละไม่เกิน 50,000 บาทตลอดระยะเวลาที่ยังฝ่าฝืนหรือจนกว่าจะปฏิบัติได้ถูกต้อง และ 3) ขายผลิตภัณฑ์ยาสูบที่ไม่ได้จัดให้มีหีบห่อผลิตภัณฑ์ยาสูบเป็นไปตามที่กฎหมายกำหนด ตามมาตรา 38 วรรค 2 ต้องระวางโทษปรับไม่เกิน 40,000 บาท ทั้งนี้ ได้รวบรวมพยานหลักฐานนำเข้ากล่าวโทษต่อพนักงานสอบสวน สน.ลุมพินี เพื่อดำเนินคดีกับเจ้าของเพจดังกล่าวต่อไป กรมควบคุมโรค ขอเตือนผู้ขายผลิตภัณฑ์ยาสูบผ่านช่องทางออนไลน์ต่างๆ เป็นความผิดตาม พ.ร.บ.ควบคุมผลิตภัณฑ์ยาสูบ พ.ศ. 2560 จึงขอความร่วมมือให้ผู้ขายปฏิบัติตามกฎหมายอย่างเคร่งครัด กรณีมีข้อสงสัยในการปฏิบัติตามกฎหมาย สอบถามได้ที่กองงานคณะกรรมการควบคุมผลิตภัณฑ์ยาสูบกรมควบคุมโรค โทร. 0 2590 385",https://www.naewna.com/local/612185,2021_10_29
สหรัฐฯพบ ผู้ปกครองยังไม่อยากให้ลูกหลานวัย5-11ปี ฉีดวัคซีนโควิด,"29 ตุลาคม 2564 สำนักข่าวต่างประเทศรายงาน ผลสำรวจจากมูลนิธิไคเซอร์ แฟมิลี (KFF) ของสหรัฐฯ ซึ่งเผยแพร่เมื่อวันพฤหัสบดี (28 ต.ค.) ระบุว่ามีผู้ปกครองในสหรัฐฯ เพียงร้อยละ 27 ที่จะให้ลูกหลานอายุ 5-11 ปี ฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ทันที ที่มีการอนุมัติ การสำรวจข้างต้นจัดทำช่วงวันที่ 14-24 ต.ค. เก็บข้อมูลจากผู้ใหญ่ 1,519 คน ผ่านการสุ่มหมายเลขโทรศัพท์ โดย 1 ใน 3 ของผู้ปกครองจะ รอดูก่อน ว่าวัคซีนมีประสิทธิภาพกับเด็กช่วงวัย 5-11 ปีหรือไม่ ขณะร้อยละ 30 จะไม่ให้ลูกหลานฉีดวัคซีน โดยเด็ดขาด ความกังวลหลักของเหล่าผู้ปกครองคือโอกาสเกิดผลข้างเคียงระยะยาวหรือผลข้างเคียงร้ายแรงที่ยังไม่รู้แน่ชัด โดย 2 ใน 3 กังวลว่าวัคซีนจะส่งผลต่อการสืบพันธุ์ของเด็กในอนาคต ก่อนหน้านี้เมื่อวันอังคาร (26 ต.ค.) คณะที่ปรึกษาของสำนักงานคณะกรรมการอาหารและยาของสหรัฐฯ (FDA) มีมติอนุมัติการฉีดวัคซีนป้องกันโรคโควิด-19 ของไฟเซอร์-ไบออนเทคให้เด็กอายุ 5-11 ปี เนื่องจากเห็นว่ามีประโยชน์มากกว่าภัยเสี่ยง ผลการทดลองทางคลินิกระบุว่าการฉีดวัคซีนป้องกันโรคโควิด-19 ของไฟเซอร์-ไบออนเทคนั้นปลอดภัย และช่วยป้องกันอาการป่วยจากโรคโควิด-19 ในเด็กช่วยวัย 5-11 ปีได้ร้อยละ 90.7 ทั้งนี้ สำนักงานฯ จะพิจารณาอนุมัติวัคซีนตามคำแนะนำของคณะที่ปรึกษาอย่างเป็นทางการต่อไป ซึ่งจะทำให้วัคซีนของไฟเซอร์ฯ เป็นวัคซีนตัวแรกที่สามารถฉีดให้เด็กอายุน้อยได้",https://www.naewna.com/inter/612188,2021_10_29
'น้องเมียเนวิน'ขับเครื่องบินเล็ก ชนคนออกกำลังกายขาดสองท่อนดับคารันเวย์,"เมื่อวันที่ 28 ตุลาคม 2564​ เวลาประมาณ 18.30 น. พนักงานสอบสวน สภ.เหมืองจี้ จว.ลำพูน ได้รับแจ้งเหตุเบื้องต้นว่ามีเหตุเครื่องบินเล็กเฉี่ยวชนคนมีผู้เสียชีวิต ที่บริเวณ สนามบินสหพัฒน์ หมู่ 5 ต.ป่าสัก อ.เมืองลำพูน จึงได้รายงานให้ผู้บังคับบัญชาทราบตามลำดับชั้น ได้ประสานแพทย์นิติเวชโรงพยาบาลลำพูน และพิสูจน์หลักฐานจังหวัดลำพูน โดยมีผู้บังคับบัญชาประกอบด้วย พล.ต.ท.ปิยะ ต๊ะวิชัย ผบช.ก.5, พล.ต.ต.พิเชษฐ จีระนันตสิน รอง ผบช.ก.5, พล.ต.ต.มลคล สัมภวะผล ผบก.ภ.จว.ลำพูน, พ.ต.อ.สามพราน จันทร์มั่งคั่ง ผกก.สภ.เหมืองจี้ ๆ พ.ต.ท.อนุวัตร คำสาร รอง ผกก.ป., พ.ต.ท.ยศรัณย์ คำวงค์ รอง ผกก.สส. ฯ, พ.ต.ท.นิรันดร์ ไชยวงศ์ผาบ รอง ผกก.(สอบสวน)ฯ กับพวกร่วมตรวจสถานที่เกิดเหตุ เมื่อเดินทางถึงที่เกิดได้ร่วมกับผู้บังคับบัญชาดังกล่าว, เจ้าหน้าที่ตำรวจพิสูจน์หลักฐานจังหวัดลำพูนและแพทย์นิติเวชโรงพยาบาลลำพูน พบเครื่องบินเล็ก ชื่อ CIRRUS 22T ใบพัดหน้า ปีกเครื่องบินด้านขาวมีรอยแตกได้รับความเสียหาย ล้อหลังซ้ายแตก ได้รับความเสียหายจอดบนลานจอดในที่เกิดเหตุ และพบศพเพศชายลำตัวขาดจากท่อนล่าง พบโทรศัพท์มือถือ จำนวน 1เครื่อง ,หูฟังโทรศัพท์จำนวน 1เส้น และพบรองเท้าผ้าใบ ข้างซ้าย จำนวน 1ข้าง อยู่บนลานสนามบิน ที่เกิดเหตุ ทราบชื่อ ภายหลังว่านายสิทธิเดช อายุ 51ปี ชาวกรุงเทพฯ จากการสอบสวนทราบว่า ผู้ที่ขับเครื่องบินดังกล่าวคือ นายราม สุภา อายุ 49 ปีเป็นลูกชายของนักธุรกิจคนดังของเชียงใหม่ นายราม นั้นเป็นน้องเมียของนายเนวิน ชิดชอบอดีตนักการเมือง และเจ้าของทีมฟุตบอลชื่อดังได้ขับเครื่องบินเล็กมาจากสนามบินดอนเมือง ปลายทางสนามบินสหพัฒน์ เมื่อนำเครื่องบินลงจอดได้ชนผู้ตาย ซึ่งกำลังออกกำลังกายที่บริเวณกลางรันเวย์สนามบินดังกล่าวจนเสียชีวิตในเบื้องต้นได้รับไว้เป็นคดีชันสูตรที่ ซ.4/2564และจะได้ทำการสอบสวนรวบรวมพยานหลักฐานเพื่อหาสาเหตุของการเกิดอุบัติเหตุในคดีนี้ต่อไป จึงได้ร่วมนิติเวชโรงพยาบาลลำพูน ชันสูตรพลิกศพไว้ตามระเบียบ และนำศพนายสิทธิเดช​ตรวจชันสูตรโดยละเอียดที่นิติเวชโรงพยาบาลลำพูน",https://www.naewna.com/local/612195,2021_10_29
‘บิ๊กป้อม’ลั่นไม่มีปรับครม.ไร้กังวล‘อุ๊งอิ๊ง’กุนซือเพื่อไทยชิงแคนดิเดตนายกฯ,ประวิตร ยัน ไม่มีปรับ ครม. เซ่นปลดธรรมนัสไม่หวั่นสู้ศึกเลือกตั้งครั้งหน้า หลังเพื่อไทยเปิดตัว อุ๊งอิ๊ง บอก ถ้ากังวล ก็ต้องยุบพรรคพลังประชารัฐ เล็งเรียก อาญาสิทธิ์ แจงหลังเม้นท์หนุนลูกทักษิณเป็นนายกฯหญิง เมื่อวันที่ 29 ตุลาคม 2564 พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพลังประชารัฐ กล่าวถึงสถานการณ์ปัญหาในพปชร.โดยรวมเป็นอย่างไร ภายหลังร.อ.ธรรมนัส พรหมเผ่า การยังอยู่ในตำแหน่งเลขาธิการพรรค ว่า ทุกอย่างจบแล้ว ไม่มีอะไรแล้ว บอกว่า ไม่มีอะไร ก็คือไม่มีอะไร จะถามภาพรวมทำไม ผู้สื่อข่าวถามว่า กังวลหรือไม่ว่าในอนาคตอาจมีผลกระทบ หากร.อ.ธรรมนัส ยังเป็นเลขาฯพปชร.อยู่พล.อ.ประวิตร กล่าวว่า แล้วแต่ เพราะเวลานี้ ลูกพรรคยังเอาเขา ร.อ.ธรรมนัสอยู่ ผู้สื่อข่าวถามถึงสโลแกนที่ว่า เลือกความสงบ จบที่ลุงป้อม นั้น มั่นใจหรือไม่ว่า จะควบคุมเสียงของ ส.ส.ได้ พล.อ.ประวิตร กล่าวว่า ไม่รู้อนาคต จะไปรู้ได้อย่างไร เมื่อถามว่า กังวลเสียงในสภาที่จะเปิดสมัยประชุมในวันที่ 1 พ.ย นี้หรือไม่ เพราะอาจมีปัญหาเรื่ององค์ประชุมไม่ครบ พล.อ.ประวิตร กล่าวว่า ไม่กังวล เพราะเสียงส.ส.เรียบร้อยดี และสามารถที่จะควบคุมได้ เมื่อถามว่า กังวลว่า ความขัดแย้งในพรรคจะนำไปสู่การปรับ ครม.อีกรอบหรือไม่ พล.อ.ประวิตร กล่าวว่า ไม่กังวล ไม่มีอะไร พวกคุณไปเขียนกันเอง ผู้สื่อข่าวถามกรณี นายอาญาสิทธิ์ ศรีสุวรรณ ส.ส.นครศรีธรรมราช พรรคพลังประชารัฐ คอมเม้นท์สนับสนุน น.ส.แพทองธาร ชินวัตร เป็นนายกรัฐมนตรีหญิง พล.อ.ประวิตร กล่าวว่า เป็นเรื่องของตัวบุคคล เดี๋ยวตนจะเรียกมาสอบถามอีกครั้ง เมื่อถามว่า มองอย่างไร ที่พรรคเพื่อไทย เลือก น.ส.แพทองธาร เป็นประธานที่ปรึกษาพรรคเพื่อไทย พล.อ.ประวิตร กล่าวว่า เรื่องนี้ไม่ขอตอบ เป็นเรื่องของพรรคเขา ยืนยัน ไม่กังวลในการสู้ศึกเลือกตั้งครั้งหน้า ถ้ากังวล พลังประชารัฐก็ต้องยุบพรรค พล.อ.ประวิตร กล่าว - 004,https://www.naewna.com/politic/612193,2021_10_29
ด่วน! ไฟไหม้คอนโดเมืองทองชั้น 6  เพลิงลุกลามห้องอื่น-เสียงระเบิดดังต่อเนื่อง,วันที่ 29 ตุลาคม 2564 เวลา 13.23 น. เกิดเหตุเพลิงไหม้ภายในคอนโด T3 ภายในเมืองทองธานี ต้นเพลิงอยู่ที่ชั้น 6 ขณะนี้เพลิงกำลังลุกลามไปยังห้องข้างเคียง และมีเสียงระเบิดอย่างต่อเนื่อง เบื้องต้นเจ้าหน้าที่ดับเพลิงอยู่ระหว่างเร่งดำเนินการ #รายงานจราจร #ไฟไหม้ Cr.ศูนย์วิทยุชาลีกรุงเทพ,https://www.naewna.com/local/612201,2021_10_29
‘หญิงหน่อย’โวย!ราคาน้ำมันแพง แนะรัฐบาลยกเลิกเก็บภาษีสรรพสามิต,"เมื่อวันที่ 29 ตุลาคม 2564 คุณหญิงสุดารัตน์ เกยุราพันธุ์ ประธานพรรคไทยสร้างไทย โพสต์เฟซบุ๊ก ระบุว่า ราคาสินค้าแพงขึ้น ขณะที่รายได้ประชาชนหดหาย เป็นสิ่งที่ต้องเร่งแก้ไข โดยการ #ยกเลิกเก็บภาษีสรรพสามิตน้ำมัน ราคาน้ำมันของไทยแพงมาก เมื่อเทียบกับประเทศเพื่อนบ้าน น้ำมันดีเซลไทยลิตรละ 30 บาท ขณะที่มาเลเซียเพียงแค่ประมาณ19บาท ปัจจัยสำคัญที่ทำให้น้ำมันราคาแพงคือ ภาษีสรรพสามิต ภาษีบำรุงท้องถิ่น กองทุนน้ำมันและกองทุนอนุรักษ์พลังงาน ซึ่งรวมกันแล้วประมาณลิตรละ7บาท ที่แพงมากที่สุดคือภาษีสรรพสามิตที่จัดเก็บตกลิตรละเกือบ 6 บาท หลักการจัดเก็บภาษีสรรพสามิตคือ ภาษีที่จัดเก็บจากสินค้าและบริการบางประเภทก่อให้เกิดผลเสียต่อสุขภาพและศีลธรรมอันดี สินค้าและบริการที่มีลักษณะฟุ่มเฟือย สินค้าที่ได้รับผลประโยชน์เป็นพิเศษจากรัฐ หรือเป็นสินค้าที่ก่อให้เกิดมลภาวะต่อสิ่งแวดล้อม เช่น รถยนต์ เบียร์ สุรา ยาสูบ ไพ่ น้ำหอม โทรคมนาคม ม้าแข่ง หรืออาบอบนวด เป็นต้น ปีงบประมาณ 2563 รัฐบาลจัดเก็บภาษีสรรพสามิตได้ 548,356.56 ล้านบาท เป็นภาษีจากน้ำมันและผลิตภัณฑ์น้ำมันประมาณ 222,000 ล้านบาท ซึ่งดิฉันเห็นว่า น้ำมัน เป็นปัจจัยสำคัญที่จำเป็นต่อการดำรงชีพของมนุษย์ รวมทั้งยังเป็นต้นทุนของการผลิตสินค้า บริการ และการขนส่ง โดยเฉพาะไทยเป็นประเทศที่พึ่งพาการส่งออก (export led growth economy) น้ำมันจึงไม่ควรถูกจัดเก็บภาษีสรรพสามิตในอัตราทีสูงมากเช่นที่รัฐบาลนี้กำลังทำ อีกทั้งการที่ราคาน้ำมันในประเทศแพงจะเป็นตัวฉุดรั้ง และทำลายขีดความสามารถของผู้ประกอบการไทย ทำให้ราคาสินค้าจากไทยแพงกว่าประเทศเพื่อนบ้าน เช่น มาเลเซีย เป็นต้น รัฐบาลจึงควรพิจารณา ยกเลิกการจัดเก็บภาษีสรรพสามิตน้ำมัน ซึ่งจะทำให้ราคาสินค้าอุปโภคบริโภคในประเทศลดลง อันเป็นการช่วยลดภาระของประชาชนโดยตรง รวมทั้งยังทำให้ขีดความสามารถในการแข่งขันของผู้ประกอบการไทยเพิ่มขึ้น ในการจัดเก็บภาษีรัฐบาลไม่ควรไปขูดรีดเอาจากต้นทุนของผู้ผลิต ซึ่งจะทำให้ขีดความสามารถของคนไทยลดลง รัฐบาลควรจัดเก็บภาษีจากกำไรอันจะทำให้ประชาชนเต็มใจที่จะจ่ายภาษีมากกว่า นอกจากนี้ ในช่วงที่ราคาน้ำมันในตลาดโลกแพงขึ้น เช่น ช่วงฤดูหนาวที่มีการใช้พลังงานมากกว่าปกติเป็นผลให้ราคาปุ๋ยที่จำเป็นต่อเกษตรกรราคาแพงตามไปด้วย รัฐบาลจึงควรมีมาตรการช่วยเหลือเกษตรกรเรื่องราคาปุ๋ย ซึ่งเป็นปัจจัยการผลิตของพี่น้องเกษตรกรอีกด้วย #สู้เพื่อคนตัวเล็ก #ไทยสร้างไทย - 004",https://www.naewna.com/politic/612199,2021_10_29
เลยอุณหภูมิ14องศาฯ อุทยานฯภูเรือ หมอกลงฝนตก อากาศเริ่มหนาวแล้ว,"29 ตุลาคม 2564 ผู้สื่อข่าวรายงานสภาพอากาศในพื้นที่จังหวัดเลย วันนี้มีฝนตกบางพื้นที่ อากาศที่เริ่มหนาวกลับมาชุ่มฉ่ำอีกครั้ง อุทยานแห่งชาติภูเรือ มีหมอกบนยอดภู สลับกับมีเมฆฝน อุณหภูมิลดลง นายฑีฆาวุฒิ ศรีบุรินทร์ หัวหน้าอุทยานแห่งชาติภูเรือ จังหวัดเลย เผยว่า ช่วงนี้เริ่มมีนักท่องเที่ยวทางอุทยานแห่งชาติภูเรือ มีการเฝ้าระวังและเพิ่มมาตรการและควบคุมการแพร่ระบาดของโรคติดเชื้อไวรัสโคโรนา 2019 (COVID-19) เต็มรูปแบบ ตามที่กระทรวงสาธารณะสุขกำหนดมา วันนี้ทั่วไปมีหมอกกับเมฆฝน อุณหภูมิลดลงเหลือเพียง 14 องศาเซลเซียส อากาศเริ่มหนาวแล้ว เย็นสบายหลังจากนี้เมื่อหมดฝนคาดว่า จะมีนักท่องเที่ยวมากขึ้นและสวยงามมากกว่าเดิม ทะเลหมอกคงมีให้เห็นตลอดจากนี้ไปประมาณ 1 เดือน รายงานอุณหภูมิต่ำสุดตามอำเภอต่างๆดังนี้ อ.เมืองเลย 22.5 องศาเซลเซียส, อ.วังสะพุง 23.2 องศาเซลเซียส , อ.ด่านซ้าย 22.0 องศาเซลเซียส , อ.เชียงคาน 22.0 องศาเซลเซียส , อ.ท่าลี่ 20.0 องศาเซลเซียส , อ.ภูกระดึง 19.0 องศาเซลเซียส , อ.ภูเรือ 20.0 องศาเซลเซียส , อ.นาแห้ว 18.0 องศาเซลเซียส , อ.ปากชม 23.5 องศาเซลเซียส , อ.นาด้วง 22.5 องศาเซลเซียส , อ.ภูหลวง 22.0 องศาเซลเซียส , อ.ผาขาว 21.7 องศาเซลเซียส , อ.เอราวัณ 22.0 องศาเซลเซียส , อ.หนองหิน 21.0 องศาเซลเซียส ,อุทยานแห่งชาติภูกระดึง 15.0 องศาเซลเซียส , อุทยานแห่งชาติภูเรือ 14.0 องศาเซลเซียส ,เขตรักษาพันธุ์สัตว์ป่าภูหลวง(ภูเรือ) 14.0 องศาเซลเซียส ,ศูนย์วิจัยและพัฒนาการเกษตรที่สูงเลย (อ.ภูเรือ) 14.5 องศาเซลเซียส ,อุทยานแห่งชาติภูสวนทราย(อ.นาแห้ว) 19.0 องศาเซลเซียส. 012",https://www.naewna.com/likesara/612197,2021_10_29
‘มาร์ค ซัคเคอร์เบิร์ก’รีแบรนด์เฟซบุ๊ก 'เมตา'ลุยเทคโนโลยีความเป็นจริงเสมือน,29 ตุลาคม 2564 สำนักข่าวต่างประเทศรายงาน มาร์ค ซัคเคอร์เบิร์ก ซีอีโอของบริษัทเทคโนโลยี เฟซบุ๊ก (Facebook) ได้ประกาศในงาน Facebook Connect ว่าทางบริษัท Facebook ได้เปลี่ยนชื่อเป็น เมตา (Meta) อย่างเป็นทางการ... พร้อมเปลี่ยนโลโก้ใหม่เป็นรูปทรงอินฟินิตี้สีน้ำเงิน แทนโลโก้เดิม คือ Like ที่ยกนิ้วโป้ง ภายใต้การเปลี่ยนชื่อใหม่นี้ สื่อสังคมออนไลน์ต่าง ๆ ของบริษัท รวมทั้ง เฟซบุ๊ก วอตส์แอปป์ (WhatsApp) และอินสตาแกรม (Instagram) จะยังคงใช้ชื่อเดิมต่อไป เช่นเดียวกับโครงสร้างขององค์กรที่จะยังไม่มีการเปลี่ยนแปลง แต่สัญลักษณ์ของบริษัทในตลาดหลักทรัพย์จะเปลี่ยนเป็น MVRS ตั้งแต่วันที่ 1 ธันวาคม 2564 เป็นต้นไป มาร์ค ประกาศเปลี่ยนชื่อบริษัทเป็น เมตา (Meta) ในความพยายามส่งเสริมเทคโนโลยีความเป็นจริงเสมือน หรือ Virtual Reality แห่งอนาคต ภายใต้คอนเซปต์ที่เรียกว่า เมตาเวอร์ส (metaverse) ซัคเคอร์เบิร์ก อธิบายว่า เมตาเวอร์ส คือ สิ่งแวดล้อมเสมือน ที่เชื่อมโยงชุมชนเสมือนจริงต่าง ๆ เข้าด้วยกัน โดยผู้ใช้สามารถพบปะกัน ทำงาน เล่น ซื้อของออนไลน์ หรือเข้าสื่อสังคมออนไลน์ ผ่านเทคโนโลยีเสมือนจริง และเทคโนโลยีเสริมจริง รวมทั้งแอปฯ ในโทรศัพท์มือถือ หรืออุปกรณ์อื่นๆ และว่าชื่อ Facebook ไม่ได้สะท้อนให้เห็นถึงทุกอย่างที่ทางบริษัทกำลังทำอยู่อีกต่อไป ซึ่งนอกเหนือจากสื่อสังคมออนไลน์แล้ว เฟซบุ๊กยังมีธุรกิจเกี่ยวกับอุปกรณ์สำหรับเทคโนโลยีเสมือนจริงต่าง ๆ ที่เชื่อมต่อผู้คนเข้าด้วยกัน,https://www.naewna.com/inter/612207,2021_10_29
ใกล้วันรวย! คอหวยขอเลขเด็ด'แม่ตะเคียนทอง' เห็น2ตัวโผล่ให้เห็น,ใกล้วันหวยออก! นักเสี่ยงโชคขอเลขเด็ด 'แม่ตะเคียนทอง'วัดสว่างอารมณ์ (แคแถว)จ.นครปฐม 28 ต.ค.64 วัดสว่างอารมณ์ (แคแถว) ต.ขุนแก้ว อ.นครชัยศรี จ.นครปฐม พระครูยติธรรมานุยุติ หรือ อาจารย์แป๊ะ เจ้าอาวาสวัดสว่างอารมณ์ ต้นตะเคียนอายุกว่า 400 ปี ความยาว 16 เมตร สมัยรัชกาลที่ 5 ที่เพิ่งขุดค้นเจอเมื่อปี 2556 หลวงพ่อแป๊ะ ไปทำพิธีขนย้ายลงมาจากดาดฟ้าชั้น 3 ของอาคาร เมื่อช่วงเดือนมกราคม 2562 ที่ผ่านมาชาวบ้านที่ทราบข่าวต่างเดินทางมารับต้นตะเคียนปากคลองตลาดกันอย่างหนาแน่น ดูจากที่ชาวบ้านนำผ้าสามสีมาผูกจำนวนมาก พร้อมชุดไทยกว่า200ชุดที่แขวนเรียงรายอยู่ข้างแม่ตะเคียน บางคนถึงกับนำแป้งฝุ่นมาด้วยเพื่อที่จะเตรียมมาถูต้นตะเคียนปากคลองตลาดเพื่อที่จะหาเลขเด็ดไปเสี่ยงโชคงวดวันที่ 1 พ.ย.64 นี้ บางคนมาวัดสว่างอารมณ์เพื่อมาขอโชคลาภมาขูดหาเลขที่ต้นตะเคียนเคยถูกหวยมาหลายงวดติดแล้ว บาวคนก็จะมีการบนบานศาลกล่าวหากมีโชคลาภก็จะนำขนมไทย ทองหยิบ ขนมชั้น ทองหยอด มันต้ม เผือกต้มมาแก้บนถวาย เพราะชาวบ้านบางคนก็เชื่อว่าแม่ตะเคียนปากคลองตลาดเป็นแม่ตะเคียนโบราณโบราณ หากใครอยากถูกหวยมีโชคลาภ ลองมาดูที่วัดสว่างอารมณ์ ถือว่าเป็นเรื่องไม่น่าเชื่อก็ต้องเชื่อ วันนี้ชาวบ้านก็ถูแม่ตะเคียนแล้ว เห็นเป็นเลขลอยขึ้นมาเลยได้เลข 81 และเลขอีกจำนวนหนึ่งแต่ไม่ยอมบอกภ้าอยากรู้ให้มาที่วัดสว่างอารมณ์ (แคแถว)นครชัยศรี นครปฐม . 009,https://www.naewna.com/likesara/612205,2021_10_29
โหด! คนร้ายบุกฆ่าพระวัดป่าเสียชีวิต  ฟันยับ 27 แผล คาดเป็นแก๊งทวงหนี้,พบศพพระวัย 72 ปี ถูกฆ่าโหดฟันศีรษะยับมรณภาพในวัดป่าปอ อำเภอท่าคันโท จังหวัดกาฬสินธุ์ เบื้องต้นคาดเป็นแก๊งทวงหนี้ ขณะที่ตำรวจชุดสืบสวนเร่งติดตามตัวคนร้าย วันที่ 29 ตุลาคม 2564 ร.ต.อ.วิเชฏ สิมมาอ่อน ร้อยเวร สภ.ท่าคันโท จ.กาฬสินธุ์ รับแจ้งเหตุพระถูกฆ่ามรณภาพ ภายในบริเวณวัดป่าภูปอ ต.นาตาล อ.ท่าคันโท จ.กาฬสินธุ์ หลังรับแจ้งจึงรายงานไปยังพล.ต.ต.วรวัฒน์ มะลิ รักษาราชการแทนผบก.ภ.จว.กาฬสินธุ์ และเดินทางไปตรวจสอบที่เกิดเหตุพร้อมด้วย พ.ต.อ.วิทยา เย็นจิตต์ รองผบก.ภ.จว.กาฬสินธุ์ นายพลานุภาพ ธพรคำแพทย์ นายอำเภอท่าคันโท พ.ต.ท.จิรพงษ์ เอกวรพงศ์ รองผกก.สภ.(สอบสวน)รักษาราชการแทนผกก.สภ.ท่าคันโท เจ้าหน้าที่ชุดสืบสวนสภ.ท่าคันโท ชุดสืบสวนตำรวจภูธร จ.กาฬสินธุ์ ชุดสืบสวนภ.4 เจ้าหน้าที่พิสูจน์หลักฐาน หน่วยกู้ภัย และแพทย์เวรโรงพยาบาลท่าคันโท โดยที่เกิดเหตุพบศพพระลุน หรือหลวงพ่อลุน สุ่มมาตย์ อายุ 72 ปี พระลูกวัดนอนมรณภาพจมกองเลือดอยู่บริเวณบันไดลานหินทางลงกุฏิหลังศาลาหอฉันท์ มีบาดแผลถูกของมีคมฟันตามร่างกายหลายแห่งกว่า 30 แผล โดยเฉพาะบริเวณศีรษะ ใบหน้า แขน และข้อมือ จากการตรวจสอบบริเวณโดยรอบที่เกิดเหตุพบรองเท้าแตะสีเหลืองของพระลุนตกอยู่ ห่างจากจุดพบศพเล็กน้อยประมาณ 20เมตร เจ้าหน้าที่พบจอบ และมีอีโต้เปื้อนเลือดวางอยู่ คาดว่าน่าจะเป็นอาวุธที่คนร้ายใช้ก่อเหตุ นอกจานี้จากการตรวจสอบบริเวณหน้ากุฏิพระลุนที่เสียชีวิตยังพบขวดเหล้าขาวและเครื่องดื่มชูกำลังวางอยู่บนแคร่ไม้ไผ่อย่างละ 2 ขวด เจ้าหน้าที่จึงเก็บไว้เป็นหลักฐาน จากการสอบถามพระลูกวัดป่าภูปอ กล่าวว่า เมื่อช่วงเวลา 20.00 น.ที่ผ่านมา มีชายสองคนสวมหมวกกันน็อค และหน้ากากอนามัย เข้ามาหาพระลุน โดยนั่งพูดคุยกันที่หน้ากุฏิของตน ซึ่งมีการพูดจากันปกติ จับใจความได้ว่ามาทวงหนี้กับพระลุนประมาณ 3 หมื่นบาท โดยซึ่งหนึ่งในชายสองคนถามพระลุนว่าหลวงพ่อเป็นหนี้จะไม่ใช้หนี้หรือ จากนั้นพระลุนบอกว่าให้ไปคุยกันที่กุฏิ เพราะเกรงใจตน ก่อนจะพากันไปตกลงกันที่กุฏิพระลุน กระทั่งช่วงเวลาประมาณตี 2 ได้ยินเสียงเหมือนคนทะเลาะกัน และได้ยินเสียงชายคนเดิม ซึ่งคล้ายกับคนเมาสุราตะโกนว่ามึงไม่ใช้หนี้ใช่ไหม จากนั้นเสียงก็เงียบไป กระทั่งช่วงเช้ามีชาวบ้านมาพบว่าพระลุนถูกฆ่ามรณภาพแล้ว ส่วนสาเหตุคาดว่าคนร้ายน่าจะมาทวงหนี้กับพระลุน ซึ่งก่อนหน้านี้เมื่อ 3 วันที่แล้ว ชายสองคนนี้ก็ได้มาทวงหนี้กับพระลุนแล้วครั้งหนึ่ง แต่ไม่ทราบว่าเป็นหนี้ค่าอะไร ก่อนจะกลับมาทวงอีก เพราะทราบข่าวว่าพระลุนถูกหวย แต่อาจจะทวงไม่ได้จึงลงมือฆ่าดังกล่าว อย่างไรก็ตามหลังเกิดเหตุเจ้าหน้าที่ชุดสืบสวนได้แบ่งกำลังลงพื้นที่สืบหาข่าวและเร่งติดตามตัวคนร้ายมาดำเนินคดี เบื้องต้นคาดว่าคนร้ายมีไม่ต่ำกว่า 2 คน และน่าจะเป็นคนนอกพื้นที่ ส่วนอาวุธที่ใช้น่าจะเป็นการนำจอบและมีดอีโต้ที่อยู่ในวัดมาทำร้ายพระลุนจนเสียชีวิต ทั้งนี้จากการชันสูตรของเจ้าหน้าที่อย่างละเอียดพบว่าตามร่างกายมีบาดแผลถูกของมีคนฟันมากถึง 27 แห่ง ส่วนสาเหตุจะเกิดจากการทวงหนี้หรือไม่นั้นอยู่ระหว่างการสอบสวน แต่ก็ยังไม่ตัดประเด็นอื่นๆ,https://www.naewna.com/local/612209,2021_10_29
นายกฯ ยัน รบ.ประกาศเปิดประเทศ 1 พ.ย. หวังนานาประเทศเล็งเที่ยวไทยช่วงไฮซีซั่น,"นายกฯ ยัน รบ.ประกาศเปิดประเทศ 1 พ.ย. หวังนานาประเทศเล็งเที่ยวไทยช่วงไฮซีซั่น ย้ำต้องปฏิบัติตามมาตรการ วอนม็อบบนถนนอย่าสร้างความรุนแรง ภาพประเทศเสียหายจนทำนักท่องเที่ยวกังวลไม่กล้ามา เมื่อเวลา 13.00 น.วันที่ 29 ตุลาคม 2564 ที่ตึกสันติไมตรี ทำเนียบรัฐบาล พล.อ.ประยุทธ์ จันทร์โอชา นายกรัฐมนตรี และรมว.กลาโหม แถลงภายหลังการประชุมคณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ครั้งที่ 17/2564 ว่า ประเด็นสำคัญจากการที่ตนได้ประกาศไปแล้วตั้งแต่วันที่ 1 พ.ย.นี้ ได้กำหนดให้เป็นวันเริ่มเปิดประเทศ โดยมีชาวต่างชาติและชาวไทยที่เดินทางมาทางอากาศจาก 46 ประเทศในชั้นแรกนี้ และสามารถเข้าประเทศไทยได้โดยไม่ต้องกักตัว ซึ่งจะมีหลายมาตรการในตรงนี้ด้วย ในส่วนความร่วมมือที่ตนต้องการจะได้รับจากประชาชน ทั้งสถานประกอบการ สมาคมต่างๆ มีอยู่ 4 เรื่องด้วยกัน 1.ทุกคน ทุกส่วน ทุกสมาคม ต้องช่วยกันระมัดระวังอย่างเต็มที่ และใช้มาตรการด้านสาธารณสุขที่กำหนดมาแล้วอย่างเต็มที่ ข้อสำคัญทุกคนต้องมีวินัยของตัวเองในการที่จะไม่เป็นผู้แพร่เชื้อในการระบาดออกไปอีก 2.ตามที่มีคำถามเรื่องมาตรการเดินทางเข้าในเส้นทางอื่น คงต้องกำหนดมาตรการเหล่านี้ก่อน ทั้งทางบกและทางน้ำ แต่ยังคงต้องมีการกักตัวเหมือนเช่นเดิม เจ้าหน้าที่ต้องปฏิบัติอย่างเข้มแข็ง เช่นทุกวันนี้มีการจับตัวผู้เล็ดลอดเข้ามาตามแนวชายแดนอย่างเต็มที่ และดำเนินการตามกฎหมาย พร้อมขอความร่วมมือกับประเทศเพื่อนบ้าน นายกฯ กล่าวอีกว่า สำหรับการค้าขายตามแนวชายแดนตนได้ให้นโยบายไปกับกระทรวงมหาดไทยและหน่วยงานที่เกี่ยวข้อง รวมถึงผู้ว่าราชการจังหวัด ซึ่งมีการค้าขายสินค้าตามมติในส่วนอาเซียน โดยเฉพาะประเทศรอบบ้านตนได้ตัดสินใจจะทยอยเปิดให้ แต่ทั้งนี้จะต้องเป็นพื้นที่ที่ปลอดภัย ไม่มีการเอาพ่อค้าแม่ค้า ลูกค้า มาเผชิญหน้ากันในตลาด โดยจะต้องมีพื้นที่ว่างตรงกลาง จะต้องมีมาตรการขนส่งสินค้าระหว่างกัน เพื่อไม่ให้เกิดการแพร่เชื้อ 3.ด้านการแพทย์เราได้มีแผนเผชิญเหตุ เตรียมการให้พร้อมในการดูแลรักษา ทั้งโรงพยาบาลสนาม พื้นที่กักตัว จะต้องมีความพร้อมเช่นเดิมเผื่อกรณีที่มีสถานการณ์เกิดขึ้น พร้อมกันนี้ได้สั่งการเรื่องยา ซึ่งได้มีการเร่งรัดสั่งยาโมลนูพิราเวียร์ไปแล้ว เราจำเป็นต้องเร่งสั่งการไปก่อนเพื่อไม่ให้ประเทศไทยตกอยู่ท้ายแถวในการจะใช้ยาที่ผลิตมาใหม่ และวันนี้ตนได้ขอความร่วมมือจากต่างประเทศ ทั้งกลุ่มประเทศอาเซียนบวกสาม เอเชียใต้ ซึ่งหลายประเทศก็ร่วมกันผลิตยาใหม่ๆ ขึ้นมา ขณะที่ไทยเองก็กำลังวิจัยยาประเภทนี้อยู่ด้วยเช่นกัน แต่เราก็ต้องจองเอาไว้ก่อนเผื่อมีสถานการณ์จำเป็น ควบคู่กับการจัดหายาฟาวิพิราเวียร์ให้เพียงพอ นอกจากนี้ ได้สั่งการให้เร่งรัดพัฒนาสารสกัดจากสมุนไพรไทย นอกจากฟ้าทลายโจรแล้วมีพืชชนิดอื่นอีกหรือไม่ในการเพิ่มการดูแลรักษาในชั้นต้นได้ ซึ่งมีประชาชนจำนวนมากที่หามาใช้เอง แต่ก็ต้องทำให้ปลอดภัย นายกฯ กล่าวว่า 4.เมื่อเราได้ประกาศให้ทั่วโลกทราบไปแล้ว ขอให้เข้าใจว่าไม่ใช่ว่านักท่องเที่ยวจะเข้ามาได้ทันที ในเวลาอันสั้นมากๆ จากการเปิดภูเก็ตแซนด์บ็อกซ์ที่ผ่านมามีคนเข้ามาประมาณ 40,000 กว่าคนตั้งแต่เดือน ก.ค.ที่ผ่านมา และวันนี้ขยายไปหลายพื้นที่ด้วยกัน ตรงนี้เป็นสิ่งที่ดี เราจำเป็นต้องประกาศให้ชาวโลกรู้ และหลายๆประเทศก็กำลังดำเนินการตามเราอยู่ เป็นข้อมูลจากการประชุม ทั้งนี้ การที่จะเข้ามานั้นไม่ใช่ประกาศแล้วจะเข้ามาได้เลย แต่ละประเทศต้องประเมิน วางแผน อนุญาตให้คนของเขาออกมานอกประเทศเหมือนกัน เราก็ต้องศึกษามาตรการที่วางไว้ว่าสามารถจะปฏิบัติได้หรือไม่ การประกาศล่วงหน้ามีประโยชน์เพื่อให้ประเทศต่างๆเหล่านั้นรวมถึงนักท่องเที่ยวได้วางแผนเตรียมการ ซึ่จะทำให้ประเทศไทยเป็นประเทศแรกๆ ที่นักท่องเที่ยวจะพิจารณาในช่วงการเดินทางปลายปีนี้ นี่ถือเป็นช่วงไฮซีซั่นของเรา เราคาดหวังอย่างนั้น ถือเป็นการแสดงเจตนารมณ์ทางการเมืองของตนออกไปในเรื่องการท่องเที่ยวที่มีคุณภาพและปลอดภัย นายกฯ กล่าวว่า เรื่องสำคัญอีกเรื่องหนึ่งที่อยากจะขอร้องกันสำหรับผู้ที่เห็นต่างหรือผู้ที่ออกมาแสดงความคิดเห็นหรือการสร้างความรุนแรงบนท้องถนนขอความร่วมมือเถอะครับสร้างภาพความเสียหายต่อประเทศของเราในช่วงนี้เลยเพราะจะทำให้ประชาชนอื่นๆ เดือดร้อนและลำบากไปด้วยและนักท่องเที่ยวก็จะกังวลไม่กล้ามา ภาพเหล่านี้มันออกไปต่างประเทศด้วยทุกครั้งขอให้ระมัดระวังอย่างที่สุด วันนี้สิ่งที่สำคัญที่สุดที่ผมและรัฐบาลคิดอยู่คือการทำให้ประชาชนของเราสามารถทำมาหากินได้อย่างปกติไม่ว่าจะเป็นร้านค้า ร้านอาหาร ร้านกาแฟตลอดจนห่วงโซ่ต่างๆเป็นวัตถุ จะได้มีประกอบกิจการในห่วงโซ่ของเขาเพื่อ support การเปิดประเทศได้แล้วจะได้เป็นการเพิ่มรายได้ให้กับทุกกิจการรวมถึงทางด้านการบินเพราะเราได้มีการวางแผนการเปิดเที่ยวบินอีกหลายสิบประเทศเมื่อมีความพร้อมซึ่งจะสอดคล้องกับแผนฟื้นฟูการบินไทยด้วย นายกฯ กล่าว นายกฯ กล่าวว่า ที่พูดมาทั้งหมดนี้คือหลักการคือนโยบาย ซึ่งรัฐบาลจำเป็นต้องประกาศออกมาให้มีความชัดเจนเกิดขึ้น มีรายละเอียดมากมาย มาตรการต่างๆ เข้าประเทศในแต่ละประเทศแต่ละชนิดวิธี การปรับพื้นที่ปรับโซนสีต่างๆ เรามีความเป็นห่วงถึงการแพร่ระบาดในอดีตที่ผ่านมา ก็ต้องนำกลับมาพิจารณาอีกครั้งหนึ่งในการที่จะปรับสีพื้นที่ ซึ่งทาง สปก.จะนำไปพิจารณาหารือกันอีกครั้ง โดยเฉพาะพื้นที่ที่มีการแพร่ระบาดสูงในหลายกิจกรรมที่มีความเสี่ยงสูง เพราะฉะนั้นอยากให้ทุกคนที่อยากมีส่วนร่วมตรงนี้ ต้องร่วมมือกันลงทะเบียนปรับปรุงความพร้อมสถานที่ของตัวเองให้สามารถเดินหน้าไปได้ และต้องร่วมรับผิดชอบไปพร้อมกันด้วย เรื่องเหล่านี้จะได้มีการสรุปโดยเร็ว และจะแถลงให้ทราบต่อไป พล.อ.ประยุทธ์ กล่าวว่า วันนี้นายกฯ พูดถึงเรื่องของนโยบายและหลักการกว้างๆ นั่นคือการทำงานของนายกฯ ในการที่จะเปิดประเทศสร้างความเชื่อมั่น และทำให้คนไทยรอดพ้นจากวิกฤตเศรษฐกิจไปได้ไม่มากก็น้อย ส่วนราชการอื่นๆ รัฐบาลก็จะเติมไปเรื่อยๆ อยู่แล้ว ก็คาดว่าทุกคนส่วนใหญ่จะได้รับประโยชน์จากมาตรการที่รัฐบาลทยอยออกไปตามลำดับ นายกฯ กล่าวว่า ตนถือว่าเราเป็นประเทศที่ดูแลประชาชนได้มากที่สุดในช่วงที่ผ่านมา ลองจากไม่กี่ประเทศที่เขามีเงินเยอะๆ ดังนั้น จึงขอให้ทราบว่าเราไม่เคยทิ้งใครไว้ข้างหลัง สำหรับเรื่องการแสดงอะไรต่างๆ ทุกคนอาจจะให้ความสำคัญกับข่าวเรื่องที่จะมีการโชว์ของลิซ่า ก็ต้องเห็นใจ เราพยายามติดต่อมาระยะเวลานานพอสมควรแล้ว ก็ไปเคลียร์วันเวลาของเขาของบริษัทเขาไป มันก็เคลียร์ไม่ออก ก็จำเป็นต้องเลื่อนออกไป มาไม่ได้ในช่วงนี้ แต่วันหน้าเขาก็คงมีโอกาสมาอีก วันนี้ตนก็ให้แนวทางไปว่าให้มีการแสดงของคนต่างประเทศบ้าง ที่มาได้ที่มีชื่อเสียงทั่วโลกมา นอกจากนี้ ได้ให้ กกท.และ กทท.ไปหาการแสดงที่เป็นวัฒนธรรมของเรา 5 ภาค มีหลายกิจกรรมที่สามารถแสดงสลับกันไปมา เพื่อให้คนตื่นเต้นถ่ายรูปและมีส่วนร่วม และจะได้ประทับใจในวัฒนธรรมของคนไทย นายกฯ กล่าวว่า วันนี้โลกใบนี้เท่าที่ตนฟังจากการหารือหรือพูดคุยในเวทีประชุมอาเซียน มันมีอำนาจอยู่ 3 อำนาจ หนึ่งคืออำนาจทางด้านความมั่นคง ก็รู้อยู่แล้วหลายประเทศมีความเข้มแข็งในเรื่องของกองทัพ ไม่ว่าจะเป็นทางบก ทางน้ำ ทางอากาศ บางประเทศก็มีความเข้มแข็งทาง ด้านเศรษฐกิจหรือบวกเรื่องพลังอำนาจไปด้วย แต่เราในฐานะที่เป็นประเทศที่ไม่ใหญ่โตมากนัก และเป็นประเทศที่มีความสามารถทางด้านการเกษตร และสำคัญที่สุดเรามีวัฒนธรรมประเพณีที่สวยงามที่น่าชื่นชม ที่ต่างชาติให้ความสนใจ ตรงนี้แหละที่จะเป็นโอกาสของประเทศไทย เป็นพลังอำนาจใหม่คือด้านวัฒนธรรม ซึ่งเรามีพร้อมอยู่แล้ว และจากสถิติที่มีการประเมินมา ประเทศไทยอยู่อันดับต้นๆ ของโลกในเรื่องของวัฒนธรรมประเพณีไทย อัตลักษณ์ความเป็นไทย เพราะฉะนั้นอย่าทำลายกันเลยครับ ให้ทุกอย่างสามารถดำเนินการได้ เพราะตรงนี้ถือเป็นอำนาจใหม่ที่เราสามารถทำได้เราต้องหยิบจับอะไรที่เป็นความสามารถและพัฒนาต่อให้ดีขึ้นดีที่สุด ไม่ใช่เลิกหรือล้ม ไม่ใช่ไม่มี ไม่เช่นนั้นเราจะมีอะไรเหลืออยู่ถ้าเราไม่เข้มแข็ง ความมั่นคงทางทหารก็ไม่ได้ เศรษฐกิจเราก็ต้องพึ่งพาเขา เรื่องวัฒนธรรมประเพณีเป็นสิ่งที่เราขายได้ มีราคา ดังนั้น ต้องช่วยกัน คนไทยต้องช่วยกันทุกคน รัฐบาลทำอย่างยิ่งยวดเพื่อให้ประเทศเดินต่อไปได้ ทำให้พี่ส่งประเทศไทยให้ได้ทุกคนมีส่วนร่วมในการที่ประเทศไทย - 006",https://www.naewna.com/politic/612212,2021_10_29
กาญจน์สังเวยโควิตอีก 2 ติดเชื้อเพิ่ม 161 รายพบคลัสเตอร์โผล่เพียบ,"กาญจนบุรีติดโควิด-19 รายใหม่เพิ่ม 161 ราย พบเป็นคลัสเตอร์หลายกลุ่ม เสียชีวิตอีก 2 ราย วันที่ 29 ต.ค.64 ศูนย์ปฏิบัติการแก้ไขปัญหาจากโรคติดเชื้อไวรัสโคโรนา 2019 (COVID-19) จังหวัดกาญจนบุรี รายงานสถานการณ์การแพร่ระบาดของโรคติดเชื้อโควิด-19 ในพื้นที่จังหวัดกาญจนบุรี ประจำวันที่ 29 ต.ค.64 พบผู้ติดเชื้อรายใหม่จำนวน 161 ราย ทั้งหมดตรวจหาเชื้อในรูปแบบ RT-PCR แยกเป็นผู้ติดเชื้อภายในจังหวัด จำนวน 158 ราย นอกพื้นที่จังหวัดจำนวน 3 ราย สถานประกอบการ 0 ราย รวมผู้ป่วยสะสมตั้งแต่วันที่ 6 เม.ย.จนถึงปัจจุบันจำนวน 20,879 ราย หายป่วย จำนวน 259 ราย หายป่วยสะสม จำนวน 18,665 ราย รักษาอยู่โรงพยาบาล จำนวน 2,027 ราย เสียชีวิต 2 ราย เป็นชาว องเมืองกาญจนบุรี 1 ราย อ.ท่าม่วง 1 ราย รวมเสียชีวิตสะสม จำนวน 187 ราย สำหรับผู้ป่วยติดเชื้อ รวมทั้งเสียชีวิตสะสมเฉพาะในพื้นที่จังหวัดกาญจนบุรีทั้ง 13 อำเภอ ตามลำดับอำเภอที่ติดเชื้อจากมากไปหาน้อย ดังนี้ (1) อ.เมืองกาญจนบุรี ติดเชื้อสะสม จำนวน 4,299 ราย (+13 ราย) เสียชีวิต 1 ราย สะสม 41 ราย (2) อ.ท่ามะกา ติดเชื้อสะสม 5,410 ราย (+24 ราย) เสียชีวิตสะสม 51 ราย (3) อ.ท่าม่วง ติดเชื้อสะสม จำนวน 2,163 ราย (+3 ราย) เสียชีวิต 1 ราย สะสม 13 ราย (4) อ.สังขละบุรี ติดเชื้อสะสม จำนวน 1,724 ราย (+3 ราย) เสียชีวิตสะสม 15 ราย (5) อ.ทองผาภูมิ ติดเชื้อสะสม จำนวน 1,359 ราย เสียชีวิตสะสม จำนวน 9 ราย (6) อ.ไทรโยค ติดเชื้อสะสม จำนวน 1,216 ราย (+1 ราย) เสียชีวิตสะสม จำนวน14 ราย (7) อ.พนมทวน ติดเชื้อสะสม จำนวน 586 ราย เสียชีวิตสะสม จำนวน 3 ราย (8) อ.บ่อพลอย ติดเชื้อสะสม จำนวน 548 ราย (+22 ราย) เสียชีวิตสะสม จำนวน 10 ราย (9) อ.เลาขวัญ ติดเชื้อสะสม จำนวน 401 ราย (+34 ราย) เสียชีวิตสะสม จำนวน 4 ราย (10) อ.หนองปรือ ติดเชื้อสะสม จำนวน 386 ราย (+4 ราย) เสียชีวิตสะสม จำนวน 7 ราย (11) อ.ศรีสวัสดิ์ ติดเชื้อสะสม จำนวน 333 ราย (+47 ราย) เสียชีวิตสะสม 0 ราย (12) อ.ด่านมะขามเตี้ย ติดเชื้อสะสม จำนวน 294 ราย (+1 ราย) เสียชีวิตสะสม จำนวน 2 ราย (13) อ.ห้วยกระเจา ติดเชื้อสะสม จำนวน 76 ราย (+2 ราย)เสียชีวิตสะสม จำนวน 1 ราย ผู้สื่อข่าวรายงานว่า จากตารางรายงานผู้ป่วยรายใหม่ทั้ง 161 รายพบแหล่งติดเชื้อสัมผัสผู้ป่วยในจังหวัด จำนวน 39 ราย พื้นที่เสียง 21 ราย สัมผัสผู้ป่วยนอกจังหวัด จำนวน 11 ราย ผู้ป่วยชาว ต.กระเสียว อ.สามชุก จ.สุพรรณบุรี ที่เข้ามารับการรักษาในโรงพยาบาลพื้นที่จังหวัดกาญจนบุรี จำนวน 1 ราย ผู้ป่วยชาว กทม.เข้ามารับการรักษาในโรงพยาบาลพื้นที่จังหวัดกาญจนบุรี จำนวน 1 ราย และผู้ป่วยชาว ต.หนองกระทุ่ม อ.กำแพงแสน จ.นครปฐม เข้ามารับการรักษาที่โรงพยาบาลในพื้นที่ จ.กาญจนบุรี จำนวน 1 ราย ขณะเดียวกันผู้ป่วยรายใหม่ที่เป็นกลุ่มก้อนที่ติดเพิ่มขึ้นอย่างต่อเนื่อง ประกอบด้วย คลัสเตอร์สังสรรค์วันเกิด ชาว ต.หลุมรัง อ.บ่อพลอย จำนวน 11 ราย คลัสเตอร์กิจกรรมกลุ่มสัมพันธ์ บ้านน้ำพุล่าง ต.เขาโจด อ.ศรีสวัสดิ์ จำนวน 43 ราย คลัสเตอร์กลุ่มงานศพ ต.เลาขวัญ อ.เลาขวัญ จำนวน 22 ราย คลัสเตอร์กลุ่มงาน 100 วัน ต.หนองนกแก้ว องเลาขวัญ จำนวน 8 ราย คลัสเตอร์กลุ่มแพศรีสวัสดิ์ จำนวน 1 ราย และคลัสเตอร์กลุ่มบ้านมอญ ต.บ้านเก่า จำนวน 1 ราย - 003",https://www.naewna.com/local/612223,2021_10_29
‘กรมควบคุมโรค’ค้านจดทะเบียน‘สมาคมคราฟท์เบียร์’ ชี้ขัดกฎหมายควบคุมน้ำเมา,29 ต.ค. 2564 เฟซบุ๊กแฟนเพจ สมาคมคราฟท์เบียร์ รายงานความคืบหน้ากรณียื่นขอจดทะเบียนสมาคมตามกฎหมาย ดังนี้ ในขณะที่เรากำลังดีใจกับผลรางวัล ASIA BEER CHAMPIONSHIP 2021 ที่บริวเวอร์ไทยไปคว้ามาได้หลายรางวัล ทางกรมการปกครองก็ตีกลับหนังสือขอจดจัดตั้งสมาคมคราฟท์เบียร์มา โดยมีบันทึกให้แก้ไขจากทางกรมควบคุมโรค สรุปประเด็นคร่าวๆ ดังนี้ 1.สมาชิกของสมาคมบางส่วนคือผู้ฝ่าฝืน พรบ.ควบคุมเครื่องดื่มแอลกอฮอล์ 2.วัตถุประสงค์ของสมาคมขัดกับเจตนารมณ์ของ พรบ.ควบคุม และส่งผลกระทบต่อภารกิจกรมควบคุมโรค 3.วัตถุประสงค์ของสมาคมกระตุ้นให้เกิดการบริโภคและเข้าถึงเครื่องดื่มแอลกอฮอล์ 4.วัตถุประสงค์ของสมาคมผลกระทบต่อการทำงานของกรมควบคุมโรค อุปสรรคของการพัฒนาคราฟท์เบียร์ในไทยที่สำคัญที่สุด ก็น่าจะกรมควบคุมโรคนี่ล่ะค่ะ อ่านข้อความละเอียดได้ในรูปค่ะ https://www.facebook.com/story.php?story_fbid=415929440107037&id=111337353899582&m_entstream_source=timeline,https://www.naewna.com/local/612224,2021_10_29
รวบแม่เฒ่า75ปี ปลูกกัญชา1ต้นหน้าบ้าน อ้างไว้ประกอบอาหาร-รักษาโรค,"29 ตุลาคม 2564 เวลา 10.00 น. พ.ต.อ.เจริญ สุริยงค์ ผกก.สภ.ปัว , พ.ต.ท.สัณห์ ล้านมา รอง ผกก.สส.สภ.ปัว , พ.ต.ท.สมชาย ปาละ สว.สส. สภ.ปัว เปิดเผยว่า ได้ร่วมกันระดมกวาดล้างอาชญากรรมที่สร้างความเดือดร้อนให้แก่ประชาชนและเป็นภัยกับสังคม เมื่อวันที่ 28 ตุลาคม 2564 เวลา 15.30 น. สามารถจับกุมนางมาลี หรือบร้า อายุ 75 ปี หมู่ 6 ต.ป่ากลาง อ.ปัว จ.น่าน พร้อมด้วยของกลาง ต้นกัญชาสด ความสูงโดยเฉลี่ยจากรากถึงยอด ประมาณ 250 ซม. จำนวน 1 ต้น น้ำหนัก ประมาณ 1.95 กิโลกรัม หลังจากที่เจ้าหน้าที่ตำรวจชุดจับกุมได้ร่วมกันสืบสวนหาข่าวการจับกุมผู้กระทำผิดในพื้นที่ทราบว่า มีการลักลอบปลูกต้นกัญชาที่บ้านของ นางบร้า ไม่ทราบชื่อ-นามสกุลจริงหมู่ 6ต.ป่ากลาง อ.ปัว จ.น่าน และรุดเดินทางไปตรวจสอบ เมื่อไปถึงพบนางมาลีเจ้าพนักงานตำรวจชุดจับกุมจึงได้แสดงตัวเป็นเจ้าพนักงานตำรวจและแสดงบัตร เจ้าพนักงาน ปปส. พร้อมแจ้งวัตถุประสงค์เพื่อขอทำการตรวจค้น ผลการตรวจค้นพบ ต้นกัญชาสดความสูงโดยเฉลี่ยจากรากถึงยอดประมาณ 250 ซม. จำนวน 1 ต้น น้ำหนักประมาณ 1.95 กิโลกรัม ปลูกอยู่บริเวณหน้าบ้านของผู้ถูกจับ หมู่ 6 ต.ป่ากลาง อ.ปัว จ.น่าน จึงได้ตรวจยึดไว้เป็นของกลาง เมื่อสอบถาม นางมาลี ได้ยอมรับว่าต้นกัญชาของกลางดังกล่าวเป็นของตนที่ปลูกไว้จริง เพื่อไว้ประกอบอาหารรักษาโรค จึงได้เดินร่วมกันตรวจยึดไว้เป็นหลักฐานพร้อมของกลางและควบคุมตัวนำส่ง ร.ต.อ.นิคม กันทเสน พงส.สภ.ปัว โดยแจ้งข้อกล่าวหาว่า ผลิตยาเสพติดให้โทษประเภท 5 (กัญชาสด) โดยไม่ได้รับอนุญาต และมียาเสพติดให้โทษประเภท 5 (กัญชาสด) ไว้ในความครอบครองโดยไม่ได้รับอนุญาต เพื่อดำเนินคดีต่อไป. 012",https://www.naewna.com/local/612228,2021_10_29
‘ญี่ปุ่น’ผลิตรถยนต์ลดลงเกือบ50%ในเดือนก.ย. หลังระงับการผลิตที่โรงงานใน3ประเทศ,"29 ตุลาคม 2564 สำนักข่าวต่างประเทศรายงานผลผลิตภายในประเทศของผู้ผลิตยานยนต์สัญชาติญี่ปุ่นรายใหญ่ 8 ราย อยู่ที่ 398,075 คัน ในเดือนกันยายน 2021 ลดลงร้อยละ 49.7 เมื่อเทียบกับปีก่อนหน้า ซึ่งเป็นการลดลงมากที่สุดนับตั้งแต่เดือนพฤษภาคม 2020 ที่ผลผลิตภายในประเทศลดลงร้อยละ 61.8 จากปี 2019 เพราะเริ่มมีการระบาดของโรคติดเชื้อไวรัสโคโรนาสายพันธุ์ใหม่ (โควิด-19) ผู้ผลิตยานยนต์รายใหญ่ของญี่ปุ่นทั้งแปดราย ยกเว้นมิตซูบิชิ มอเตอร์ส (Mitsubishi Motors) รายงานการผลิตในประเทศลดลงในเดือนกันยายน โดยซูบารุ (Subaru) ลดลงมากที่สุดที่ร้อยละ 74.8 เนื่องจากระงับการผลิตที่โรงงานในประเทศ 3 แห่งเป็นเวลา 12 วัน ผลผลิตและยอดจำหน่ายของเหล่าผู้ผลิตยานยนต์ของญี่ปุ่นแตะจุดต่ำสุดในเดือนพฤษภาคม 2020 หลังจากรัฐบาลทั่วโลกดำเนินมาตรการล็อกดาวน์เพื่อควบคุมโรคระบาดใหญ่ อย่างไรก็ดี ผลผลิตยานยนต์ลดลงอย่างยืดเยื้อ เนื่องจากปัญหาขาดแคลนชิปที่เริ่มมาตั้งแต่ต้นปี 2021 กอปรกับความล่าช้าของการจัดซื้อชิ้นส่วนจากเอเชียตะวันออกเฉียงใต้ เพราะการกลับมาระบาดของโรคโควิด-19 ในช่วงฤดูร้อนนี้ สถาบันวิจัยได-อิชิ ไลฟ์ (Dai-ichi Life Research Institute) ประมาณการว่าผลผลิตในประเทศรายปีจะลดลงร้อยละ 10 เมื่อเทียบกับปี 2019 ที่มีการผลิตยานยนต์ 8.33 ล้านคัน ซึ่งจะทำให้เกิดการสูญเสียผลิตภัณฑ์มวลรวมภายในประเทศราว 5.3 ล้านล้านเยน (ราว 1.54 ล้านล้านบาท) โทชิฮิโร นากาฮามะ หัวหน้านักเศรษฐศาสตร์ กล่าวว่าสิ่งนี้อาจเป็นสาเหตุหลักของภาวะเศรษฐกิจตกต่ำของญี่ปุ่น โดยส่งผลเสียเป็นวงกว้างต่อหลายอุตสาหกรรม",https://www.naewna.com/inter/612239,2021_10_29
ศาลฎีกาฯนัดตรวจหลักฐาน อดีตรองเลขาป.ป.ช. ยื่นบัญชีทรัพย์สิน-หนี้สินเท็จ 24 ธ.ค.นี้,"ศาลฎีกานักการเมือง นัดพิจารณาคดีครั้งแรก ประหยัด พวงจำปา รองเลขา ฯ ปปช. แจงบัญชี ทรัพย์สินเป็นเท็จกว่า 227 ล้าน เจ้าตัวยันสู้คดี ยื่นคำร้อง ขอปฏิบัติหน้าที่ต่อ แต่ศาลสั่งยกคำร้องทั้ง 2ฉบับ ระบุไม่มีเหตุผลเปลี่ยนแปลงคำสั่ง ศาลนัดตรวจหลักฐาน 24 ธ.ค.นี้ วันที่ 29 ตุลาคม 2564 เวลา 11.00 น. ที่ศาลฎีกาแผนกคดีอาญาของผู้ดำรงตำแหน่งทางการเมือง สนามหลวง องค์คณะผู้พิพากษา ออกนั่งบัลลังก์นัดพิจารณาครั้งแรก คดีหมายเลข ดำ อม.1/2564 ที่อัยการสูงสุด เป็นโจทก์ ยื่นฟ้อง นายประหยัด พวงจำปา อายุ 58 ปี รองเลขาธิการคณะกรรมการป้องกันและปราบปรามการทุจริตแห่งชาติ (ปปช.)เป็นจำเลย กรณีแจ้งบัญชีทรัพย์สินอันเป็นเท็จจำนวน 227 ล้านบาทเศษ วันนี้คู่ความทั้งสองฝ่ายอัยการ โจทก์ จำเลย และทนายจําเลยมาศาล โดยศาลอ่านและอธิบายฟ้องให้จำเลยฟังแล้วสอบถามซึ่งจำเลยยืนยันให้การปฏิเสธตามคำให้การฉบับลงวันที่ 30 เม.ย.64 พร้อมกับยื่นคำร้องขอแก้ไขคำให้การของจำเลยภายใน 45 วันนับแต่วันที่ศาลมีคำสั่ง ศาลพิจารณาแล้วอนุญาตให้จำเลยแก้ไขคําให้การได้ภายใน 30 วันนับแต่วันนี้ ให้คู่ความยื่นบัญชีระบุพยานส่งต้นฉบับพยานเอกสารและพยานวัตถุก่อนวันนัดตรวจพยานหลักฐานไม่น้อยกว่า 14 วันเพื่อให้อีกฝ่ายตรวจสอบ จากนั้นให้คู่ความยื่นคำแถลงแนวทางการเสนอพยานหลักฐานของฝ่ายตนและข้อโต้แย้งพยานหลักฐานของอีกฝ่ายหนึ่ง (หากมี) ก่อนวันนัดตรวจพยานหลักฐานไม่น้อยกว่า 7 วัน หากพยานเอกสารหรือพยานวัตถุใดอยู่ในความครอบครองของบุคคลภายนอกให้คู่ความที่ประสงค์จะอ้างอิงขอให้ศาลมีคำสั่งเรียกพยานหลักฐานดังกล่าวมาจากผู้ที่ครอบครอง โดยยื่นคำขอต่อศาลพร้อมกับการยื่นบัญชีระบุพยานเพื่อให้ได้พยานหลักฐานนั้นมาก่อนวันนัดตรวจพยานหลักฐานไม่น้อยกว่า 14 วันด้วย ส่วนที่จำเลยยื่นคำร้องฉบับลงวันที่ 30 เม.ย.64 และฉบับลงวันที่ 19 ส.ค.64 ขอให้สั่งอนุญาตให้จำเลยปฏิบัติหน้าที่ต่อไปนั้น ศาลพิเคราะห์แล้วเห็นว่า คำร้องของจำเลยทั้งสองฉบับยังไม่มีเหตุผลเพียงพอที่จะให้ศาลมีคำสั่งเป็นอย่างอื่นตามพ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต พ.ศ.2561 มาตรา 81 ให้ยกคำร้องทั้งสองฉบับโดยศาลนัดตรวจพยานหลักฐานวันที่ 24 ธ.ค.นี้เวลา 09.30 น. ทั้งนี้เพื่อให้การตรวจพยานหลักฐานสะดวกรวดเร็วและคู่ความมีโอกาสตรวจสอบพยานหลักฐานของอีกฝ่ายหนึ่งก่อน จึงให้คู่ความยื่นบัญชีระบุพยานส่งต้นฉบับพยานเอกสารและพยานวัตถุต่อศาลก่อนวันนัดตรวจพยานหลักฐานไม่น้อยกว่า 14 วันเพื่อให้อีกฝ่ายตรวจสอบ จากนั้นให้คู่ความยื่นคำแถลงแนวทางการเสนอพยานหลักฐานของฝ่ายตนและข้อโต้แย้งพยานหลักฐานของอีกฝ่ายหนึ่ง (หากมี) ต่อศาลก่อนวันนัดตรวจพยานหลักฐานไม่น้อยกว่า 7 วัน หากพยานเอกสารหรือพยานวัตถุใดอยู่ในความครอบครองของบุคคลภายนอกให้คู่ความที่ประสงค์จะอ้างอิงขอให้ศาลมีคำสั่งเรียกพยานหลักฐานดังกล่าวมาจากผู้ที่ครอบครอง โดยยื่นคำขอต่อศาลพร้อมกับการยื่นบัญชีระบุพยานเพื่อให้ได้พยานหลักฐานนั้นมาก่อนวันนัดตรวจพยานหลักฐานไม่น้อยกว่า 14 วันด้วย ผู้สื่อข่าวรายงานว่า สำหรับมูลเหตุคดีนี้สืบเนื่องจาก นายประหยัด จงใจยื่นบัญชีแสดงรายการทรัพย์สินและหนี้สิน และเอกสารประกอบ กรณีเข้ารับตำแหน่ง เมื่อวันที่ 4 ม.ค. 2560 ด้วยข้อความอันเป็นเท็จ หรือปกปิดข้อเท็จจริงอันควรแจ้งให้ทราบ และมีพฤติการณ์ควรเชื่อได้ว่า มีเจตนาไม่แสดงที่มาแห่งทรัพย์สินหรือหนี้สินจำนวน 6 รายการ ซึ่งเป็นทรัพย์สินและหนี้สินในชื่อของนางธนิภา พวงจำปา คู่สมรส เป็นทรัพย์สินในประเทศ จำนวน 2 รายการ รวม 2,010,000 บาท และทรัพย์สินในต่างประเทศ จำนวน 4 รายการ รวม 225,383,103 บาท มูลค่ารวม 227,393,103 บาท ตาม พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต พ.ศ.2561 และอัยการสูงสุด (อสส.) มีความเห็นให้ยื่นฟ้องนายประหยัดต้อศาลฎีกาแผนกคดีอาญาของผู้ดำรงตำแหน่งทางการเมือง(อม.)เมื่อวันที่ 7 ม.ค.64 ที่ผ่านมา และมีคำสั่งให้ประทับฟ้องคดีไว้พิจารณาเมื่อวันที่ 9 มี.ค. 64 และมีคำสั่งให้นายประหยัด รองเลขาธิการ ป.ป.ช. หยุดปฏิบัติหน้าที่จนกว่าศาลจะมีคำพิพากษา",https://www.naewna.com/local/612238,2021_10_29
'ส.ส.พลังประชารัฐ'แก้ตัวพัลวัน อ้างคอมเม้นต์หนุน'อุ๊งอิ๊ง'เป็นนายฯหญิงแค่ขำๆ,29 ตุลาคม 2564 จากกรณีนายอาญาสิทธิ์ ศรีสุวรรณ ส.ส.นครศรีธรรมราช พรรคพลังประชารัฐ (พปชร.) ได้เข้าไปแสดงความคิดเห็นในเฟซบุ๊กของสื่อสำนักหนึ่ง ที่ถ่ายทอดสดพรรคพื่อไทยเปิดตัว น.ส.แพทองธาร ชินวัตร หรือ อุ๊งอิ๊ง ว่า ผมอยากให้อุ๊งอิ๊ง เป็นนายกหญิง คนรุ่นใหม่ ไม่สืบทอดอำนาจเผด็จการ จนกลายเป็นเรื่องวิพากษ์วิจารณ์กันไปทั่วนั้น ล่าสุด นายกองตรีอาญาสิทธิ์ ศรีสุวรรณ ส.ส.นครศรีธรรมราช พรรคพลังประชารัฐกล่าวถึงกรณีที่เข้าไปคอมเม้นท์สนับสนุน น.ส.แพทองธาร ชินวัตร เป็นนายกรัฐมนตรีหญิง ว่า ยอมรับว่า เป็นคนโพสต์จริง โดยเชื่อว่า เป็นความคิดเห็นที่ไม่เป็นเรื่องไม่เป็นราว เป็นการแสดงความคิดเห็นและพูดคุยกับกลุ่มเพื่อนใน Facebook ที่สนิทกัน ถือเป็นการหยอกล้อกัน และตนไม่ได้โพสต์ต้นเรื่องเอง แค่ไปคอมเม้นต์ และไปหยอกให้เป็นประเด็น ให้คนได้สนุกกันในวงสนทนาในกระดานใน Facebook เท่านั้น ยืนยันว่า อุดมการณ์ยังคงอยู่กับพรรคพลังประชารัฐเหมือนเดิมแน่นอน เพราะผมเกิดมาจากพรรคพลังประชารัฐ อยู่กับ พล.อ.ประวิตร และพล.อ.ประยุทธ์ จันทร์โอชา นายกรัฐมนตรี ย้ำว่า ไม่มีอะไรบางอย่าง ถ้าเป็นโพสต์ที่ตนโพสต์ขึ้นเองก็จะใช่ แต่นี่ผมไปคอมเม้นท์ เพื่อไปหยอกล้อกับคนอื่น เป็นแค่ความสนุกสนานกันแค่นั้น ทั้งนี้ ผู้สื่อข่าวรายงานว่า ในโซเชียลฯ ได้มีการวิพากษ์วิจารณ์ถึงความเหมาะสมกรณี นายกองตรี อาญาสิทธิ์ ศรีสุวรรณ ส.ส. นครศรีธรรมราช เขต 3 คอมเม้นต์ Facebook ระบุว่า ผมอยากให้อุ๊งอิ๊ง เป็นนายกหญิง คนรุ่นใหม่ ไม่สืบทอดอำนาจเผด็จการ ทั้งที่ก่อนหน้านี้ พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพลังประชารัฐ ถึงขนาดลงพื้นที่ไปช่วยนายกองตรี อาญาสิทธิ์ ศรีสุวรรณ หาเสียงด้วยตัวเอง -001,https://www.naewna.com/politic/612190,2021_10_29
'ตรีนุช'เผยโรงเรียนที่เปิดเรียนแบบ on-site  ขอเลื่อนเป็น 15 พ.ย.นี้,ตรีนุช เผยโรงเรียนที่เปิด on-site ขอเลื่อนเปิดเป็น15 พ.ย.แทน เพื่อให้มั่นใจว่านักเรียนและครูได้รับวัคซีนแล้ว วันที่ 29 ตุลาคม 2564 น.ส.ตรีนุช เทียนทอง รัฐมนตรีว่าการกระทรวงศึกษาธิการ (รมว.ศธ.) กล่าวถึงการเปิดภาคเรียนที่ 2 ปีการศึกษา 2564 ที่ศธ.กำหนดเปิดวันที่ 1 พ.ย.2564 นี้ และที่ผ่านมา มีผลสำรวจจำนวนโรงเรียนจะใช้รูปแบบใดใน 5 รูปแบบ กับการเปิดเรียน พบว่าส่วนใหญ่ขอเปิดเรียนแบบ on-site แต่ขอเลื่อนไปเปิดวันที่ 15 พ.ย.2564 แทน เพื่อให้มีความมั่นใจว่านักเรียนและครูได้รับการฉีดวัคซีนเรียบร้อยแล้ว และคาดว่าในวันที่ 1 ธ.ค.จะมีโรงเรียนทยอยเปิดเรียนแบบ on-site มากขึ้น แต่ต้องผ่านความเห็นชอบจากคณะกรรมการโรคติดต่อจังหวัดก่อน ส่วนที่ครูอายุ 50 ปี ของโรงเรียนมัธยมแห่งหนึ่งใน จ.นครพนม ยื่นใบลาออกกับ ผอ.โรงเรียน อ้างว่า มีปัญหาสุขภาพเกรงจะมีผลข้างเคียง หากฉีดวัคซีน แต่ทางโรงเรียนมีคำสั่งให้ครูทุกคนต้องฉีดวัคซีนเข็มแรกก่อนเปิดภาคเรียน 1 พ.ย.นี้ นั้น ตนคิดว่าครูอาจจะมีความกังวลจึงไม่อยากฉีดแต่ก็อยากให้ครูได้ฉีดวัคซีน เพราะแพทย์และกระทรวงสาธารณสุข ออกมายืนยันแล้วว่า คนที่ฉีดวัคซีนจะได้รับผลกระทบน้อยมาก และเดี๋ยวนี้ความมั่นใจเรื่องวัคซีนก็มีมากขึ้น เราต้องอยู่กับโควิด-19 ให้ได้ ที่ผ่านมาครูที่ยังไม่ได้ฉีดวัคซีนก็ให้สอนได้ แต่ศธ.ก็พยายามขอความร่วมมือให้ครูฉีดดีกว่า โดยนายอัมพร พินะสา เลขาธิการคณะกรรมการการศึกษาขั้นพื้นฐาน ก็กำลังพยายามทำความเข้าใจกับครูที่ยังไม่ได้รับการฉีดวัคซีนให้มาฉีดมากขึ้น การฉีดวัคซีนไม่มีผลกระทบอะไรมาก แต่จะสามารถลดความรุนแรงได้หากติดเชื้อ และทางกระทรวงสาธารณสุข ได้เน้นย้ำในเรื่องการป้องกัน เช่น การใส่แมส ล้างมือบ่อยๆ การเว้นระยะห่างก็เป็นเรื่องสำคัญที่ต้องปฏิบัติ,https://www.naewna.com/local/612241,2021_10_29
'บิ๊กตู่'บอกไม่รู้จัก'อุ๊งอิ๊ง'ลูกสาวทักษิณ ย้อนถามสื่อ'เขาคือใครเหรอ?',เมื่อวันที่ 29 ตุลาคม 2564 พล.อ.ประยุทธ์ จันทร์โอชา นายกรัฐมนตรี และรมว.กลาโหม กล่าวถึงเรื่องที่นางสาวแพทองธาร ชินวัตร บุตรสาวนายทักษิณ ชินวัตร เข้ามารับตำแหน่งประธานคณะที่ปรึกษาด้านการมีส่วนร่วมและนวัตกรรม โดยพล.อ.ประยุทธ์ กล่าวย้อนถามว่า เขาคือใคร ใครเหรอ ใคร ก็ไปว่ากันมา เมื่อถามว่าคิดว่าจะสู้ได้หรือไม่ พล.อ.ประยุทธ์ไม่ตอบคำถามดังกล่าว เมื่อถามย้ำว่า กดดันหรือไม่นายกรัฐมนตรีกล่าวว่า ไม่มีหรอก ก็คนละพรรคกันไป กับลุงป้อม ไม่มีปัญหาอะไร อย่าไปทำให้ขัดแย้งกันซิ ไม่มีหรอก -001,https://www.naewna.com/politic/612240,2021_10_29
ชีวิตสุดรันทดของเด็ก‘เยเมน’ หอบหิ้วขวด-ถังเติมน้ำจาก‘ก๊อกการกุศล’,29 ตุลาคม 2564 สำนักข่าวซินหัวรายงาน กลุ่มเด็กชาวเยเมนหอบหิ้วขวดและถังพลาสติกมาเติมน้ำสะอาดจากก๊อกน้ำเพื่อการกุศลในกรุงซานา เมืองหลวงของเยเมน ซึ่งเผชิญสงครามกลางเมืองมานานหลายปีจนเศรษฐกิจและโครงสร้างพื้นฐานพังทลาย โดยผู้คนทั้งเด็กและผู้ใหญ่กว่า 15 ล้านคน ต้องผจญวิกฤตความหิวโหยทั้งอาหารและน้ำดื่มที่สะอาดปลอดภัย,https://www.naewna.com/inter/612249,2021_10_29
เมียอดีต ผญบ.หลอกใช้ชื้อเพื่อนบ้านค้ำ-กู้เงินนอกระบบล่องหน เหยื่อผวาโดนแก๊งทวงหนี้กวน,"เมียอดีต ผญบ.แห่งหนึ่ง อำเภอนางรอง จังหวัดบุรีรัมย์ ที่หลอกเพื่อนบ้านค้ำและใช้ชื่อกู้เงินรายวันล่องหนไปพร้อมสามี ส่วนเขียงหมูที่เคยขายมีแต่ลูกสาวและญาติมาดูแลแทน แต่ยันไม่รู้เรื่องที่แม่ไปหลอกคนอื่นกู้เงินให้และไม่รู้หายไปไหน เพราะปกติก็ไม่ถูกกันอยู่ เผยเห็นใจคนที่ถูกหลอกให้กู้แต่ไม่รู้จะช่วยยังไง ด้านเหยื่อยังผวาเพราะยังมีแก๊งทวงหนี้วนเวียนหน้าบ้าน ความคืบหน้ากรณีที่ น.ส.น้ำทิพย์ หรือนิ่ม อายุ 29 ปี ชาวตำบลบ้านสิงห์ อำเภอนางรอง จังหวัดบุรีรัมย์ ได้ออกมาร้องขอความช่วยเหลือ หลังถูกภรรยาอดีตผู้ใหญ่บ้านแห่งหนึ่ง หลอกให้ค้ำประกันเงินกู้และหว่านล้อมให้ใช้ชื่อกู้เงินรายวันหลายรายรวมเป็นเงินกว่า 100,000 บาทโดยรับปากมั่นเหมาะจะรับผิดชอบเองไม่ทำให้เดือดร้อน แต่สุดท้ายกลับหนีไม่จอมจ่ายจนแก๊งเงินกู้มาตามทวงหนี้กับตนเองแทนตามไปก่อกวนถึงที่ทำงานจนถูกนายจ้างไล่ออกจากงาน ซ้ำยังข่มขู่หากไม่หาเงินมาจ่ายจะฆ่าให้ตายทั้งครอบครัวจนไม่กล้าออกจากบ้านไปหางานทำ เดือดร้อนมากเพราะไม่มีเงินจะซื้อข้าวซื้อนมให้ลูกวัย 2 ขวบและ 6 ขวบกิน ล่าสุดวันนี้ (29 ต.ค.64) ผู้สื่อข่าวได้เดินทางไปยังแผงขายหมู ริมถนนแห่งหนึ่งใน ต.บ้านสิงห์ อ.นางรอง ซึ่งชาวบ้าน บอกว่า นางจวน(นามสมมติ) ภรรยาอดีตผู้ใหญ่บ้านเคยมาขายเนื้อหมูชำแหละ ก็ไม่พบนางจวน อยู่ที่แผง มีเพียง น.ส.เล็ก (นามสมมติ) ลูกสาวภรรยาอดีตผู้ใหญ่บ้านและ น.ส.บี (นามสมมติ) ญาติอีกคน มาดูแลแทน จากการสอบถาม น.ส.บี ซึ่งเป็นญาติ บอกว่า ตนเองมาเซ้งร้านดังกล่าวต่อและเพิ่งมาเปิดขายได้ประมาณ 3 – 4 วัน ไม่รู้ว่านางจวนหายไปไหนติดต่อก็ไม่ได้ แต่ยอมรับว่ามีผู้ชายซึ่งน่าจะเป็นแก๊งทวงหนี้ มาสอบถามหานางจวน กับ น.ส.นิ่ม หลายครั้ง ตนก็ตอบไปว่าไม่รู้และไม่เกี่ยวข้องอะไร กับเงินที่ทั้งคู่ไปกู้ยืมมา แค่มาเซ้งร้านขายหมูต่อเท่านั้น ส่วนลูกสาวของนางจวนที่มาขายหมูด้วยกันก็ไม่รู้เรื่องเหมือนกัน เพราะลูกสาวเขาก็ไม่ค่อยถูกกับพ่อแม่ เห็นทะเลาะกันบ่อย เรื่องที่เกิดขึ้นส่วนตัวก็สงสาร น.ส.นิ่ม แต่ก็ไม่รู้จะช่วยยังไงเพราะตนเองก็ไม่ได้เกี่ยวข้องอะไร ต้องไปตามทวงถามกับนางจวน เอาเอง ส่วน น.ส.เล็ก ลูกสาวของนางจวนภรรยาอดีต ผู้ใหญ่บ้าน ก็บอกว่า ตนเองไม่รู้ว่าพ่อกับแม่หายไปไหนเหมือนกันเพราะติดต่อไม่ได้เลย ส่วนที่แม่ไปให้ น.ส.นิ่ม ค้ำประกันหรือกู้เงินรายวันให้นั้น ตนเองก็ไม่ได้รู้เรื่องด้วย แม่ก่อปัญหาไว้ก็ให้กลับมาแก้ปัญหาเอาเอง ตนไม่ขอยุ่งเกี่ยวหรือรับผิดชอบอะไร ขณะที่ น.ส.นิ่ม ผู้เสียหายที่ถูกหลอกให้ค้ำประกันและใช้ชื่อไปกู้เงินรายวัน บอกว่า ตอนนี้ยังหวาดผวาอยู่เพราะยังมีแก๊งทวงหนี้มาวนเวียนที่หน้าบ้านทั้งกลางวันกลางคืน จึงไม่กล้าออกจากบ้าน ก็ให้แม่ไปขอนมจากโรงเรียนมาให้ลูกคนเล็กกิน เพราะตนไม่กล้าออกไปหางานทำก็ไม่มีเงินมาซื้อข้าวและนมให้ลูกกินเดือดร้อนมาก ก็อยากให้ภรรยาอดีต ผญบ.บ้านกลับมารับผิดชอบกับหนี้ที่ก่อเอาไว้ด้วย อย่าให้คนอื่นต้องมารับภาระแทน เพราะตอนนี้ตนกับลูกเดือดร้อนมาก ซึ่งตนยืนยันว่า ไม่ได้เป็นคนกู้หรือเองเงินไปใช้เองแน่นอน แต่ภรรยาอดีต ผญบ.มาหลอกล่อหว่านล้อมให้ค้ำและกู้ให้เพราะจะเอาเงินไปลงทุนซื้อหมูมาขาย ตนไม่ได้ใช้เงินสักบาท จากกรณีดังกล่าวก็อยากให้ตำรวจ หรือหน่วยงานที่เกี่ยวข้องช่วยเหลือด้วย เพราะไม่อยากอยู่แบบหลบๆ ซ่อนแบบนี้ อยากออกไปทำงานหาเงินเลี้ยงลูก",https://www.naewna.com/local/612246,2021_10_29
จับสาวแสบ! ใช้แบงก์ปลอมตระเวนซื้อของร้านชำ อ้างคนรู้จักให้มา,"29 ตุลาคม 2564 เมื่อเวลา 14.50 น.ที่กองกำกับการสืบสวนตำรวจภูธรจังหวัดหนองคาย พ.ต.อ.สุรกิจ ค้วนเครือ ผกก.สส.ภ.จ.หนองคาย, พร้อมเจ้าหน้าที่ชุดสืบสวนได้ร่วมกันสอบสวนจับกุม นางสาวกิติยา เก่งกว่าสิงห์ อายุ 23 ปี อยู่บ้านเลขที่ 172 หมู่ 11 ต.โพธิ์ชัย อ.เมืองหนองคาย ในข้อหา มีและใช้แบงค์ปลอม พร้อมของกลางเป็นแบงค์ 100 บาท และ 500 บาท ปลอม พ.ต.อ.สุรกิจ ค้วนเครือ ผกก.สส.ภ.จ.หนองคาย กล่าวว่า หลังจากทราบว่ามีการนำธนบัตรปลอมไปใช้ซื้อของตามร้านของชำในตัวเมืองหนองคาย ทำให้เกิดความเสียหายต่อเจ้าของร้านค้า จึงได้สั่งการให้ชุดสืบสวนออกตรวจสอบ จนกระทั่งทราบว่า น.ส.กิติยา เป็นผู้ก่อเหตุ เจ้าหน้าที่ติดตามจับกุมตัวมาได้ และนำมาสอบสวน ทราบว่า น.ส.กิติยา ได้แบงค์ปลอมจำนวนดังกล่าวมาจากคนรู้จัก โดยทราบอยู่แล้วเป็นธนบัตรปลอมแต่ก็นำไปใช้หลายครั้งแล้ว ในเขตเทศบาลเมืองหนองคาย โดยจะเลือกเวลาโพล้เพล้นำไปซื้อของตามร้านขายของชำ เจ้าของร้านพอได้รับธนบัตรมาแล้วเมื่อรู้ว่าเป็นของปลอมจะเข้าใจว่า น.ส.กิติยา ไม่รู้ว่าเป็นธนบัตรปลอมจึงนำมาใช้ บางร้านถึงขั้นนำเงินคืนให้ แต่ก็มีบางร้านเข้าแจ้งความ ซึ่งจะได้คุมตัวส่งพนักงานสอบสวน สภ.เมืองหนองคาย ดำเนินคดีตามกฎหมายต่อไป. 012",https://www.naewna.com/local/612243,2021_10_29
เตือนภัย! ใครซักผ้ากลางคืนระวังไว้ คนร้ายคว้าปืนจ่อหัวจี้ชิงทรัพย์ (คลิป),วันที่ 29 ตุลาคม 2564 เพจเฟซบุ๊ก Survive - สายไหมต้องรอด โพสต์คลิป เกิดเหตุคนร้ายใช้ อาวุธปืนจี้ชิงทรัพย์ ที่ ร้านเครื่องซักผ้าหยอดเหรียญ ถ.รังสิต - นครนายก ซอย 16 ท้องที่ สภ.ประตูน้ำจุฬาลงกรณ์ โดยระบุว่า เตือนภัย! ชาวรังสิต - ปทุม - สายไหมใครที่ชอบซักผ้ากลางคืน! เมื่อคืนที่ผ่านมา 28 ต.ค.64 เวลา 23.00 น. ลูกบ้านสายไหม ถูกคนร้ายใช้ อาวุธปืนจี้ชิงทรัพย์ เหตุเกิด : ร้านเครื่องซักผ้าหยอดเหรียญ ถ.รังสิต - นครนายก ซอย 16 ท้องที่ สภ.ประตูน้ำจุฬาลงกรณ์ #ยังจับคนร้ายไม่ได้!! ขอบคุณข้อมูล คลิป :Survive - สายไหมต้องรอด,https://www.naewna.com/likesara/612255,2021_10_29
สิ้นแล้ว! คุณยายทอง อายุยืน6แผ่นดินเมืองช้าง รวม115ปี,29 ตุลาคม 2564 ผู้สื่อข่าวประจำจังหวัดสุรินทร์รายงานว่าสิ้นแล้วคุณยาย6แผ่นดินอายุ115ปี คุณยายที่อายุยืนด้วยสูตรเด็ดเคล็ดลับการกินที่ทำไห้อายุยืนถึง115ปี ที่คนรุ่นหลังควรเอาเยี่ยงอย่างเพราะทำให้อายุยืนยาว คุณยายท่านนี้ชื่อคุณยายทอง เกื้อหนุนท่านเกิดตั้งแต่สมัยรัชกาลที่ 5 จนถึงสมัยรัชกาลที่10ซึ้งเป็นคุณยายที่แข็งแรงและอายุยืนที่สุดในจังหวัดสุรินทร์โดยคุณยายใช้ชีวิตแบบเรียบง่ายและพอเพียงอาหารการกินที่คุณยายกิน มีสูตรเด็ดเคล็ดลับจนทำให้ร่างกายแข็งแรงไม่ป่วยและอายุยืน คุณยายจะปลูกผักทุกชนิดไว้กินเอง จะกินอาหารประเภทผักน้ำพริกและข้าวรวงอายั่ว (ข้าวฟาง) เป็นพืชรวงกินได้ที่คนสมัยโบราณนิยมนำมาผสมกับข้าวรับประทาน เพราะเชื่อว่าจะทำให้แข็งแรงและอายุยืน หาดูได้ยากแล้วในยุคสมัยนี้และเป็นอาหารของคนชาวส่วยสืบทอดมาตั้งแต่สมัยโบราณจนบรรดาลูกหลานของคุณยาย นำแบบอย่างการใช้ชีวิตที่เรียบง่าย ยืดถือปฏิบัติจนลูกๆของคุณยายแต่ละคนอายุยืนและแข็งแรง คุณยายมีลูก5 คน คือลูกชายคนโต ปัจจุบันก็อายุ80ปี และลูกคนเล็ก อายุ63ปีก็ยังแข็งแรงเดินเหินสะดวกสบายจนมีหน่วยงานกรมกิจการผู้สูงอายุประจำจังหวัดสุรินทร์ ได้ออกใบประกาศเกียรติคุณมอบให้เป็นคุณยาย เป็นคนสูงอายุที่อายุยืนและยังแข็งแรงจนกระทั้งมีสื่อหลายสำนักนำเสนอเรื่องราวของคุณยาย ว่าเป็นบุคคลที่อายุยืนเมื่อปี 2563 ที่ผ่านมา และเมื่อวันที่24ต.ค.64 คุณยายทอง เกื้อหนุน อายุ115ปี ก็ได้เสียชีวิตลงอย่างสงบด้วยโรคชราณ บ้านเลขที่58หมู่ที่5บ้านฉลีก ต.ตรวจ อ.ศรีณรงค์ จ.สุรินทร์โดยชาวบ้านและลูกหลานของคุณยายทอง ได้ทำพิธีสวดอภิธรรมมศพบำเพ็ญกุศลคุณยายและวันนี้คือวันที่ (28ต.ค.64 )บรรดาลูกหลานก็ได้นำร่างที่ไร้วิญญาณของคุณยายทอง ไปบำเพ็ญกุศลที่เมรุวัดบ้านฉลีก ท่ามกลางมาตรการรักษาความปลอดภัย ด้านสาธารณสุขจากสถานการณ์โควิด-19 โดยมีเจ้าหน้าที่ อ.ส.ม. และผู้นำหมู่บ้าน ร่วมตรวจคัดกรองตรวจวัดอุณหภูมิ มีการจัดเว้นระยะห่างเพื่อความปลอดภัย มีการให้บริการเจลแอลกอฮอล์ ให้กับผู้ที่มาร่วมแสดงความอาลัย อย่างเข้มงวดและปลอดภัยโดยมีนายพีรวัฒน์ ธีระวัฒนา นายอำเภอศรีณรงค์ พร้อมด้วยผู้นำหมู่บ้านและชาวบ้านร่วมแสดงความอาลัยของการจากไปของคุณยายทอง เกื้อหนุนอีกด้วยถือว่าคุณยายทอง เกื้อหนุน เป็นบุคคลต้นแบบที่ใช้ชีวิตแบบเรียบง่ายและรักษาสุขภาพได้ดี และคนรุ่นหลังควรเอาเป็นแบบอย่าง. 012,https://www.naewna.com/likesara/612265,2021_10_29
'บิ๊กโจ๊ก' ลุยด่านอรัญประเทศรับ 48 คนไทยเหยื่อค้ามนุษย์จากกัมพูชา,"เมื่อเวลา 14.30 น.วันที่ 29 ต.ค.64 ที่ด่าน ตม.อรัญประเทศ จุดผ่านแดนถาวรบ้านคลองลึก อ.อรัญประเทศ จ.สระแก้ว พล.ต.ท.สุรเชษฐ์ หักพาล ผช.ผบ.ตร.และรองผู้อำนวยการศูนย์พิทักษ์เด็ก สตรี ครอบครัวและป้องกันปราบปรามการค้ามนุษย์สำนักงานตำรวจแห่งชาติ (ศพดส.ตร.) พร้อมด้วย พล.ต.ต.อาชยน ไกรทอง รอง ผบช.สตม., พล.ต.ต.มานัด ศรีวงษา ผบก.ตม.3 และคณะฯ ได้เดินทางมาเพื่อรับคนไทยเหยื่อแก๊งค้ามนุษย์ชาวจีนที่หลอกลวงผ่านเฟซบุ๊ก แล้วบังคับไปทำงานผิดกฎหมายในประเทศกัมพูชาจำนวน 48 ราย โดยสำนักงานตำรวจแห่งชาติได้ประสานสถานเอกอัคราชทูตไทย ณ กรุงพนมเปญ และสำนักงานตำรวจแห่งราชอาณาจักรกัมพูชา ร่วมกันดำเนินการให้ความช่วยเหลือคนไทยทั้งหมดจำนวน48ราย หลังเสร็จสิ้นขบวนการสอบสวนของฝ่ายกัมพูชาแล้ว รัฐบาลกัมพูชาจึงมอบหมายให้ พล.ต.อ.วรรณวีระ สม ผช.ผบ.ตร.และผู้บัญชาการกองบัญชาการรักษาความมั่นคงภายในราชอาณาจักรกัมพูชา เป็นหัวหน้าคณะฯ ฝ่ายกัมพูชานำคนไทยเหยื่อค้ามนุษย์ทั้ง 48 คนมาส่งให้กลับประเทศไทยที่หน้าด่าน ตม.อรัญประเทศ จุดผ่านแดนถาวรบ้านคลองลึก อ.อรัญประเทศ โดยมี พ.ต.อ.รุ่ง ทองมนต์ ผกก.ตม.จว.สระแก้วจัดกำลัง จนท.ตม.จว.สระแก้ว มาดูแลอำนวยคามสะดวกทุกขั้นตอน จากนั้น เจ้าหน้าที่ด่านควบคุมโรคติดต่อระหว่างประเทศ อรัญประเทศ ได้ทำการตรวจคัดกรองคนไทยทั้ง48ราย ตามมาตรการป้องกันการแพร่ระบาดของไวรัสโควิด-19 อย่างเข้มงวด ก่อนจะนำตัวคนไทยทั้ง48รายส่งไปกักตัว14วันในสถานที่ที่จังหวัดสระแก้ว ได้จัดเตรียมไว้ เพื่อรอการสอบสวนของเจ้าหน้าที่เพื่อขยายผลถึงขบวนการนี้ต่อไป พล.ต.ท.สุรเชษฐ์ หักพาล ผช.ผบ.ตร.ในฐานะรองผู้อำนวยการ ศพดส.ตร. เผยว่า จากการสอบสวนเบื้องต้นพบว่าขบวนการดังกล่าวมีคนจีนเป็นหัวหน้า เคลื่อนไหวอยู่ในหลายเมืองในประเทศกัมพูชา ทั้งกรุงพนมเปญ เมืองพระสีหนุ และเมืองเสียมเรียบ โดยพฤติการณ์จะมีการลงโฆษณารับสมัครงานบนสื่อสังคมออนไลน์เฟซบุ๊ค โดยหลอกลวงว่ามีงาน ในประเทศกัมพูชา จ่ายค่าตอบแทนในอัตราที่สูง เดือนละ 20000-30000 บาท หลังจากมีผู้หลงเชื่อมาสมัคร ได้มีการว่าจ้างขบวนการนำพาเดินทางเข้า-ออกประเทศโดยผิดกฎหมายทางช่องทางธรรมชาติ โดยกลุ่มผู้เสียหายให้การว่า พวกตนต้องเดินเท้าผ่านป่าตามแนวตะเข็บชายแดนข้ามไปยังฝั่งประเทศกัมพูชา หลังจากนั้นจะมีรถมารับไปกักตัวที่โรงแรมแห่งหนึ่งไม่ทราบชื่อ ต่อมามีการส่งตัวต่อให้กับนายทุนชาวจีน บังคับให้ทำงานในแก๊ง คอลเซ็นเตอร์และแก๊งส่ง SMS หลอกลวงคนไทย ซึ่งมีคนไทยหลงเชื่อตกเป็นเหยื่อเป็นจำนวนมาก มูลค่าความ เสียหายหลายร้อยล้านบาท ตามที่มีสื่อมวลชนได้มีการนำเสนอข่าวอย่างต่อเนื่อง ซึ่งผู้ที่ถูกหลอกไป หลังจากทราบว่าไม่เป็นไปตามที่ตกลงกัน ทั้งในส่วนลักษณะงานและค่าตอบแทน จึงขอเดินทางกลับ แต่ได้ถูกนายจ้างปฏิเสธ มีการ เรียกร้องเอาทรัพย์สิน กักขัง ให้อดอาหาร และขู่ว่าจะทำร้ายร่างกาย ด้วย ซึ่งการช่วยเหลือคนไทยที่เป็นเหยื่อของแก๊งค้ามนุษย์ชาวจีนนี้คาดว่ายังมีอีกซึ่งจะได้มีการประสานสถานทูตฯและ ฝ่ายความมั่นคงกัมพูชา หาทางช่วยเหลือต่อไป - 003",https://www.naewna.com/local/612277,2021_10_29
"เช็คพร้อมสนามบินสุวรรณภูมิ ระดมจนท.กว่า 3,700 คนรับมือเปิดประเทศ 1 พ.ย.นี้","รองผบ.ตร.ยกทีมตรวจสนามบินสุวรรณภูมิ ยืนยันความพร้อมเปิดประเทศ 1 พ.ย.นี้ ไร้ภาพโกลาหลแออัดแน่นอน เผยระดมจนท.กว่า3,700 นายรองรับทั้ง 4 สนามบินเต็มรูปแบบประเมินผู้โดยสาร จะเดินทางเข้ามาช่วง พ.ย.- ธ.ค.เฉลี่ยวันละ 4,000 คนเบื้องต้นวันดีเดย์จะมีนักท่องเที่ยวที่เดินทางมาจาก 7 ประเทศ ประมาณ 40-50 เที่ยวบิน เมื่อวันที่ 29 ตุลาคม 2564 พล.ต.อ.ดำรงศักดิ์ กิตติประภัสร์ รองผู้บัญชาการตำรวจแห่งชาติ, พล.ต.ท.สุคุณ พรหมมายน ผู้บัญชาการตำรวจท่องเที่ยวพร้อมนายกิตติพงศ์ กิตติขจร ผู้อำนวยการท่าอากาศยานสุวรรณภูมิ รวมทั้งหน่วยงานที่เกี่ยวข้องตรวจสอบความพร้อมของเจ้าหน้าที่และอุปกรณ์ทุกอย่างที่เกี่ยวข้องในการเปิดประเทศรับนักท่องเที่ยววันที่ 1 พ.ย. 64 นี้ พล.ต.อ.ดำรงศักดิ์ ระบุว่า ในส่วนของกำลังตำรวจคนเข้าเมือง, ตำรวจท่องเที่ยวที่ปฎิบัติหน้าที่ที่สนามบินสุวรรณภูมิ และอีก 4 สนามบินรวมกว่า 3,700 นาย มีความพร้อมในการปฎิบัติหน้าที่รับนักท่องเที่ยววันที่1 พ.ย.นี้ ซึ่งระบบจะเปิดทำงานแบบเต็มรูปแบบ เน้นความรวดเร็วซึ่งประเมินว่าผู้โดยสาร จะเดินทางเข้ามาช่วง พ.ย.- ธ.ค.เฉลี่ยวันละ 4,000 คน เจ้าหน้าที่มีความสามารถระบายผู้โดยสารได้ 700 คน/ชั่วโมง กรณีผู้โดยสารใช้แอปพิเคชั่น Thailand Pass จะสามารถระบายได้ถึง 2,000 คน/ชั่วโมง เนื่องจากไม่ต้องสแกนเอกสารเช่น ตม.6 ซึ่งจะมีความสดวกสบายในการให้บริการและการตรวจคัดกรองนักท่องเที่ยวทุกคน รวมถึงดูแลชีวิตทรัพย์สินระหว่างที่ท่องเที่ยวในประเทศเพื่อให้เกิดความประทับใจ มั่นใจว่าจะไม่เกิดภาพความโกลาหลนักท่องเที่ยวรอคิวเหมือนที่เป็นในอดีต ซึ่งเจ้าหน้าที่ทุกนายที่ปฎิบัติหน้าที่ ได้รับวัคซีนป้องกันโควิด-19ครบ2เข็มแล้ว 100% และฉีดเข็มที่3แล้วกว่า 95% และยังมั่นใจในระบบไบโอแมทริกต์และAPPSหรือระบบคัดกรองล่วงหน้าว่าสามารถตรวจจับหากมีอาชญากรข้ามชาติ คนร้ายมีหมายจับ หรือกลุ่มที่อยู่ในบัญชีเฝ้าระวังของ สตม.เข้ามา ด้านนายกิตติพงศ์ กล่าวว่า ท่าอากาศยานสุวรรณภูมิ ได้เน้นความปลอดภัยของพนักงานโดยภายในเดือนตุลาคม เป็นการฉีดเข็ม 3 ให้ครบ 95% สร้างความเชื่อมั่นให้เจ้าหน้าที่ที่ทำงานอยู่ในสนามบินและนักท่องเที่ยวที่จะเดินทางมาประเทศไทย โดยลานจอดเครื่องบินทั้งหมด 120 หลุมจอด เตรียมพร้อมรับมือกับการเปิดประเทศวันที่ 1 พ.ย.นี้มั่นใจสามารถรองรับได้ เบื้องต้นวันนั้นจะมีนักท่องเที่ยวที่เดินทางมาจาก 7ประเทศ ประมาณ 40-50 เที่ยวบิน เช่น สิงคโปร์ 2 เที่ยวบิน, เมืองนาริตะ ญี่ปุ่น 2 เที่ยวบิน พร้อมระบุว่านักท่องเที่ยวที่มาจะต้องผ่านขั้นตอนตั้งแต่การคัดกรองตรวจสอบเอกสาร คาดว่าใช้เวลา 17 วินาทีต่อ1 คน / ผ่านขั้นตอนตรวจคนเข้าเมือง รับกระเป๋าสัมภาระ และจะมีเจ้าหน้าที่โรงแรมมารับตัวเข้าที่พักเพื่อตรวจหาเชื้อโควิดแบบ RT-PCR หากผลเป็นลบก็ไม่ต้องกักตัวสามารถเดินทางท่องเที่ยวได้ในพื้นที่ 17 จังหวัด ส่วนนักท่องเที่ยวที่ตรวจพบเชื้อและกลุ่มเสี่ยงจะเข้าสู่ขั้นตอนสาธารณสุขต่อไป",https://www.naewna.com/business/612282,2021_10_29
ทีมไทยสุดเจ๋ง! ได้รับคัดเลือกจาก NASA ผ่านเข้ารอบ Deep Space Food Challenge,วันที่ 29 ต.ค.64 รศ.ดร.ต่อตระกูล ยมนาค ผู้เชี่ยวชาญด้านวิศวกรรม อดีตนายกสมาคมวิศวกรรมสถานแห่งประเทศไทย ในพระบรมราชูปถัมภ์ ได้โพสต์ข้อความลงในเฟสบุ๊กส่วนตัว ต่อตระกูล ยมนาค โดยชื่นชมทีมไทยที่ได้เข้ารอบเป็น 1 ใน 10 ทีมจากทั่วโลกที่ได้รับการคัดเลือกจากนาซา NASA เข้ารอบสุดท้ายในการประกวดโครงการ Deep Space Food Challenge โดยมีเนื้อหาดังนี้ ข่าวดีๆ วันศุกร์ ทีมไทย ได้เข้ารอบเป็น 1 ใน 10 ทีมจากทั่วโลกที่ได้รับการคัดเลือกจากนาซา NASA เข้ารอบสุดท้าย ในการประกวดโครงการ Deep Space Food Challenge ซึ่งเป็นการประกวดข้อเสนอ วิธีที่จะผลิตอาหารได้เองในยานอวกาศ สำหรับนักบินอวกาศ 4 คนที่จะต้องเดินทางยาวนาน 3 ปี ทีมไทยได้เสนอการเพาะเลี้ยงแมลง หนอน มดและการปลูกพืช ที่พึ่งพาอาศัยซึ่งกันและกัน แล้วนำมาฉีดออกมาเป็นอาหารรูปแบบต่างๆด้วยเครื่องพิมพ์อาหารสามมิติ ( 3D Food Printer) ทีมไทย เป็นกลุ่มมันสมองชั้นยอดจากการรวบรวมจากมหาวิทยาลัย และสถาบันต่างๆ หลายแห่ง มารวมกันประกอบด้วย -นางสาวนภัสธนันท์ พรพิมลโชค นักศึกษาวิศวกรรมอากาศยาน จุฬาลงกรณ์มหาวิทยาลัย -นายประพันธ์พงศ์ ดำส่งแสง นักศึกษาปริญญาเอก KTH Royal Institute of Technology ประเทศสวีเดน -นายสิทธิพล คูเสริมมิตร นักศึกษาวิศวกรรมอากาศยาน จุฬาลงกรณ์มหาวิทยาลัย -นายวัชรินทร์ อันเวช นักศึกษาปริญญาโทชีวเคมีการแพทย์และชีววิทยาโมเลกุล ม.มหิดล และ -ดร. วเรศ จันทร์เจริญ อาจารย์ประจำคณะแพทยศาสตร์และการสาธารณสุข วิทยาลัยแพทยศาสตร์ศรีสวางควัฒน ราชวิทยาลัยจุฬาภรณ์และกรรมการผู้จัดการบริษัทสตาร์ทอัพด้านอวกาศสัญชาติไทย SPACE ZAB Company ทั้งนี้การโพสต์ดังกล่าว รศ.ดร.ต่อตระกูล ได้อ้างอิงข้อมูลจาก www.tnnthailand.com/news/tech/94577/ ซึ่งมีเนื้อหาดังนี้ ทีม KEETA จากประเทศไทยนำเสนอเทคโนโลยีการผลิตอาหารด้วยเครื่องพิมพ์ 3 มิติ โดยใช้วัตถุดิบจากระบบนิเวศขนาดจิ๋ว องค์การบริหารการบินและอวกาศแห่งชาติหรือนาซาประกาศผลทีมที่ได้รับการคัดเลือกผ่านเข้ารอบการแข่งขันพัฒนาเทคโนโลยีอาหารสำหรับนักบินอวกาศ Deep Space Food Challenge โดยเป็นทีมจากสหรัฐอเมริกาและแคนาดา 18 ทีม ทีมจากต่างประเทศนานาชาติ 10 ทีม ซึ่งทีม KEETA จากประเทศไทยเป็น 1 ใน 10 ทีม ที่ผ่านเข้ารอบการแข่งขันในรอบที่ 2 ร่วมกับทีมจากประเทศโคลอมเบีย เยอรมนี ออสเตรเลีย อิตาลี บราซิล ซาอุดีอาระเบีย ฟินแลนด์ และอินเดีย โจทย์การแข่งขันพัฒนาเทคโนโลยีอาหารสำหรับนักบินอวกาศ Deep Space Food Challenge กำหนดให้แต่ละทีมพัฒนาเทคโนโลยีอาหารเพียงพอที่จะทำให้นักบินอวกาศ 4 คน ดำรงชีพอยู่ในอวกาศได้นาน 3 ปี โดยไม่ต้องเติมเสบียงจากโลก รวมไปถึงแก้ไขปัญหาการขาดแคลนอาหารบนโลก อาหารที่ถูกผลิตขึ้นสร้างของเสียน้อยที่สุด มีความหลากหลายของเมนูอาหารใช้เวลาในการเตรียมอาหารน้อย ทีม KEETA จากประเทศไทยนำเสนอเทคโนโลยีการผลิตอาหารด้วยเครื่องพิมพ์ 3 มิติ โดยใช้วัตถุดิบจากระบบนิเวศขนาดจิ๋ว การเลี้ยงแมลง หนอน มดและการปลูกพืช ที่พึ่งพาอาศัยกันบนอวกาศภายใต้สภาพแวดล้อมที่ถูกควบคุมอย่างเป็นระบบสามารถผลิตอาหารที่มีคุณค่าทางโภชนาการสูงเป็นแหล่งโปรตีน วิตามินและแร่ธาตุสูง สำหรับนักบินอวกาศได้เป็นระยะเวลานาน สมาชิกทีม KEETA ประกอบด้วย นางสาวนภัสธนันท์ พรพิมลโชค นักศึกษาวิศวกรรมอากาศยาน จุฬาลงกรณ์มหาวิทยาลัย นายประพันธ์พงศ์ ดำส่งแสง นักศึกษาปริญญาเอก KTH Royal Institute of Technology ประเทศสวีเดน นายสิทธิพล คูเสริมมิตร นักศึกษาวิศวกรรมอากาศยาน จุฬาลงกรณ์มหาวิทยาลัย นายวัชรินทร์ อันเวช นักศึกษาปริญญาโทชีวเคมีการแพทย์และชีววิทยาโมเลกุล ม.มหิดล ดร. วเรศ จันทร์เจริญ อาจารย์ประจำคณะแพทยศาสตร์และการสาธารณสุข วิทยาลัยแพทยศาสตร์ศรีสวางควัฒน ราชวิทยาลัยจุฬาภรณ์ นับเป็นความสำเร็จครั้งสำคัญของวงการอวกาศไทยที่มีส่วนร่วมในการพัฒนาเทคโนโลยีอาหารสำหรับนักบินอวกาศใช้บริโภคในอวกาศได้เป็นระยะเวลานาน โดยใช้องค์ความรู้และจุดเด่นของประเทศไทยที่มีความหลากหลายทางด้านทรัพยากรชีวภาพผสมเข้ากับเทคโนโลยีเครื่องพิมพ์ 3 มิติ ที่กำลังกลายเป็นเทคโนโลยีสำคัญในการขับเคลื่อนด้านต่าง ๆ รวมไปถึงวงการอวกาศและการแก้ไขปัญหาการขาดแคลนอาหารในบางพื้นที่บนโลก ข้อมูลจากเฟสบุ๊ก ต่อตระกูล ยมนาค และเว็บไซต์ข่าว https://www.tnnthailand.com/news/tech/94577/,https://www.naewna.com/likesara/612200,2021_10_29
เฮลั่น! ศบค.ปรับลดจว.สีแดงเข้ม-ปลดล็อค'กทม.-กระบี่-พังงา-ภูเก็ต'นั่งดริ๊งได้แล้ว,เมื่อวันที่ 29 ต.ค.64 ที่ทำเนียบรัฐบาล พล.อ.ประยุทธ์ จันทร์โอชา นายกรัฐมนตรีและ รมว.กลาโหม เป็นประธานการประชุมคณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค.ครั้งที่ 17/2564 นพ.ทวีศิลป์ วิษณุโยธิน โฆษกฯ ศบค.แถลงว่าที่ประชุมมีมติปรับลดพื้นที่ควบคุมและเข้มงวดสูงสุด จากเดิม 23 จังหวัด เหลือ 7 ได้แก่ จันทบุรี ตาก นครศรีธรรมราช นราธิวาส ปัตตานี ยะลา และสงขลา ส่วนพื้นที่ควบคุมสูงสุด30 จังหวัด เพิ่มเป็น 38 จังหวัด และพื้นที่ควบคุมจาก 24 จังหวัด ลดเหลือ23 จังหวัด ขณะที่เฝ้าระวังสูง5 จังหวัด ได้แก่ นครพนม น่าน บึงกาฬ มุกดาหาร สกลนครพื้นที่เฝ้าระวังไม่มี ขณะที่พื้นที่สีฟ้านำร่องการท่องเที่ยว4 จังหวัด ได้แก่กรุงเทพฯกระบี่ พังงา ภูเก็ตจะเปิดให้มีการขายและดื่มเครื่องดื่มแอลกอฮอล์ในร้านอาหารได้ตั้งแต่วันที่ 1 พ.ย.เป็นต้นไป,https://www.naewna.com/local/612196,2021_10_29
เช็คสถิติย้อนหลัง เลขเด็ดประจำงวด 1 พ.ย. เลข 4 มาบ่อยที่สุด,เช็คสถิติย้อนหลัง เลขเด็ดงวด1พ.ย. พบเลข4มาบ่อยที่สุด กลับมาพบกับ 'แนวหน้ารวมเลขเด็ด' รวมมาให้อีกเช่นเคย สำหรับแนวทางเลขดัง เลขเด็ด ประจำงวดวันที่ 1 พฤศจิกายน 2564 งวดนี้ผลสลากกินแบ่งรัฐบาลออกตรงกับวันจันทร์ วันนี้เราจะพานักเสี่ยงโชคไปดูสถิติย้อนหลังเลขสลากกินแบ่งรัฐบาลย้อนหลังไปถึงปี 2556 ซึ่งพบว่าส่วนใหญ่เลข 4 มาบ่อยที่สุด วันที่ 1 พฤศจิกายน 2563 รางวัลที่ 1 506404 เลขท้าย 2 ตัว 40 วันที่ 1 พฤศจิกายน 2562 รางวัลที่ 1 967375 เลขท้าย 2 ตัว 79 วันที่ 1 พฤศจิกายน 2561 รางวัลที่ 1 149840 เลขท้าย 2 ตัว58 วันที่ 1 พฤศจิกายน 2560 รางวัลที่ 1 533726 เลขท้าย 2 ตัว 85 วันที่ 1 พฤศจิกายน 2559 รางวัลที่ 1 785438 เลขท้าย 2 ตัว 86 วันที่ 1 พฤศจิกายน 2558 รางวัลที่ 1 361211 เลขท้าย 2 ตัว45 วันที่ 1 พฤศจิกายน 2557 รางวัลที่ 1206608 เลขท้าย 2 ตัว44 วันที่ 1 พฤศจิกายน 2556 รางวัลที่ 1 739804 เลขท้าย 2 ตัว47 แนวทางเลขเด็ดไทยรัฐงวด 1 พฤศจิกายน 2564 แนวทางเลขเด็ดเดลินิวส์ งวด 1 พฤศจิกายน 2564,https://www.naewna.com/likesara/612298,2021_10_29
รวบ 2 ลูกน้องเครือข่ายยาเสพติดแก๊ง'จิ๊ป-สมชาย'ยึดทรัพย์กว่า 14 ล้าน,"เมื่อวันที่ 29 ตุลาคม 2564 พล.ต.ต.ธีรเดช ธรรมสุธีร์ ผบก.สส.ภ.2 นำกำลังสนธิ ปปส.ภาค2 สรรพสามิต และหน่วยงานที่เกี่ยวข้อง เปิดปฏิบัติการฟ้าสางปิดล้อมตรวจค้น เป้าหมายเครือข่ายยาเสพติดกลุ่ม นายสมชาย หรือจิ๊ป ประเสริฐ กับพวก จำนวน 6 เป้าหมาย หลังพบว่าเป็นกลุ่มผู้ค้ายาเสพติดรายสำคัญในพื้นที่ จ.ชลบุรี จนสามารถจับกุมนายณรงค์ฤทธิ์ หรืออาท ประเสริฐวงษ์ อายุ 30 ปี ในข้อหา ประกอบกิจการสินเชื่อโดยไม่ได้รับอนุญาต และปล่อยเงินกู้โดยเรียกเก็บ อัตราดอกเบี้ยเกินกว่าที่กฎหมายกำหนด และ นายรุ่งฤทธิ์ จำลองปั้น อายุ 37 ปีในข้อหา ผลิตยาเสพติดให้โทษประเภทที่ 5 (กัญชา) โดยผิดกฎหมาย ไว้ได้ นอกจากนี้ ยังสามารถยึดทรัพย์สินของกลุ่มเครือข่ายขบวนการนี้ อาทิ รถยนต์หัวลาก จำนวน 3 คัน, รถยนต์จำนวน 5 คัน , รถจักรยานยนต์ จำนวน 2 คัน , ทองรูปพรรณ , แหวน , เงินสด เเละบัญชีธนาคารอีกกว่า 13 บัญชี ฯลฯ รวมมูลค่าทรัพย์สินที่ยึดได้เป็นจำนวนกว่า 14 ล้านบาท ปฏิบัติการครั้งนี้ สืบเนื่องจาก 29 เมษายน ปี 2563 ตำรวจ สภ.หนองขาม จ.ชลบุรี จับกุมนายวีระยุทธ หรือวัต ประชุมสาย อายุ 31 ปี พร้อมยาบ้าจำนวน 51,800 เม็ด , เคตามีนจำนวน 1,011 กิโลกรัม และยาไอซ์ อีกจำนวน 10.604 กรัม ก่อนจะสืบสวนจนทราบว่า นายสมชาย หรือจิ๊ป ประเสริฐ อายุ 32 ปี หนึ่งในผู้ต้องหา เป็นผู้กระจายยาเเละถือเป็นผู้ค้ายาเสพติดรายสำคัญในพื้นที่ อ.บางละมุง จ.ชลบุรีจากแนวทางการสืบสวนทำให้สามารถขยายผลเชื่อมโยงพบเครือข่ายของนายสมชาย หรือจิ๊ป มีจำนวนมากกระทั่งขอศาลออกหมายจับและเปิดปฏิบัติการดังกล่าวเพื่อเร่งตามจับกุมให้ครบทั้งขบวนการ นำไปสู่การจับกุมผู้ต้องหาพร้อมยึดของกลางทั้งหมดไว้ได้ ยังคงเหลือแต่นายสมชาย หรือจิ๊ป ที่ยังหลบหนีอยู่จนถึงขณะนี้ ตำรวจเร่งไล่ล่าตัวมาดำเนินคดี พล.ต.ต.ธีรเดช กล่าวว่า การปราบปรามยาเสพติดเป็นไปตามนโยบายของ พล.ต.อ.สุวัฒน์ แจ้งยอดสุข ผบ.ตร.ที่เน้นย้ำให้กวาดล้างให้ครบทั้งขบวนการ พร้อมขอฝากประชาสัมพันธ์ไปยังพี่น้องประชาชนว่า ยาเสพติดเป็นมหัตภัยร้ายแรงทำลายครอบครัว ทำลายประเทศชาติฝากให้ดูแลคนในครอบครัวให้ดี และช่วยเป็นหูเป็นตาเเจ้งเบาะเเสให้กับเจ้าหน้าที่ พร้อมฝากถึงขบวนการผู้ค้ายาเสพติดว่านอกจากจะเร่งจับกุมเเล้ว ตำรวจจะยึดทรัพย์ให้จนหมดตัว หากมีข้อมูลเบาะแสยาเสพติดสามารถแจ้งมาได้ที่ ศูนย์ปราบปรามยาเสพติด บก.สส.ภ.2โทรศัพท์ 038 -276724ยืนยันพี่น้องประชาชนผู้เเจ้งเบาะเเสไม่ต้องกังวล ข้อมูลทั้งหมดจะถูกปิดเป็นความลับอย่างดี เพื่อความปลอดภัยผู้เเจ้ง และตำรวจจะเร่งกวาดล้างปราบปรามให้สิ้นซากทั้งขบวนการ - 006",https://www.naewna.com/local/612287,2021_10_29
กาง 3 ขั้นตอนเตรียมเปิดเมืองหลวงรับนักท่องเที่ยว 1 พ.ย.ตั้งแต่เข้ายันออก,"เมื่อวันที่ 29 ตุลาคม 2564 พล.ต.อ.อัศวิน ขวัญเมือง ผู้ว่าราชการกรุงเทพมหานคร เปิดเผยมาตรการเปิดเมืองเพื่อความปลอดภัยของคนกรุงเทพว่าในวันที่ 1 พ.ย. นี้เป็นต้นไป จะมีการเปิดเมืองต้อนรับนักท่องเที่ยวในกรุงเทพมหานครและเมืองท่องเที่ยวอีกหลายจังหวัด เพื่อให้ภาคธุรกิจ การท่องเที่ยว สามารถขับเคลื่อนต่อไปได้ ควบคู่ไปกับการป้องกันโรคระบาดอย่างใกล้ชิด จึงได้มีการกำหนดมาตรการเปิดเมือง และข้อปฏิบัติต่างๆ (Standard Operation Procedures : SOPs) เพื่อให้นักท่องเที่ยวที่จะเดินทางเข้ามา ผู้ประกอบการ หรือภาคส่วนที่เกี่ยวข้องมีการปฏิบัติตามอย่างเคร่งครัด ซึ่งครอบคลุมทั้งก่อนเดินทางมาในพื้นที่ จนถึงเดินทางออกนอกพื้นที่ดังนี้ ระยะที่ 1 ก่อนเดินทางถึงประเทศไทย -ผู้เดินทางขอใบรับรองในการเดินทางเข้าประเทศทางช่องทางที่ราชการกำหนด -มีเอกสารรับรองการฉีดวัคซีน -มีวีซ่าและประกันสุขภาพตามเกณฑ์ที่ราชการกำหนด -ผลตรวจ COVID-19 เป็นลบภายใน 72 ชั่วโมงก่อนเดินทาง ระยะที่ 2 เมื่อเดินทางถึงประเทศไทย -เปิดใช้งานแอปพลิเคชันที่ราชการกำหนด -ตรวจหาเชื้อแบบ RT-PCR ที่โรงแรม หรือสถานที่ที่ราชการกำหนด -เดินทางเข้าที่พักที่ได้รับมาตรฐาน SHA โดยยานพาหนะที่ได้มาตรฐาน SHA -พักที่กทม.อย่างน้อย 1 คืน เพื่อรอผลการตรวจ RT-PCR ระยะที่ 3 ก่อนเดินทางออกนอกกทม.หรือนอกราชอาณาจักร -มีหลักฐานยืนยันว่าได้เข้าพักในกทม. -มีหลักฐานยืนยันการได้รับวัคซีนครบโดส -มีหลักฐานการตรวจ RT-PCR ที่ตรวจในประเทศไทยครั้งล่าสุด -ต้องปฏิบัติตามมาตรการสาธารณสุขจากประเทศต้นทางและปลายทาง รวมถึงที่ WHO กำหนด นอกจากข้อปฏิบัติของนักท่องเที่ยวแล้ว ยังได้กำหนด SOP สำหรับสถานประกอบการอีก 11 ข้อ สำหรับผู้ประกอบการ และพนักงานภาคบริการที่เกี่ยวข้อง เช่น มาตรฐานการท่องเที่ยวทางน้ำและทางเรือ มาตรฐานสำหรับมัคคุเทศก์และผู้ช่วยมัคคุเทศก์ มาตรฐานสำหรับการบริการสปาและนวดเพื่อสุขภาพ และอื่นๆ เพื่อให้เป็นไปตามมาตรการทางสาธารณสุข และปลอดภัยสำหรับนักท่องเที่ยว และผู้ให้บริการ ขณะนี้กทม.ได้ดำเนินการฉีดวัคซีนเข็มที่สองให้กับประชาชนในพื้นที่แล้วมากกว่าร้อยละ 75 และจะฉีดให้ได้ร้อยละ 80 ก่อนที่จะเปิดประเทศ และสัปดาห์ที่ผ่านมามียอดผู้ป่วยติดเชื้อต่ำกว่า 1,000 คน ติดต่อกัน และมีอัตราผู้ป่วยครองเตียงเพียงร้อยละ 31 ของจำนวนเตียงที่สามารถรองรับได้ ทำให้มีความพร้อมในการเปิดเมือง แต่ยังคงเร่งฉีดวัคซีนให้ครอบคลุมและทั่วถึงมากที่สุดเพื่อให้ทุกคนมีภูมิคุ้มกัน และยังคงรักษามาตรการป้องกันทางสาธารณสุขอย่างเคร่งครัด ซึ่งหากการเปิดประเทศมีแนวโน้มไปในทิศทางที่ดีขึ้น ก็จะมีการผ่อนปรนมาตรการต่างๆไปตามสถานการณ์ครับผู้ว่าฯกทม.ระบุ -001",https://www.naewna.com/local/612284,2021_10_29
อัยการฟ้องแล้ว'ทอยทอย'กระหน่ำแทงแฟนสาวดับ สอบคำให้การเช้า 1 พ.ย.,อัยการฟ้องแล้วทอยทอยนักแสดงวัยรุ่นชายชื่อดัง กระหน่ำแทงแฟนสาวดับศาลเบิกตัวจากเรือนจำมาสอบคำให้การเช้า 1 พ.ย. เมื่อวันที่ 29 ตุลาคม 2564 ที่ศาลอาญามีนบุรี ถ.สีหบุรานุกิจ พนักงานอัยการสำนักงานคดีอาญามีนบุรี 2 ได้เป็นโจทก์ ยื่นฟ้อง นายธนภัทร ชนะกุลพิศาล อายุ 21 ปี หรือ ทอย ทอย นักแสดงซีรีส์วายชื่อดัง เป็นจำเลย ในความผิดฐานฆ่าผู้อื่นโดยเจตนา ตามประมวลกฎหมายอาญา (ป.อ.) มาตรา 288 ประกอบมาตรา 33 โดยอัยการโจทก์ระบุฟ้องพฤติการณ์ความผิดสรุปว่าเมื่อวันที่ 6 ส.ค.64 เวลากลางคืน จําเลยใช้มีดปลายแหลม ยาวพร้อมด้ามประมาณ 9 นิ้ว แทงตามร่างกาย น.ส.ชัชสรัญ สุวรรณกิจ แฟนสาว บริเวณหน้าอกหลายครั้ง เป็นเหตุให้ น.ส.ชัชสรัญ ถึงแก่ความตายเหตุเกิดที่แขวงบางชัน เขตคลองสามวา กทม. ศาลประทับฟ้องไว้เป็นคดีหมายเลขดำ อ.3504/2564 โดยให้เบิกตัวจำเลยจากเรือนจำพิเศษมีนบุรี เพื่อสอบคำให้การวันที่ 1 พ.ย.นี้ เวลา 09.00 น. - 006,https://www.naewna.com/local/612313,2021_10_29
จิตสำนึกอนุรักษ์ทรัพยากรน้ำแม่น้ำล้านช้าง-แม่น้ำโขง ฝังลึกในใจของชาวบ้านลุ่มแม่น้ำ,"29 ตุลาคม 2564 ที่ราบสูงชิงไห่-ทิเบตของจีนเป็นต้นกำเนิดแม่น้ำสายหนึ่ง ที่นอกจากไหลผ่านมณฑลชิงไห่, เขตปกครองตนเองทิเบต, มณฑลยูนนานของจีนแล้ว ยังไหลผ่านอีก 5 ประเทศเพื่อนบ้าน ได้แก่ เมียนมาร์, ลาว, ไทย, กัมพูชาและเวียดนาม นับเป็นแม่น้ำสากลสายเดียวที่เชื่อมโยง 6 ประเทศเอเชียเข้าไว้ด้วยกัน แม่น้ำสายนี้ คือ แม่น้ำล้านช้าง-แม่น้ำโขง เมื่อเร็ว ๆ นี้ กิจกรรมทำข่าว การเดินทางหมื่นลี้ริมแม่น้ำล้านช้าง-แม่น้ำโขง จัดขึ้นที่มณฑลชิงไห่ของจีน กิจกรรมเริ่มต้นจากการเยือนพื้นที่ต้นแม่น้ำล้านช้าง เพื่อรายงานถึงสภาพการอนุรักษ์ระบบนิเวศ ทรัพยากรน้ำและความหลากหลายทางชีวภาพอย่างรอบด้าน โดยผู้เขียนได้ร่วมกิจกรรมครั้งนี้ และประทับใจมากที่เห็นว่า ชาวบ้านมีจิตสำนึกด้านการอนุรักษ์ทรัพยากรน้ำอย่างแรงกล้ายิ่ง ทุกคนให้ความร่วมมือที่จะอนุรักษ์แม่น้ำสากลสายนี้ เพื่อให้น้ำไหลสู่ตอนล่างใสสะอาดมากขึ้น การอนุรักษ์ระบบนิเวศต้องทำตั้งแต่ต้นทาง การศึกษาอารยธรรมระบบนิเวศก็ต้องปลูกฝังตั้งแต่เด็กเช่นกัน โรงเรียนสาธิตอี้ว์ซู่ สังกัดมหาวิทยาลัยครูชิงไห่ ที่ตั้งอยู่ริมฝั่งแม่น้ำล้างช้าง ใกล้กับอุทยานแห่งชาติแดนน้ำสามสบ ตั้งแต่เดือนกันยายนปีนี้ ได้เปิดสอนเกี่ยวกับระบบนิเวศ และสอดแทรกความรู้ความเข้าใจในวิชาชีววิทยาและภูมิศาสตร์ เป็นต้น ทางโรงเรียนได้เน้นการสอนเรื่องการอนุรักษ์ลุ่มแม่น้ำล้านช้าง ให้ความรู้เกี่ยวกับระบบนิเวศ ทรัพยากรสัตว์และพืชในท้องถิ่น ให้เห็นถึงผลเสียจากการที่ระบบนิเวศถูกทำลาย และย้ำถึงมาตรการคุ้มครองความมั่นคงทางระบบนิเวศ เป็นต้น เมื่อออกจากประตูโรงเรียนก็จะเห็นแม่น้ำล้านช้างแล้ว การเปิดสอนระบบนิเวศดังกล่าว จึงไม่เพียงแต่ทำให้นักเรียนเพิ่มพูนความรู้ หากยังกระตุ้นพวกเขามีความรักต่อบ้านเกิดด้วยความจริงใจและมีจิตสำนึกอนุรักษ์ระบบนิเวศด้วยตนเอง พวกนักเรียนร่วมกิจกรรมวาดภาพบนกระดานดำในหัวข้อ พิทักษ์แม่น้ำล้านช้าง และทำกิจกรรมเก็บขยะนอกโรงเรียน นักเรียนมัธยมปลายปี 1 คนหนึ่งบอกผู้สื่อข่าวว่า เมื่ออนุรักษ์ทรัพยากรน้ำตอนต้นดีขึ้น น้ำที่ไหลสู่ตอนล่างก็ย่อมจะใสสะอาดขึ้นตาม ซึ่งเพื่อนนักเรียนในพื้นที่ต้นกำเนิดแม่น้ำล้านช้าง-แม่น้ำโขงนี้ มีความเข้าใจถึงความสำคัญของการอนุรักษ์ระบบนิเวศและความร่วมมือแม่น้ำล้านช้าง-แม่น้ำโขงมาตั้งแต่เด็ก แนวคิดที่เรียบง่ายนี้ กลายเป็นความรับรู้ร่วมกันของนักเรียนในโรงเรียน ทำให้พวกเขามีจิตสำนึกด้านอารยธรรมระบบนิเวศและยินดีแบกรับภาระหน้าที่อนุรักษ์ต้นน้ำ ส่วนในอำเภอจ๋าตัว มณฑลชิงไห่ ซึ่งอยู่ตอนต้นแม่น้ำล้านช้างเช่นกัน บุคคลหลายประเทศลุ่มแม่น้ำล้านช้าง-แม่น้ำโขง ได้หารือการอนุรักษ์แม่น้ำผ่านวิดีโอด้วย ดร. Htaik Lwin Ko ชาวเมียนมาร์จบปริญญาเอกและเคยมาศึกษาที่จีนกล่าวว่า เมียนมาร์มุ่งอนุรักษ์สิ่งแวดล้อม ดำเนินความร่วมมือกับหลายประเทศ แสวงหาการอนุรักษ์พันธุ์พืชและสัตว์อย่างจริงจัง เขาเห็นว่า ประเทศลุ่มแม่น้ำล้านช้าง-แม่น้ำโขงมีขนบธรรมเนียมชนเผ่าและประเพณีดั้งเดิมที่คล้ายคลึงกัน ดังนั้น เพื่อการพัฒนาและการอนุรักษ์ที่ดีขึ้น ต้องมีการเจรจาประสานงานกันให้มากขึ้นอีก ส่วนนางสาวเผย ลี่น่า นักศึกษาจากประเทศลาวกล่าวว่า ประเทศลาวไม่มีทะเล สำหรับชาวลาวทุกคนแล้ว แม่น้ำโขงก็คือแม่น้ำแม่ของเรา เธอเห็นว่า ชาวบ้านลุ่มแม่น้ำล้านช้าง-แม่น้ำโขงทุกคนล้วนต้องใช้ความพยายามอนุรักษ์แม่น้ำสายนี้อย่างเต็มที่ และเธอยังเสนอประยุกต์ใช้วิทยาศาสตร์เทคโนโลยีทันสมัยในการอนุรักษ์และสร้างสรรค์ระบบนิเวศมากขึ้น แม่น้ำล้านช้าง-แม่น้ำโขงไม่ใช่เพียงสายน้ำแห่งธรรมชาติ แต่ยังเป็นแม่น้ำแห่งมิตรภาพ แม่น้ำแห่งความร่วมมือ และแม่น้ำแห่งความเจริญรุ่งเรือง ที่หล่อเลี้ยงชีวิตของผู้คนที่มีชนเผ่าและสีผิวที่ต่างกัน รองรับมิตรภาพอันลึกซึ้งระหว่างประชาชนหลายประเทศลุ่มแม่น้ำ โดยเจตนารมณ์แม่น้ำล้านช้าง-แม่น้ำโขงที่ว่า ร่วมดื่มน้ำจากแม่น้ำสายเดียวกัน ร่วมอนาคตที่เชื่อมโยงใกล้ชิดกัน ก็จะแสดงบทบาทสำคัญเพื่อผลักดันการสร้างสรรค์ประชาคมเอเชียที่มีอนาคตร่วมกันให้ยืนยงสืบไป เขียนโดย ชุย อี๋เหมิง ภาคภาษาไทย ศูนย์เอเชียแอฟริกา สถานีวิทยุและโทรทัศน์กลางแห่งประเทศจีน (CMG)",https://www.naewna.com/likesara/612310,2021_10_29
'เก่ง ลายพราง'เครียดหนัก เมียท้องติดโควิด19 คาดติดจากแขกร่วมงานแต่ง,'เก่ง ลายพราง'เครียดหนัก เมียท้องติดโควิด19 ติดจากแขกที่มาร่วมงานแต่ง ทำเอา เก่ง ลายพราง หรือ นายปัญญา ยิ้มอำไพ ถึงกับออกอาการเครียด หลังจากที่ภรรยาสาวคนสวยติดเชื้อโควิด-19 ซึ่งสาเหตุก็คาดว่าเกิดจากแขกที่มาร่วมงานแต่งมีเชื้อโควิด-19 ซึ่งเจ้าตัวยังไม่ได้แปลกใจอะไรหลังจากมีอาการ เพราะแฟนสาว 'จอย' อยู่ในระหว่างตั้งครรภ์ แต่เมื่อตรวจแล้วพบเชื้อ เป็นเหตุให้ทั้งคู่ต้องแยกกันอยู่ ล่าสุด เก่ง ลายพราง โพสต์เฟซบุ๊ฏปกป้องภรรยาสาวและบอกว่า จอยเซฟตัวเองสุดๆแล้วแต่ก็ยังติดโควิด ก่อนหน้าที่จะมีอาการจอยก็ได้อยู่แต่บ้าน และก็มีงานหมั่นนี่แหละครับ นางใส่แมสไม่เคยถอด ฉีดแอกอฮอล์ล้างมือประจำ ดูแลตัวเองดีในระดับนึงแต่ก็ยังติด ผมเลยอยากจะบอกทุกคนว่าให้ดูแลตัวเองดีๆอย่างเคร่งครัดเลยนะครับ ตัวอย่างของผมก็มีให้เห็น . 009,https://www.naewna.com/entertain/612325,2021_10_29
บิ๊กไบค์มาด้วยความเร็วพุ่งชน จยย.ซาเล้ง 2 ตายายดับคาถนน 3 ราย,เมื่อเวลาประมาณ 10.00 น.วันนี้ (29 ต.ค.64) ร.ต.ท.สุชาติ สีดวงดี ร้อยเวร สภ.หนองพอก อ.หนองพอก จ.ร้อยเอ็ด ได้รับแจ้งจากพลเมืองดีว่าเกิดอุบบัติเหตุรถจักรยานยนต์ชนรถจักรยานยนต์แบบพ่วงข้างบนถนนสายหนองพอก-เลิงนกทา จุดระหว่างหน้าการไฟฟ้าส่วนภูมิภาค สาขาย่อย อำเภอหนองพอก - โรงน้ำแข็งสินธุ์ชัยไอซ์จึงประสานไปยังหน่วยกู้ภัยอโสกพิทักชีพจุดสกัดอ.เภอหนองพอก ออกตรวจสอบที่เกิดเหตุพร้อมกัน ไปถึงที่เกิดเหตุพบมีจักรยานยนต์พ่วงข้าง ยี่ห้อ Honda รุ่น Wave Z สีน้ำเงิน ทะเบียน ขคร 386 ร้อยเอ็ด สภาพพังยับ พบร่างผู้เสียชีวิตในที่เกิดเหตุ 2 รายคือนางวัน ปิ่นอำคา อายุ 66 ปี มีแผลลึกหลายจุด ทั้งศีรษะ แขนหักผิดรูป ขาขวาบริเวณหน้าแข้ง ขาดจากกัน และนายนาค ปิ่นอำคา อายุ 63 ปี มีบาดแผลที่ศีรษะ แขน และลำตัว ทั้งคู่เป็นชาวบ้านดงบัง หมู่ 4 ต.หนองขุ่นใหญ่ อ.หนองพอก จ.ร้อยเอ็ด ถัดไปพบรถจักรยานยนต์บิ๊คไบค์ ยี่ห้อ Yamaha รุ่น R3สีน้ำเงิน เลขทะเบียน 1กบ 2278 ร้อยเอ็ด สภาพยังยับเช่นกันพบร่างผู้ขับขี่เสียชีวิตในที่เกิดเหตุทราบชื่อต่อมาคือ นายณัฐเมธี ศรีดี หรือ แน็ค อายุ 21 ปีมีบาดแผลที่ศีรษะ แขนขา ลำตัว เป็นชาวบ้านโคกสี อ.เมยวดี จ.ร้อยเอ็ด จากการตรวจสอบภาพวงจรปิดพบว่าตายายขับ จยย.พ่วงซาเล้งมาจากบ้านคาดว่าจะมาจ่ายค่าไฟฟ้ามาถึงที่เกิดเหตุได้ชะลอรถชิดขอบถนนด้านซ้ายรอเพื่อจะข้ามไปยังฝั่งตรงข้ามจากนั้นตายายได้เลี้ยวหักรถออกมาจังหวะนั้นเองได้มีรถบิ๊กไบค์ที่ขับตามหลังมาด้วยความเร็วสูง ในระยะกระชั้นชิดจึงทำให้ไม่สามารถควบคุมรถได้และหักหลบไม่ทันจึงชนประสานงากับรถตายายเข้าอย่างจัง ทำให้รถบิ๊กไบค์และคนขับ กระเด็นห่างออกจากจุดปะทะ(ชน) เกือบ 100 เมตรจึงเป็นเหตุให้ทั้ง 3 รายเสียชีวิตในที่เกิดเหตุทันที ต่อมาเจ้าหน้าที่ได้นำร่างอันไร้วิญญาณทั้ง 3 รายไปเก็บรักษาไว้ยังโรงพยาบาลหนองพอกเพื่อรอญาตเดินทางมารับกลับไปบำเพ็ญกุศลตามประเพณี และจากเหตุการณ์ดังกล่าวทำให้การจราจรบนถนนสาย หนองพอก-เลิงนกทาติดขัดกว่า 2 ชั่วโมง - 003,https://www.naewna.com/local/612332,2021_10_29
'3นิ้ว'ไม่พลาด! โผล่จุดเทียน-วางหรีดร่วมอาลัยโจ๋ 15 หน้าสน.ดินแดง,กลุ่ม3นิ้วไม่พลาด! โผล่จุดเทียน-วางหรีดร่วมอาลัยโจ๋วัย 15 วาฤทธิ์หลังเสียชีวิตจากเหตุการณ์ถูกยิงหน้าสน.ดินแดง ขณะวัยรุ่นเหิมจุดไฟบริเวณศาลพระภูมิ เจอตร.บุกรวบทันควัน 29 ต.ค.2564 ตั้งแต่เวลา 16.30 น. ที่หน้า สน.ดินแดง ถนนมิตรไมตรี กรุงเทพฯ กลุ่มเยาวชนปลดแอก ทีมการ์ดอาสา และมวลชนจำนวนหนึ่ง เดินทางมาร่วมไว้อาลัยแด่ นายวาฤทธิ์ สมน้อย เยาวชน อายุ 15 ปี ที่ถูกยิงบริเวณศรีษะ กระสุนฝังบริเวณไขสันหลังส่วนบน หน้า สน.ดินแดง ในคืนวันที่ 16 สิงหาคม 2564 ล่าสุด เสียชีวิตเมื่อวานนี้ (28 ต.ค.) ภายหลังอาการโคม่า นานกว่า 2 เดือน ทั้งนี้ เพื่อทวงคืนความยุติธรรมให้นายวาฤทธิ์ และยืนหยัดในอุดมการณ์ต่อสูเพื่อประชาธิปไตย จากนั้นเจ้าหน้าที่ตำรวจได้วางลวดหนามหีบเพลงรอบ สน.ดินแดงเพื่อกั้นบริเวณรอบสน. ทำให้ประชาชนจำนวนหนึ่งเดินเท้าเข้ามาประจันกับแนวกั้นตำรวจ ขอให้ตำรวจเปิดพื้นที่หน้า สน. เพื่อเข้ามาทำกิจกรรมรำลึกถึงการเสียชีวิต ณ จุดเกิดเหตุจริง โดยผู้ชุมนุมยืนยันว่า เข้ามาทำกิจกรรมอย่างสงบ แต่เจ้าหน้าที่ตำรวจไม่ยินยอม โดยนายแซม สาแมท หรือ อาร์ท ชายไร้สัญชาติ นักเคลื่อนไหวทางการเมือง ผู้ต้องหา ม.112 กล่าวว่า เราสันติวิธีจนสูญเสีย เด็กแค่ออกมาเรียกร้อง ทำไมต้องฆ่าเขา เขาไม่สมควรตาย เขาแค่ออกมาเรียกร้องสิทธิ แต่พวกคุณกลับยิงเขาจนเสียชีวิต คุณมีความเป็นผู้ใหญ่ มีความเป็นธรรมอยู่บ้างหรือไม่ ตนไม่มีอาวุธ มีแค่ส้นสูงเห็นข่าวน้องเสียชีวิตเมื่อวาน ผมรับไม่ได้ และน้ำตาทุกหยดของศพที่ไหลออกมา จะไม่ไหลฟรี แต่จะทำให้พี่จมน้ำตาย ทำไมประชาชนไม่สามารถเข้าไปอยู่ใน สน.ได้ ทั้งที่มาจากภาษีประชาชน ตำรวจยืนยันแล้วว่า จะไม่เปิดประตูให้ประชาชนเข้าไป ก็จะยืนด่าแบบนี้ ต่อมาเวลา 16.55 น. นางวรวรรณ แซ่อั้ง หรือ ป้าเป้า และ นายแซม นั่งลงกลางวงตำรวจ โดยนายแซมได้จุดเทียนทำพิธี ก่อนพนมมือและกล่าวว่า ขอให้น้องจากไปอย่างสงบ เชื่อว่าเราจะได้ประชาธิปไตยกลับมาเร็วๆ นี้ ขอให้น้องจากไปอย่างสงบ ไม่ต้องเป็นห่วง เราจะนำความเจริญกลับมาประเทศนี้ให้ได้ เราจะยึดอำนาจ ให้เป็นของประชาชน ก่อนนำธูปไปปัก ใกล้กับบริเวณที่เกิดเหตุ และจูงมือพาป้าเป้า เดินออกจากแนวกั้น ไปยังฝั่งประชาชน พร้อมทิ้งถุงอาหารสุนัขต่อหน้าตำรวจ ก่อนกล่าวว่า เมื่อท้องฟ้าสีทองผ่องอำไพ ประชาชนจะเป็นใหญ่ในแผ่นดิน จากนั้นเวลา 17.10 น. สมาชิกการ์ดอาสา ได้ราดน้ำแดงลงบนศาลพระภูมิหน้า สน.ดินแดง โดยเจ้าหน้าที่ตำรวจขอให้ยุติทำลายสิ่งศักดิ์สิทธิ์ เนื่องจากเป็นการลบหลู่สิ่งศักดิ์สิทธิ์ที่เจ้าหน้าที่นับถือ การเอารองเท้าวางศาลพระภูมิ ขว้างปาสิ่งของ เราไม่ควรลบหลู่ หรือกระทำการใดให้เสื่อมค่า ขอความร่วมมือให้อยู่ในความสงบ ต่อมาเกิดเสียงดังคล้ายประทัด 1 ครั้ง หน้า สน.ดินแดง เจ้าหน้าที่ตำรวจทั้งในและนอกเครื่องแบบ สวมชุดเกราะ พร้อมเตรียมอาวุธ ขณะที่ญาติของผู้เสียชีวิตเดินเข้ามากล่าวทวงถามความเป็นธรรม ต่อมาทางผู้ร่วมกิจกรรมได้ร่วมวางดอกไม้และจุดเทียนรำลึกโดยแบ่งออกเป็น 2 จุด คือหน้าตึก สน.ดินแดง และหน้าทางเข้า สน.ดินแดง ซึ่งเป็นจุดที่นายวาฤทธิ์ถูกยิง ทั้งนี้ มีผู้นำน้ำแดงมาราดบนกองดอกไม้ เพื่อเป็นการไว้อาลัยอีกด้วย ท่ามกลางมวลชนที่ทยอยเดินมามาร่วมรำลึกอย่างต่อเนื่อง แน่นขนัด สน.ดินแดง กลุ่มเยาวชนปลดแอก ระบุว่า นายวาฤทธิ์เป็นเยาวชนอายุเพียง 15 ปี หากการเมืองดีและประเทศมีสวัสดิการ เขาคงไม่ต้องมาเสียชีวิตตั้งแต่อายุยังน้อยเพราะออกมาต่อสู้เพื่อความยุติธรรม การตายของวาฤทธิ์เป็นสิ่งที่สะท้อนได้ดีถึงระบบที่มันเน่าเฟะ กัดกินและเข่นฆ่าประชาชน เวลานี้คือหนึ่งในกลียุคที่ตกต่ำที่สุดในประวัติศาสตร์ไทย เจตจำนงของวาฤทธิ์จะคงอยู่ในทุกสมรภูมิการต่อสู้ ต่อมาเวลา 17.55 น. ขณะที่ นายแซมประกาศเชิญชวนร่วมกันร้องเพลง มีชายได้จุดไฟบริเวณศาลพระภูมิ ทางเจ้าหน้าที่ตำรวจกองร้อย ได้เดินเข้ามาจากทาง สวนป่าวิภาวดี ก่อนนำกำลังเดินต้อนเข้าควบคุมตัวผู้ที่ก่อเหตุ และจับกุมชายคนดังกล่าว จากนั้นมีการจับกุมผู้ร่วมกิจกรรมรายอื่น เข้าไปยัง สน.ดินแดง โดยระหว่างนี้มีเสียงดังคล้ายประทัด 1 ครั้ง ก่อนที่เหตุการณ์จะคลี่คลายลง ผู้สื่อข่าวรายงานว่า ในการจัดกิจกรรมครั้งนี้ ผุ้ชุมนุมบางรายยังพยายามจะปลุกกระแสว่า นายวาฤทธิ์นั้นเสียชีวิตจากฝั่งของเจ้าหน้าที่ ทั้งที่ก่อนหน้านี้มีการจับผู้ต้องหาได้แล้ว 1 คน อยู่ระหว่างฝากขังแต่ผู้ต้องหายังคงให้การปฎิเสธ และล่าสุดได้ข้อหาเพิ่มเติมในข้อหาฆ่าผู้อื่นโดยเจตนาไปแล้วหลังนายวาฤทธิ์เสียชีวิต(อ่านข่าวที่เกี่ยวข้อง :โจ๋วัย15ถูกยิงหน้าสน.ดินแดงเสียชีวิตแล้ว ตร.แจ้งข้อหามือยิง'ฆ่าผู้อื่นโดยเจตนา'),https://www.naewna.com/local/612334,2021_10_29
'อุ๊งอิ๊ง'โพสต์แนะนำตัว'บิ๊กตู่' หนูชื่อนางสาวแพ'ทองธาร ชินวัตร'ค่ะ,เมื่อวันที่ 29 ตุลาคม 2564 จากกรณีที่ พล.อ.ประยุทธ์ จันทร์โอชา นายกรัฐมนตรี และรัฐมนตรีว่ากระทรวงกลาโหม ให้สัมภาษณ์ผู้สื่อข่าวถึงเรื่องที่ น.ส.แพทองธาร ชินวัตร หรือ อุ๊งอิ๊ง บุตรสาวคนเล็กของ นายทักษิณ ชินวัตร เข้ามารับตำแหน่งประธานคณะที่ปรึกษาด้านการมีส่วนร่วมและนวัตกรรม โดยย้อนผู้สื่อข่าวกลับว่า เขาคือใคร ใครเหรอ ใครก็ไปว่ากันมา นั้น (ข่าวที่เกี่ยวข้อง : 'บิ๊กตู่'บอกไม่รู้จัก'อุ๊งอิ๊ง'ลูกสาวทักษิณ ย้อนถามสื่อ'เขาคือใครเหรอ?') ล่าสุด น.ส.แพทองธาร ได้โพสต์ภาพข่าวดังกล่าว พร้อมข้อความแนะนำตัวผ่านไอจีสตอรี่ ระบุว่า สวัสดีค่ะ หนูชื่อ นางสาวแพทองธาร ชินวัตร ค่ะขณะที่ก่อนหน้านี้นายพานทองแท้ ชินวัตร พี่ชายคนโต ได้โพสต์ตอบโต้นายกฯอย่างดุเดือดมาแล้ว(ข่าวที่เกี่ยวข้อง : น้องข้าใครอย่าแตะ! 'โอ๊ค'โพสต์เดือดซัดกลับ'บิ๊กตู่'หลังไม่รู้จัก'อุ๊งอิ๊ง'เป็นใคร?) - 006,https://www.naewna.com/politic/612337,2021_10_29
คุณยายอุตส่าห์ให้พร หนุ่มซื้อเกลือเยอะ สุดท้ายเงินไม่เข้า เชิดหนีอย่างไว,"มิจฉาชีพตอนนี้เยอะ ไม่เว้นแม้แต่ยายวัย 75 ปีขายเกลือที่อุดรธานียังโดนหลอก ยายวัย 75 ปีระทมใจ หนุ่มหล่อดูไว้ใจโอนเงินอย่างไวหลอกซื้อเกลือ 20 ถุงเป็นเงิน 1,000 บาท หนุ่มบอกไม่มีเงินสดเดี๋ยวโอนให้ สุดท้ายเงินไม่เข้า ยายวิงวอนหากลืมเอาเงินมาคืนยายด้วย 29 ตุลาคม 2564 ผู้สื่อข่าวรายงานว่า ที่ อ.บ้านดุง จ.อุดรธานี มีคุณยายท่านหนึ่งถูกหลอก เมื่อหนุ่มแต่งตัวดี อายุประมาณ 30 ปี มาขอซื้อเกลือจำนวน 20 ถุง รวมเป็นเงิน 1,000 บาท คุณยายใจดีแถมให้อีกด้วย สุดท้ายบอกจะโอนเงินให้ แต่เงินไม่เข้า หายเข้ากลีบเมฆ ต่อมา ผู้สื่อข่าวเดินทางไปพบกับคุณยายวรรณา มาติยภัทร อายุ 75 ปี ชาวบ้าน บ้านดุงเหนือ ต.บ้านดุง อ.บ้านดุง จ.อุดรธานี โดยคุณยายยังช้ำใจไม่หาย เมื่อมีหนุ่มแต่งตัวดีมาขอซื้อเกลือแต่ไม่ได้เงิน และจากการตรวจสอบกล้องวงจรปิดรีสอร์ทตรงข้ามร้านคุณยาย พบเป็นรถปิคอัพโตโยต้า วีโก้ 4 ประตูสีดำ ไม่ทราบหมายเลขทะเบียน มองไม่เห็นคนขับได้ชัดเจน คุณยายวรรณา เปิดเผยกับผู้สื่อข่าวว่า เมื่อหลายวันก่อน มีหนุ่มแต่งตัวดี อายุประมาณ 30 ปี ขับรถปิคอัพ 4 ประตู สีดำ ไม่ทราบหมายเลขทะเบียน มาจอดหน้าร้านแล้วบอกว่า คุณยายขอซื้อเกลือหน่อย จะเอาไปแจกเพื่อนๆ โดยขอซื้อเกลือจากคุณยายถุงละ 50 บาท เป็นเงิน 800 บาท และดอกเกลืออีก 200 บาท รวมเป็นเงิน 1,000 บาท ยายก็แถมให้อีก 1 ถุง แถมให้พรด้วย ขอให้อาชีพการงานเงินทองไหลมาเหมือนเม็ดเกลือนะลูก พอขนเกลือขึ้นรถเขาก็บอกว่าเงินสดไม่มี ผมจะโอนเงินเข้าให้ ยายก็บอกว่าไม่มีบัญชี ก็เลยบอกว่าให้โอนให้เข้าบัญชีลูกสาวที่ขายน้ำปั่นอยู่ใกล้ๆ กัน พอบอกหมายเลขบัญชีกันเสร็จ ลูกสาวก็วิ่งไปดูโทรศัพท์ที่ชาร์ทแบตเอาไว้ที่ร้านน้ำปั่น ก็บอกว่าเงินยังไม่เข้าพอหันมาอีกทีรถก็ขับออกไปแล้ว ยายวรรณา บอกอีกว่า ยายเสียใจที่เขาไม่จ่ายเงินค่าเกลือยายกว่าจะขายได้ แต่ถ้าเขาลืมก็เอามาให้ยายด้วยสงสารคนแก่หน่อยยายรอมาหลายวันแล้ว แต่ถ้าเขาตั้งใจโกง ก็อยากจะบอกว่าอย่าไปโกงคนต่อไปนะลูก ส่วนน้องกุ้ง อายุ 43 ปี แม่ค้าน้ำปั่น บอกว่า วันนั้นมีชายแต่งตัวดีมาซื้อเกลือกับคุณยายรวมเป็นเงิน 1,000 บาท เห็นยายมาเรียกบอกว่ามีบัญชีไหมลูกค้าเขาจะโอนให้ ตนเองก็เดินไปบอกบัญชีกับหนุ่มคนนั้น สักพักเขาก็บอกว่า โอนแล้ว แต่บังเอิญแอพมีปัญหาและแบตหมดจึงทำให้เข้าดูได้ช้า พอดูเงินไม่เข้า จึงหันหลังไปเพื่อจะบอกคนที่มาซื้อเกลือ ปรากฎว่าไม่เจอแล้วตนเองก็ขับรถไปถึงบ้านนาโฮงก็ไม่เจอ เพื่อให้คุณยายสบายใจวันต่อมาไปขอ state ment จากธนาคารปรากฏว่าไม่มีเงินเข้าเลย เงินในบัญชียังเหลือ 2 บาทเท่าเดิม อยากจะฝากถึงคนที่มาซื้อเกลือคุณยายว่า หากคุณลืมจ่ายเงินคุณยายก็นำมาจ่ายยายด้วยเพราะกว่ายายจะขายได้แต่ละถุงหลังขดหลังงอ . 009",https://www.naewna.com/local/612340,2021_10_29
หัวขโมยย่องเบาตอนตี2 ยกไม้ด่างจากร้าน มูลค่ากว่าล้านบาท,"หัวขโมยย่องเบาตี2 ยกไม้ด่างจากร้าน มูลค่ากว่าล้านลอยนวล 29 ตุลาคม 2564 นายโมไนย สุขแสงธรรม อายุ 27 ปี เข้าแจ้งความกับพนักงานสอบสวน สภ.บางศรีเมือง จ.นนทบุรี ว่าเมื่อคืนที่ผ่านมา มีคนร้ายแอบเข้ามาลักต้นไม้ด่าง ชื่อหูช้างด่างเหลือง ขนาดความสูงประมาณ 3 เมตร และหน่ออีก 2 ต้น มูลกว่าล้านบาท ไปจากร้าน กรีนเฟิน ภายในตลาดต้นไม้ ช.ช้าง ต.บางรักน้อย อ.เมืองนนทบุรี นายโนไมย กล่าวว่า ต้นไม้ที่หายไปได้นำมาฝากขายไว้ที่ร้าน ก่อนหน้านี้ทำงานบริษัท หลังเกิดวิกฤตการระบาดของโควิด-19 ทางบริษัทได้ปิดตัวลงทำให้ต้องตกงาน จึงนำเงินเก็บที่เหลืออยู่ประมาณ 500,000 บาท ไปซื้อพันธุ์ไม้ด่างเพื่อมาขยายพันธุ์ขาย เนื่องจากเห็นว่ากำลังเป็นที่นิยมของคนเล่นต้นไม้ด่าง น่าจะต่อยอดเงินได้ และตอนนี้เริ่มขยายพันธุ์ได้แล้ว มีนำไปขายบ้างแล้วบางส่วน แต่มาถูกหัวขโมยแอบมาลักต้นพันธุ์ไป ตอนนี้ไม่รู้ว่าจะดำเนินชีวิตต่อไปอย่างไร ด้าน น.ส.เจี๊ยบ เจ้าของร้าน กล่าวว่า ต้นไม้ที่ถูกขโมยไปนั้น เป็นของน้องที่เขาเอามาฝากขายไว้ที่ร้าน เมื่อตอนช่วงตอนเย็นก่อนปิดร้านก็ยังเห็นอยู่เลย จนมาเมื่อเช้าวันนี้มีลูกค้าเข้ามาที่ร้าน แล้วถามหาต้นไม้ดังกล่าวว่ามีคนซื้อไปแล้วหรือ ตนจึงเดินไปดูก็พบว่าต้นไม้หายไป จึงได้โทรไปบอกน้องเขาทราบเพื่อให้ไปแจ้งความกับตำรวจให้มาตรวจสอบ คนร้ายน่าจะเข้ามาดูลาดเลาก่อน เมื่อเห็นที่ร้านไม่มีกล้องวงจรปิด เลยน่าจะย้อนมาตอนดึกแอบขโมยเอาไป ตรวจสอบกล้องวงจรปิด ของร้านที่อยู่ใกล้กันพบว่าเมื่อเวลาประมาณ 02.42 น. เห็นแสงไฟหน้าจอดอยู่ที่หน้าร้านประมาณ 20 นาที ก็ถอยหลังออกไปทางเดิม . 009",https://www.naewna.com/local/612345,2021_10_29
เศร้า! 'น้องแนทThe Voice Kid'เงาเสียง'ปู พงษ์สิทธิ์' สูญเสียตาทวดวัย84ปี,29 ตุลาคม 2564 ผู้สื่อข่าวรายงานว่า ที่บ้านเลขที่ 74 หมุ่ 3 บ้านซำปะหัน ต.บ้านจีต อ.กู่แก้ว จ.อุดรธานี มีการตั้งศพบำเพ็ญกุลของนายทองแดง จันทะแจ่ม อายุ 84 ปี ซึ่งเป็นตาทวด น้องแนท ศิริพงษ์ ศรีสุขา แชมป์ The Voice Kid รุ่น 5 ซึ่งเป็นนักดนตรีเพื่อชีวิตรุ่นเล็ก ดีกรีเงาเสียงและรูปร่างหน้าตาคล้าย ปู พงษ์สิทธิ์ โดยวันนี้น้องแนท หลังทราบข่าวได้เดินทางจากขอนแก่น เดินทางมาร่วมงานศพทันที พร้อมกับเปิดเผยว่า ผมเรียนหนังสือที่มหาวิทยาลัยขอนแก่น แม่โทรมาบอกว่า ตาทวดเข้าโรงพยาบาล ผมอยากมาเยี่ยมตาทวดให้ได้ แต่ต้องซ้อมดนตรีและเรียน สุดท้ายแม่ก็บอกว่าตาทวดเสียวันที่ 27 ต.ค.64 ตอนแปดโมงเช้า ไม่คิดว่าตาจะไปเร็ว จึงรีบมาดูร่วมงานศพทันที ส่วนสาเหตุที่เสียชีวิตเพราะแก่ชรา ตนรู้สึกเสียใจมากที่สูญเสียตาทวด มีความผูกพันกับตาทวดมาตั้งแต่เด็กๆ เวลากลับมาที่บ้านก็จะมาเล่นกับตาทวด มานวดขาให้ตา สมัยตอนผมเด็กๆ ตาจะพาเข้าวัดทำบุญฝังลูกนิมิตบ้าง ไปงานบุญบ้าง ว่างก็จะนั่งรถกับตาทวดไปทุ่งนา หานกเป็ดหาปูหาปลาตามทุ่งนา ตนได้ซึมซับเรื่องราวของชีวิตและร้องเพลงเป็น จนมาถึงการร้องเพลงเพื่อชีวิตจนถึงตอนนี้ ขอให้ตาทวดไปสู่สรวงสวรรค์และบรรลุมรรคผลนิพพานด้วยเถิด. 012,https://www.naewna.com/likesara/612343,2021_10_29
กดไลค์รัวๆให้'ดิว อริสรา' แต่ละภาพต๊าชมาก กับชุดคลุมตาข่ายเซ็กซี่เบาๆ,ความแซ่บไม่เคยพัก! ยกให้ 'ดิว อริสรา' ล่าสุดปล่อยเซตชุดตาข่าย เซ็กซี่เบาๆ เป็นเจ้าแม่ยืนหนึ่งเรื่องความแซ่บอีกแล้ว ไม่ว่าจะมาในเซตไหน แฟนๆก็ต้องแห่กดไลค์รัวๆ ล่าสุด ดิว อริสรา ได้ปล่อยภาพชีวิตดี๊ดี เช็คอินที่จังหัวดภูเก็ต กับชุดตาข่ายโชว์เรือนร่างเบาๆ พร้อมโพสต์ท่าไม่มาก แต่เหมือนยกพริกมาทั้งสวน (เผ็ดร้อน) ว่าแล้วก็ตามไปกดไลค์รัวๆเลยจ้า . 009,https://www.naewna.com/entertain/612347,2021_10_29
