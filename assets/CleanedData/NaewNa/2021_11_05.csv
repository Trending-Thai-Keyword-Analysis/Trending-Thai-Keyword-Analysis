title,summary,link,published
ใต้ตอนล่างฝนถล่ม! เตือนน้ำท่วมฉับพลัน-น้ำป่าไหลหลาก,วันที่ 5 พฤศจิกายน 2564 ลักษณะอากาศทั่วไป พยากรณ์อากาศ 24 ชั่วโมงข้างหน้า บริเวณภาคใต้ตอนล่างมีฝนตกต่อเนื่องและมีฝนตกหนักบางแห่ง ขอให้ประชาชนบริเวณภาคใต้ระวังอันตรายจากฝนตกหนักและฝนที่ตกสะสมซึ่งอาจทำให้เกิดน้ำท่วมฉับพลันและน้ำป่าไหลหลากได้ ทั้งนี้เนื่องจากมีหย่อมความกดอากาศต่ำปกคลุมประเทศมาเลเซีย ประกอบกับมรสุมตะวันออกเฉียงเหนือและลมตะวันออกยังคงพัดปกคลุมอ่าวไทยและภาคใต้ สำหรับประเทศไทยตอนบนมีบริเวณความกดอากาศสูงกับลมตะวันออกเฉียงเหนือและลมตะวันออกพัดปกคลุม ทำให้บริเวณดังกล่าวมีฝนน้อย ฝุ่นละอองขนาดเล็ก ในช่วงนี้การสะสมของฝุ่นละออง/หมอกควันมีน้อย พยากรณ์อากาศสำหรับประเทศไทยตั้งแต่เวลา 06.00 น.วันนี้ ถึง 06.00 น.วันพรุ่งนี้ ภาคเหนือ มีฝนร้อยละ 10 ของพื้นที่ ส่วนมากบริเวณจังหวัดแม่ฮ่องสอน เชียงใหม่ เชียงราย และตาก อุณหภูมิต่ำสุด 22-23 องศาเซลเซียส อุณหภูมิสูงสุด 30-34 องศาเซลเซียส ลมตะวันออกเฉียงเหนือ ความเร็ว 10-20 กม./ชม. ภาคตะวันออกเฉียงเหนือ มีฝนเล็กน้อยบางแห่ง อุณหภูมิต่ำสุด 21-24 องศาเซลเซียส อุณหภูมิสูงสุด 33-34 องศาเซลเซียส ลมตะวันออกเฉียงเหนือ ความเร็ว 10-20 กม./ชม. ภาคกลาง มีฝนฟ้าคะนองร้อยละ 10 ของพื้นที่ ส่วนมากบริเวณจังหวัดกาญจนบุรี และราชบุรี อุณหภูมิต่ำสุด 22-25 องศาเซลเซียส อุณหภูมิสูงสุด 33-34 องศาเซลเซียส ลมตะวันออก ความเร็ว 10-20 กม./ชม. ภาคตะวันออก มีฝนฟ้าคะนองร้อยละ 20 ของพื้นที่ ส่วนมากบริเวณจังหวัดชลบุรี ระยอง จันทบุรี และตราด อุณหภูมิต่ำสุด 24-25 องศาเซลเซียส อุณหภูมิสูงสุด 33-35 องศาเซลเซียส ลมตะวันออก ความเร็ว 10-30 กม./ชม.ทะเลมีคลื่นต่ำกว่า 1 เมตร ภาคใต้ (ฝั่งตะวันออก) มีฝนฟ้าคะนองร้อยละ 60 ของพื้นที่ และมีฝนตกหนักบางแห่ง บริเวณจังหวัดสุราษฎร์ธานี นครศรีธรรมราช พัทลุง สงขลา ยะลา ปัตตานี และนราธิวาส อุณหภูมิต่ำสุด 23-25 องศาเซลเซียส อุณหภูมิสูงสุด 30-33 องศาเซลเซียส ตั้งแต่จังหวัดชุมพรขึ้นมา: ลมตะวันออกเฉียงเหนือ ความเร็ว 15-30 กม./ชม.ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูง 1-2 เมตร ตั้งแต่จังหวัดสุราษฎร์ธานีลงไป: ลมตะวันออก ความเร็ว 15-35 กม./ชม.ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร ภาคใต้ (ฝั่งตะวันตก) มีฝนฟ้าคะนองร้อยละ 60 ของพื้นที่ และมีฝนตกหนักบางแห่ง บริเวณจังหวัดพังงา กระบี่ ตรัง และสตูล อุณหภูมิต่ำสุด 21-24 องศาเซลเซียส อุณหภูมิสูงสุด 30-33 องศาเซลเซียส ลมตะวันออก ความเร็ว 10-30 กม./ชม.ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูง 1-2 เมตร กรุงเทพมหานครและปริมณฑล มีฝนฟ้าคะนองร้อยละ 10 ของพื้นที่ อุณหภูมิต่ำสุด 25-27 องศาเซลเซียส อุณหภูมิสูงสุด 33-35 องศาเซลเซียส ลมตะวันออก ความเร็ว 10-20 กม./ชม. - 006,https://www.naewna.com/local/613680,2021_11_05
โควิดชลบุรีติดเชื้อ 348 ราย คลัสเตอร์ทหารเรือพุ่งอีก 57 ราย,"เมื่อเวลา 06.30 น.วันที่5 พฤศจิกายน 2564สำนักงานประชาสัมพันธ์จังหวัดชลบุรี - Chonburi PR รายงานว่า วันนี้มีรายงานผู้ติดเชื้อโควิด-19 รายใหม่ จำนวน 348 ราย 1. คนที่พักอาศัยในจังหวัดระยอง เข้ามารักษาในจังหวัดชลบุรี 26 ราย สะสม 4,628 ราย และจังหวัดอื่นๆรวมสะสม 1,754 ราย 2. Cluster เขตพื้นที่ทหารเรือ อ.สัตหีบ 57 ราย สะสม 1,533 ราย 2.1 ทหารเกณฑ์ 54 ราย 2.2 ข้าราชการทหารเรือ 3 ราย 3. Cluster บริษัท สยาม เด็นโซ่ แมนูแฟคเจอริ่ง จำกัด อ.พานทอง 6 ราย สะสม 34 ราย 4. Cluster ที่พักแรงงาน ม.7 ต.หมอนนาง อ.พนัสนิคม 5 ราย สะสม 5 ราย 5. อาชีพเสี่ยงพบปะผู้คนจำนวนมาก 5 ราย 6. บุคลากรทางการแพทย์ 6 ราย 7. ให้ประวัติเดินทางมาจากพื้นที่เสี่ยงต่างจังหวัด (จังหวัดระยอง) 1 ราย 8. สัมผัสผู้ป่วยยืนยัน 8.1 ในครอบครัว 111 ราย 8.2 จากสถานที่ทำงาน 59 ราย 8.3 บุคคลใกล้ชิด 5 ราย 9. สัมผัสผู้ป่วยยืนยัน (อยู่ระหว่างสอบสวนโรค) 15 ราย 10. อยู่ระหว่างการสอบสวนโรค 52 ราย การระบาดของโควิด-19 ระลอกเดือนเมษายน เริ่มจากแหล่งสถานบันเทิง สู่ครอบครัว มาสู่เพื่อนร่วมงาน มาสู่ชุมชนที่พักอาศัยพนักงาน แรงงาน ซึ่งมีปัจจัยเสี่ยงมาจากการทานข้าวร่วมกัน หรือมีกิจกรรมใกล้ชิด สังสรรค์แม้จะเป็นเพียงกลุ่มเล็ก 2-3 คนในเพื่อนสนิท ทำให้เกิดการระบาดเป็นกลุ่มก้อน (Cluster) ในที่มีผู้คนรวมตัวกัน ทั้งในในสถานประกอบการ ตลาด แคมป์คนงานก่อสร้าง และชุมชนที่พักอาศัย ค่ายทหาร ขอความร่วมมือ แหล่งชุมชุมชนดังนี้ ตลาด 1. ผู้ค้าหรือลูกจ้าง ไม่สัมผัสใกล้ชิดกับผู้ค้าหรือลูกจ้างร้านอื่น ๆ ไม่ทานอาหารใกล้ชิดด้วย 2. ไม่สังสรรค์ 3. ป่วยต้องหยุด 4. ทำความสะอาดห้องน้ำสม่ำเสมอ โดยเฉพาะจุดสัมผัสร่วม หลังออกจากห้องน้ำต้องล้างมือทุกครั้ง ไม่ใช้มือจับหน้าโดยไม่ล้างมือ 5. ใส่แมสก์ตลอดเวลา 6. เมื่อมีผู้ติดเชื้อในตลาด หากมีการตรวจเชิงรุก ขอให้รับการตรวจเชิงรุกทุกคน 7. เมื่อมีการปิดตลาด ขอความร่วมมือผู้สัมผัส หรือมีความเสี่ยงต่อการติดเชื้อให้หยุดอยู่บ้าน 8. ไม่รับแรงงานต่างด้าวจากพื้นที่เสี่ยง 9 มีการสุ่มตรวจ ATK สม่ำเสมอ สถานประกอบการ 1. ไม่สังสรรค์ ไม่ตั้งวงดื่มเหล้า 2. อาหารต้องไม่ทานใกล้ชิดด้วย 3. ป่วยต้องหยุด 4. จุดสัมผัสร่วม ต้องทำความสะอาดบ่อยๆ เช่น ลูกบิด ราวบันได สแกนนิ้วมือ เซ็นชื่อแล้วต้องล้างมือทันที 5. เคร่งครัดในสุขอนามัยส่วนบุคคล ใส่แมสก์ตลอดเวลา ล้างมือบ่อยๆ อยู่ห่างๆกัน 6 สุ่มตรวจ ATK สม่ำเสมอ สำหรับผู้สัมผัสใกล้ชิดผู้ติดเชื้อโควิด-19 ต้องมีการกักตัวอย่างเข้มงวด ไม่ออกไปแพร่เชื้อ การควบคุมป้องกันการระบาดของโควิด-19 ในจังหวัดชลบุรี อยู่บนพื้นฐานของสมดุลระหว่าง การควบคุมโรค เศรษฐกิจ สังคม ปัจจัยความเร็วในการแพร่ระบาดของโควิด-19 ขึ้นกับการเคลื่อนที่นอกบ้านของประชาชน ความใกล้ชิดกัน รวมทั้งระยะเวลาในการใกล้ขิดกัน นอกเหนือจากการไม่เคร่งครัดในสุขอนามัยส่วนบุคคล หากไม่ล้างมือก่อนจับหน้า เชื้อเข้าทางจมูก ปากตา ทำให้มีการติดเชื้อและแพร่ระบาดได้ ในสภาวะการณ์ที่โควิด-19 มีการระบาดในวงกว้าง จนอาจกลายเป็นโรคประจำถิ่น เชื้อไม่ได้หมดสิ่นไป ทำให้มีโอกาสในการติดเชื้อได้ แต่ต้องไม่ให้เกิดการระบาดจนระบบสาธารณสุขรองไม่ไหว และต้องไม่เสียชีวิต ดังนั้นจึงขอความร่วมมือทุกภาคส่วนปฏิบัติตามมาตรการควบคุมโรคของจังหวัดชลบุรี ค้นให้มาก กักให้ดี ชีวิตวิถีใหม่ ร่วมใจฉีดวัคซีน 1 ค้นให้มาก สถานที่ให้บริการประชาชน แหล่งชุมนุมชน ต้องมีการคัดกรองด้วย ATK สม่ำเสมอ ประชาชนที่มีอาการหรือสงสัยสัมผัสใกล้ชิดผู้ติดเชื้อโควิด-19 ให้มีการตรวจ ATK คัดกรอง 2 กักให้ดี ผู้สัมผัสผู้ติดเชื้อให้กักตัวให้ดี ผู้ติดเชื้อต้องแยกกัก ไม่ให้แพร่เชื้อสู่ผู้อื่น 3 ชีวิตวิถีใหม่ ทุกคนต้องเคร่งครัดในสุขอนามัยส่วนบุคคล อยู่ห่างกัน หมั่นล้างมือ แมสก์ต้องใส่ เขื้อเข้าทาง จมูก ปาก ตา ต้องไม่จับหน้า โดยไม่ล้างมือ ทุกคนต้องสามารถอยู่ร่วมกันได้อย่างปลอดภัยในสถานการณ์ที่โควิด-19 ยังคงต้องหลงเหลือ ( smart living with covid-19 )และอาจกลายเเป็นเชื้อประจำถิ่น สถานที่ให้บริการประชาชน ต้องมีมาตรการควบคุมปัองกัน ( covid-19 free setting) 4 ร่วมใจฉีดวัคซีน วัคซีนลดความรุนแรงของโควิด-19 ได้ 100% แต่ผู้ที่ฉีดวัคซีนแล้ว ยังคงสามารถติดเชื้อโควิด-19 ได้ ยังคงต้องมีสุขอนามมัยส่วนบุคคล ขอความร่วมมือทุกท่านในการฉีดวัคซีน เพื่อลดความเร็วในการระบาด และลดความรุนแรงของโควิด-19 โดยเฉพาะผู้สูงอายุและผู้ที่มีโรคประตำตัว ขณะนี้ยังคงมีผู้เสียชีวิตจากโควิด-19 ส่วนใหญ่จะเป็นผู้สูงอายุและมีโรคประจำตัว และเป็นผู้ที่ไม่ฉีดวัคซีน ผู้เสียชีวิตรายใหม่ 1 รายของวันนี้ เพศหญิง (อายุ 72 ปี) เป็นผู้สัมผัสผู้ป่วยยืนยันในครอบครัวของผู้ป่วยยืนยันรายก่อนหน้า มีปัจจัยเสี่ยงร่วมที่ทำให้ความรุนแรงของโรคที่นำไปสู่การเสียชีวิต คือ เป็นผู้สูงอายุ ซึ่งไม่พบประวัติการรับวัคซีน ดังนั้น การฉีดวัคซีนจะช่วยป้องกันไม่ให้ป่วยหนัก ผู้สูงอายุควรได้รับการฉีดวัคซีนป้องกันโรคโควิด 19 เนื่องจากบุคคลกลุ่มนี้มีอัตราป่วยหนักหรือเสียชีวิตจากโรคโควิด 19 มากกว่ากลุ่มอื่น - 006",https://www.naewna.com/local/613683,2021_11_05
เกาะติด! รายงานสถานการณ์ผู้ติดเชื้อไวรัส COVID-19 ทั่วโลก,"ติดตามรายงานสถานการณ์การแพร่ระบาดล่าสุดของ ไวรัสโควิด-19 จากประเทศต่างๆ ทั่วโลก ประจำวันที่ 5 พฤศจิกายน2564มีรายละเอียดดังต่อไปนี้... ผู้ติดเชื้อรวม :249,298,255 ผู้เสียชีวิตรวม : 5,044,253 รักษาหายรวม :225,797,024 ยอดรวมประเทศที่ติดเชื้อ:www.worldometers.info",https://www.naewna.com/inter/613682,2021_11_05
สาวดับปริศนา! สภาพนอนเปลือยในห้องน้ำ รีสอร์ทเกาะล้าน,5 พฤศจิกายน 2564 เมื่อวันที่ 4 พฤศจิกายนวานนี้ ร.ต.อ.สมบัติ แก้วมูลมุข รอง สว.สอบสวน สภ.เมืองพัทยา พร้อมด้วยเจ้าหน้าที่ชุดสืบสวน และกำลังเจ้าหน้าที่มูลนิธิสว่างบริบูรณ์ธรรมสถานเมืองพัทยา ร่วมตรวจสอบผู้เสียชีวิตภายในตั้งภายในรีสอร์ทลาวารีสอร์ท ห้อง A4 หาดสังวาลย์ บ้านเกาะล้าน ม.7 ต.นาเกลือ อ.บางละมุง จ.ชลบุรี ในที่เกิดเหตุเป็นกระโจมสีขาว ตรวจสอบ พบศพผู้เสียชีวิตนอนเปลือยอยู่บริเวณพื้นห้องน้ำ ทราบชื่อนางสาวศศิประภา เสรี อายุ 26 ปี ตรวจสอบตามร่างกายไม่พบร่องรอยการถูกทำร้าย นอกจากนั้นยังพบเพื่อนร่วมห้องอีก 2 คน เป็นชาย 1 คน สาวทอมอีก 1 คน อยู่ในอาการมึนเมาพูดจาไม่รู้เรื่อง จึงประสาน รพ.เกาะล้าน นำทั้ง 2 ไปดูแลให้อาการดีขึ้น ก่อนมาให้ปากคำกับเจ้าหน้าที่ตำรวจอีกครั้ง เบื้องต้นเจ้าหน้าที่ตำรวจได้พูดคุยกับเพื่อนทั้งสองที่ยังอยู่ในอาการมึนเมา ทราบว่า เมื่อคืนก็นั่งดื่มกินกันจนเมาในที่พัก ก่อนผู้ตายขอตัวไปอาบน้ำ เพื่อนทั้งสองก็ไม่ทราบอะไรอีกเลย ส่วนศพจะทำการชันสูตรพลิกศพหาสาเหตุที่แท้จริง ว่าเสียชีวิตเกิดจากสาเหตุใด. 012,https://www.naewna.com/local/613685,2021_11_05
ทะลักไม่หยุด! รวบอีก 128 แรงงานลักลอบเข้าไทย คาชายแดนเมืองกาญจน์,"เมื่อวันที่ 5 พฤศจิกายน 2564 ผู้สื่อข่าวรายงานว่า วานนี้ (4 พ.ย.) พล.ต.บรรยง ทองน่วม ผบ.พล.ร.9/ผบ.กกล.สุรสีห์ ได้รับรายงานจาก พ.อ.เฉลิมชัย ชัดใจ ผบ.ฉก.ลาดหญ้า กกล.สุรสีห์ พ.อ.ธัชเดช อาบัวรัตน์ รอง.ผบ.ฉก.ลาดหญ้า กกล.สุรสีห์ ว่า ได้รับแจ้งว่ามีกลุ่มแรงงานชาวเมียนมาลักลอบเข้ามาในราชอาณาจักรไทยโดยผิดกฎหมาย โดยเดินผ่านช่องทางธรรมชาติเข้ามาในท้องที่ อ.ทองผาภูมิ อ.สังขละบุรี และ อ.เมือง จ.กาญจนบุรี จึงสั่งสนธิกำลัง ตชด. ตำรวจ และฝ่ายปกครอง ในพื้นที่ข้างต้น ร่วมลงพื้นที่ตรวจสอบ โดยสามารถจับกุมได้ทั้งหมด5คดี รวม128คน เป็นแรงงานชาวเมียนมา122คน และผู้นำพา6คน ซึ่งคดีแรก จับกุมได้ที่ชายป่าบริเวณบ้านเสาหงษ์ หมู่2ต.ท่าขนุน อ.ทองผาภูมิ จำนวน24คน เป็นชาย14คน และหญิง10คน โดย1ในนั้นเป็นผู้นำพาชาวเมียนมา ทราบชื่อคือ นายโหง่ย ทุน อายุ30ปี พร้อมรถยนต์กระบะของกลาง จำนวน3คัน โดยทั้งหมดจะเดินทางไปทำงานที่ จ.นครปฐม จ.ปทุมธานี จ.สมุทรปราการ และ จ.สมุทรสาคร และจะจ่ายเงินให้กับนายหน้าเมื่อถึงปลายทาง จำนวน18,000 - 22,000บาท/คน คดีที่สอง จับกุมได้ที่ชายป่าบริเวณบ้านพระเจดีย์สามองค์ หมู่9ต.หนองลู อ.สังขละบุรี จำนวน25คน เป็นชาย15คน และหญิง5คน โดย5คนในจำนวนนั้นเป็นผู้นำพาคนไทย1คน และชาวเมียนมา4คน ประกอบด้วย นายณรงค์ ชุ่มเสนา อายุ16ปี นาย อ่ำ ไม่มีนามสกุล อายุ17ปี นาย เป้ ไม่มีนามสกุล อายุ14ปี นาย ปอน ไม่มีนามสกุล อายุ16ปี นาย ไม้ ไม่มีนามสกุล อายุ14ปี พร้อมของกลางเป็นรถจักรยานยนต์ จำนวน5คัน โดยทั้งหมดจะเดินทางไปทำงานที่ จ.นนทบุรี และจะจ่ายเงินให้กับนายหน้าเมื่อถึงปลายทาง จำนวน15,000บาท/คน คดีที่สาม จับกุมได้ที่บริเวณบริเวณบ้านเสาหงษ์ หมู่2ต.ท่าขนุน อ.ทองผาภูมิ จำนวน10คน เป็นชาย7คน และหญิง3คน โดยทั้งหมดจะเดินทางไปทำงานที่ จ.สมุทรสงคราม และ กรุงเทพฯ และจะจ่ายเงินให้กับนายหน้าเมื่อถึงปลายทาง จำนวน18,000บาท/คน คดีที่สี่ จับกุมได้ที่บริเวณไร่อ้อย บ้านห้วยน้ำขาว หมู่2ต.บ้านเก่า อ.เมืองกาญจนบุรี จำนวน57คน เป็นชาย35คน และหญิง22คน โดยทั้งหมดจะเดินทางไปทำงานที่ จ.สมุทรสาคร จ.ชลบุรี และ กรุงเทพฯ และจะจ่ายเงินให้กับนายหน้าเมื่อถึงปลายทาง จำนวน25,000บาท/คน คดีที่ห้า จับกุมได้ที่บริเวณอ่างเก็บน้ำ บ้านใหม่ห้วยน้ำขาว หมู่2ต.บ้านเก่า อ.เมืองกาญจนบุรี จำนวน12คน เป็นชาย3และหญิง9คน โดยทั้งหมดจะเดินทางไปทำงานที่ จ.สมุทรสาคร จ.ชลบุรี และ กรุงเทพฯ และจะจ่ายเงินให้กับนายหน้าเมื่อถึงปลายทาง จำนวน18,000 - 20,000บาท/คน หลังจากผู้ต้องหายอมรับสารภาพ จึงนำตัวทั้งหมดส่งพนักงานสอบสวนสถานีตำรวจภูธรท้องที่เกิดเหตุ เพื่อดำเนินคดีตามกฎหมาย ก่อนจะผลักดันแรงงานกลับประเทศต้นทางต่อไป - 006",https://www.naewna.com/local/613684,2021_11_05
อุบัติเหตุไซต์งานก่อสร้าง! รถสว่านเจาะเสาเข็มโซ่ขาด ทับขาคนงานแหลก,5 พฤศจิกายน 2564 เมื่อช่วงค่ำ 4 พฤศจิกายนที่ผ่านมา ผู้สื่อข่าวรายงานเกิดอุบัติเหตุรถสว่านเจาะเสาเข็ม ความสูงกว่า 20 เมตร ซึ่งกำลังตอกเสาเข็มในโครงการก่อสร้างคอนโดมิเนียม ย่านถนนสามสิบเมตร เขตเทศบาลนครหาดใหญ่ เกิดโซ่ขาดบริเวณสว่านหัวเจาะนำร่องเสาเข็ม ทำให้สว่านทับขาคนงานที่กำลังขึ้นไปทำงานอยู่บาดเจ็บ 1 คน ถูกเหล็กทับบริเวณขาซ้ายจนหัวเข่าแหลกละเอียด ทราบชื่อ นายสมพงษ์ อาบคำ ชื่อเล่นว่าแจ็ค ถูกเหล็กทับขาติดอยู่บนหัวเจาะห่างจากพื้นราว 2 เมตร โดยมีเพื่อนคนงานรวมทั้งเจ้าหน้าที่หน่วยกู้ภัยมูลนิธิมิตรภาพสามัคคีหาดใหญ่ พยายามช่วยเหลืออย่างเร่งด่วน โดยใช้ทั้งเครื่องเชื่อมเพื่อตัดเหล็กและเครื่องตัดถ่างเพื่อเอาสว่านออก ในขณะที่คนงานอีกบางส่วนช่วยประคองตัว นายสมพงษ์ เอาไว้ซึ่งอยู่ในอาการที่เจ็บปวดรุนแรง เจ้าหน้าที่ต้องใช้เวลากว่าครึ่งชั่วโมง จึงสามารถนำสว่านที่ทับขาออกมาได้และรีบนำตัวส่งโรงพยาบาลราษฎร์ยินดีโดยด่วนที่สุด เนื่องจากอาการหนักบริเวณหัวเข่าถูกทับจนแหลก จากการสอบถามคนงานก่อสร้าง เล่าว่า ขณะเกิดเหตุกำลังอยู่ระหว่างขุดเจาะเสาเข็มด้วยรถสว่านเจาะเสาเข็ม โดยมีนายสมพงษ์ ซึ่งทำหน้าที่ดูแลบริเวณสว่านหัวเจาะ แต่ปรากฏว่าโซ่บริเวณสว่านหัวเจาะเกิดขาด ทำให้สว่านเหล็กทับเข้าตรงหัวเข่าติดอยู่บริเวณสว่านได้รับบาดเจ็บ แต่ยังโชคดีที่แม้จะบาดเจ็บค่อนข้างหนักแต่ก็ไม่ถึงชีวิต. 012,https://www.naewna.com/local/613689,2021_11_05
‘นายกฯ’กำชับฝ่ายความมั่นคงจับกุมแรงงานต่างด้าวลักลอบเข้าประเทศ,นายกฯ กำชับฝ่ายความมั่นคงจับกุมแรงงานต่างด้าวลักลอบเข้าประเทศผิดกฎหมาย ควบคู่มาตรการป้องกันและควบคุมโรค Covid-19 มอบหมาย ก.แรงงาน หาแนวทางเพิ่มแรงงานในระบบ ในภาคอุตสาหกรรมและการบริการ รองรับการเปิดประเทศของรัฐบาล เมื่อวันที่ 5 พฤศจิกายน 2564 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กำชับผู้ว่าราชการจังหวัดตามแนวชายแดน เจ้าหน้าที่ฝ่ายความมั่นคงทั้ง ตำรวจ ทหาร ฝ่ายปกครอง เพิ่มความเข้มงวด เฝ้าระวัง สกัดกั้นขบวนการขนย้าย ค้าแรงงานต่างด้าวที่แอบลักลอบเข้าประเทศไทยตามแนวชายแดนโดยผิดกฎหมาย หลังพบการรายงานการจับกุมการลักลอบขนย้ายแรงงานเถื่อนผ่านชายแดนมีความถี่มากขึ้น โดยให้เจ้าหน้าที่ฝ่ายความมั่นคงบังคับใช้กฎหมายอย่างเข้มงวด เพิ่มมาตรการป้องกันและแก้ไขปัญหาอาชญากรรมทุกประเภท ทั้งการลักลอบเข้าเมืองผิดกฎหมาย การค้าอาวุธเถื่อนและยาเสพติด ควบคู่ไปกับมาตรการป้องกันและควบคุมโรค Covid-19 บริเวณชายแดน รวมทั้งใช้กลไก ศูนย์สั่งการชายแดนไทยกับประเทศเพื่อนบ้านจังหวัด ผ่านผู้ว่าราชการจังหวัดบูรณาการการทำงาน ร่วมกันและนำเทคโนโลยีมาใช้เชื่อมโยงกันอย่างเป็นระบบ และให้สถานที่กักกัน (OQ) ให้เพียงพอเพี่อรองรับการลักลอบข้ามแดนที่มากขึ้น เพื่อป้องกันการแพร่ระบาดของ Covid-19 อย่างมีประสิทธิภาพ โฆษกฯ กล่าวว่า สำหรับการจับกุมการลักลอบขนย้ายแรงงานเถื่อนผ่านชายแดนหลายคดีในรอบสัปดาห์ที่ผ่านมา เช่นวันที่ 3 พ.ย. 64 เจ้าหน้าที่จับกุมกลุ่มบุคคลต่างด้าวสัญชาติเมียนมา จำนวน 17 คน ที่บริเวณจุดตรวจ ต.แม่งอน อ.ฝาง จ.เชียงใหม่ วันเดียวกันในพื้นที่อ่างเก็บน้ำห้วยงู บ.ห้วยหมากเลี่ยม ต.ม่อนปิ่น อ.ฝาง จ.เชียงใหม่ พบผู้ลักลอบเข้าเมืองโดยผิดกฎหมาย สัญชาติเมียนมา 19 คน และเมื่อวันที่ 31 ตุลาคมที่ผ่านมา ได้จับกุมชาวเมียนมา บริเวณช่องทางธรรมชาติช่องสิบศพ อ.เมืองประจวบคีรีขันธ์ ได้ 45 คน เบื้องต้นเจ้าหน้าที่ทำการตรวจคัดกรองโควิด -19 ตามมาตรการเฝ้าระวัง ก่อนนำตัวส่งเจ้าหน้าที่ ตม. เพื่อดำเนินการตามขั้นตอนกฎหมายต่อไป นายกรัฐมนตรีสั่งขยายผลขบวนการนำพาแรงงานเถื่อนข้ามพรมแดน เร่งสืบสวนผู้อยู่เบื้องหลังเพื่อขยายผลจับกุมเครือข่ายแรงงานข้ามชาติผิดกฎหมาย พร้อมกระทรวงแรงงาน เร่งหารือแนวทางแก้ไขปัญหาขาดแคลนแรงงานในภาพอุตสาหกรรมด้วย เพื่อให้เกิดการนำเข้า แรงงานอย่างถูกกฎหมาย รองรับความต้องการของภาคการผลิตและบริการไทยที่ขยายตัวต่อเนื่อง จากความสำเร็จในการเดินหน้าการเปิดประเทศเพิ่มมากขึ้นของรัฐบาล นายธนกร กล่าว - 004,https://www.naewna.com/politic/613691,2021_11_05
‘วังจันทร์วัลเลย์’ เมืองนวัตกรรมขับเคลื่อนไทยสู่เศรษฐกิจแห่งอนาคต,"บริษัท ปตท. จำกัด (มหาชน) (ปตท.) ในฐานะบริษัทชั้นนำด้านพลังงาน ซึ่งขับเคลื่อนองค์กรด้วยนวัตกรรมและเทคโนโลยีมาอย่างต่อเนื่อง ได้พัฒนา วังจันทร์วัลเลย์ เนื้อที่ราว 3,454 ไร่ ในพื้นที่ อ.วังจันทร์ จ.ระยอง ซึ่งระยองนั้นอยู่ใน 3 จังหวัดตามโครงการ เขตพัฒนาพิเศษภาคตะวันออก (EEC) ร่วมกับชลบุรีและฉะเชิงเทรา และวังจันทร์วัลเลย์ เป็นส่วนหนึ่งของ เขตนวัตกรรมระเบียงเศรษฐกิจพิเศษภาคตะวันออก (EECi) มุ่งสร้างความเป็นเมืองที่มีทั้งสำนักงาน ศูนย์วิจัย สถาบันการศึกษา และพื้นที่การใช้ชีวิต อาทิ สนามเด็กเล่น ที่พักอาศัย โรงพยาบาล ฯลฯ ให้คนเก่งได้มาเจอกัน พูดคุยแลกเปลี่ยนไอเดีย พัฒนานวัตกรรมไปด้วยกัน ย้อนไปราว 8 - 9 ปีก่อน ปตท. มีความตั้งใจพัฒนาวิทยาศาสตร์และเทคโนโลยี สร้างนวัตกรรมเพื่อคนไทย ซึ่งในขณะนั้น ปตท. มีพื้นที่ใน จ.ระยอง ประมาณ 3,000 กว่าไร่ โดยในช่วงแรกๆ ของการพัฒนาพื้นที่ดังกล่าว ปตท. ได้ก่อตั้งสถาบันการศึกษา โรงเรียนกำเนิดวิทย์ (KVIS) สำหรับนักเรียนชั้นมัธยมศึกษาตอนปลาย และ สถาบันวิทยสิริเมธี (VISTEC) มหาวิทยาลัยระดับปริญญาโท-ปริญญาเอก ที่มีความสามารถพิเศษด้านวิทยาศาสตร์ เมื่อมองออกไปยังต่างประเทศ พบว่า ประเทศที่พรั่งพร้อมด้วยนวัตกรรมและเทคโนโลยี การเจริญเติบโตมักจะเป็นไปแบบก้าวกระโดด ทำให้รัฐบาลไทยช่วงปี 2560 มอบหมายให้เจ้าภาพหลักคือ สำนักงานพัฒนาวิทยาศาสตร์และเทคโนโลยีแห่งชาติ (สวทช.) หน่วยงานในกำกับของกระทรวงการอุดมศึกษา วิทยาศาสตร์ วิจัยและนวัตกรรม (อว.) ทำหน้าที่พัฒนานวัตกรรม และ ปตท. ก็ได้รับมอบหมายให้พัฒนาเมืองนวัตกรรมร่วมกับ สวทช. สำหรับภาครัฐนั้นให้ความสำคัญกับเมืองนวัตกรรมมาก เห็นได้จาก สวทช. เข้ามาตั้งสำนักงานใหญ่ที่วังจันทร์วัลเลย์ ซึ่งจะเริ่มเปิดทำการบางส่วนในปี 2565 รวมถึง สถาบันวิจัยแสงซินโครตรอน (องค์การมหาชน) จะเข้ามาตั้งในอนาคต หรือการส่งเสริมให้มีพื้นที่ทดสอบยานยนต์สมัยใหม่ เป็นต้น ขณะที่ภาคเอกชน มุ่งหวังพื้นที่นี้เป็น จุดเชื่อม ระหว่างธุรกิจขนาดใหญ่กับสตาร์ทอัพหรือกิจการขนาดกลางและขนาดย่อม (SME) ในการพัฒนานวัตกรรมให้เข้ามาสนับสนุนนวัตกรรมสู่การใช้งานจริงในธุรกิจ ด้านภาคการศึกษา ซึ่งพื้นที่วังจันทร์วัลเลย์ ดำเนินการมาตั้งแต่ปี 2558 ถือว่ามีความพร้อมพอสมควร จะมีการชักชวนมหาวิทยาลัยที่มีชื่อเสียง ตลอดจนบริษัทที่โดดเด่นด้านเทคโนโลยี เช่น หุ่นยนต์ (Robotics) ปัญญาประดิษฐ์ (AI) ให้เข้ามาร่วมจัดทำหลักสูตร ทั้งหมดนี้ภายใต้โครงสร้างพื้นฐานแบบ เมืองอัจฉริยะ (Smart City) ทั้งไฟฟ้า น้ำประปา อินเทอร์เน็ตไร้สาย ระบบรักษาความปลอดภัย ฯลฯ อย่างไรก็ตาม ประเทศไทยมีความท้าทายอยู่ 2 ประการ คือ 1.คนเก่งและองค์ความรู้มีอยู่แต่กระจัดกระจาย ทำอย่างไรจึงจะนำมาอยู่รวมกัน 2.คนเก่งและองค์ความรู้มีอยู่แต่ไม่เพียงพอ จะสร้างเพิ่มได้อย่างไร ดังนั้นวังจันทร์วัลเลย์ จึงมีแผนดึงคนเก่งทั้งผู้ประกอบการธุรกิจสตาร์ทอัพ หรือ SME เพื่อให้คนกลุ่มนี้ได้เข้ามาอยู่ในเครือข่าย สร้างความเข้มแข็ง เติบโตและทำตามเป้าหมายได้สำเร็จ วังจันทร์วัลเลย์มีความพิเศษ เพราะมีการจับมือกับหลายหน่วยงานเพื่อช่วยให้นวัตกรรมสำเร็จอย่างรวดเร็ว จากความพร้อมทั้งองค์ความรู้ บุคลากร และโครงสร้างพื้นฐาน อย่างไรก็ตาม สิ่งที่สำคัญกว่าคือ ความร่วมมือของคนไทยทุกภาคส่วน ไม่ว่าจะเป็นภาครัฐ เอกชน การศึกษา ฯลฯ เพื่อให้เกิด Smart City ที่สมบูรณ์แบบได้ในที่สุด",https://www.naewna.com/business/612980,2021_11_05
นายกฯชื่นชม! วัคซีนโควิดฝีมือคนไทยใกล้สำเร็จ ยันสนับสนุนอย่างเต็มที่,"โฆษกรัฐบาลเผยนายกฯ ชื่นชมพัฒนาการวัคซีนผลิตในไทย หลังวัคซีนโควิดฝีมือคนไทย ChulaCov-19 mRNAกับ ใบยาใกล้สำเร็จ เมื่อวันที่ 5 พฤศจิกายน 2564 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ยินดีที่วัคซีนโควิดฝีมือคนไทย ChulaCov-19 mRNAกับ ใบยาซึ่งผลิตโดยจุฬาลงกรณ์มหาวิทยาลัย ใกล้ประสบความสำเร็จ โดยในการประชุมคณะรัฐมนตรี (ครม.) เมื่อวันที่ 4 พ.ย.2564 ได้มีมติอนุมัติงบประมาณในส่วนโครงการของกระทรวงการอุดมศึกษา วิทยาศาสตร์ วิจัยและนวัตกรรม (อว.) จำนวน 2 โครงการที่เกี่ยวกับการผลิตวัคซีนป้องกันโควิด -19 ที่พัฒนาโดยนักวิจัยไทย ได้แก่ 1.โครงการวิจัยและพัฒนาวัคซีน ChulaCov- 19 mRNA ของคณะแพทยศาสตร์ จุฬาลงกรณ์มหาวิทยาลัยเพื่อทำการทดสอบทางคลินิกระยะที่ 3 และการผลิตเพื่อขึ้นทะเบียนวัคซีน ซึ่งคณะกรรมการกลั่นกรองการใช้จ่ายเงินกู้ให้ความเห็นชอบ วงเงิน 2,316.8 ล้านบาท และ 2.โครงการวิจัยและพัฒนาวัคซีนป้องกันวัคซีนจากใบยา (Baiya SARS-CoV-2 VAX1) ที่ถูกพัฒนาขึ้นโดยนักวิจัยไทย จากบริษัท ใบยาไฟโตฟาร์ม จำกัด และคณะเภสัชศาสตร์ จุฬาลงกรณ์มหาวิทยาลัย เพื่อดำเนินการผลิตและทดสอบวัคซีนทางคลินิกในมนุษย์ระยะที่ 3 วงเงิน 1,309 ล้านบาท ทั้งนี้ รวมสองโครงการเป็นเงิน 3,625.8 ล้านบาท ด้าน ศ.ดร.นพ.สิริฤกษ์ ทรงศิวิไล ปลัดกระทรวงการอุดมศึกษา วิทยาศาสตร์ วิจัยและนวัตกรรม (อว.) ได้ออกมาเปิดเผยว่า วัคซีนทั้งสองชนิดนี้จะช่วยเสริมความมั่นคงทางวัคซีนของประเทศ มีเป้าจะขึ้นทะเบียนได้ประมาณกลางปี 2565 ซึ่งคาดว่าจะผลิตได้ไม่น้อยกว่า 60 ล้านโดส และเมื่อไทยสามารถพัฒนาวัคซีนและผลิตด้วยตัวเองในทุกระยะ รวมทั้งสามารถดัดแปลงและปรับวัคซีนให้ครอบคลุมเชื้อซึ่งจะกลายพันธุ์ต่อไปเรื่อยๆ ประเทศไทยก็จะสามารถรับมือกับสถานการณ์โรคระบาดของเชื้อไวรัสโควิด-19 หรือเชื้ออื่นๆ ได้ในอนาคต โฆษกประจำสำนักนายกฯ กล่าวว่า ความก้าวหน้านี้เป็นผลจากการทำงานที่มุ่งมั่นตั้งใจของคนไทย เพื่อสร้างผลประโยชน์ให้พี่น้องชาวไทย รวมทั้งยังสามารถต่อยอดเทคโนโลยีการผลิตวัคซีนดังกล่าวไปสู่การผลิตวัคซีนป้องกันโรคระบาดที่จะเกิดขึ้นใหม่ในไทยได้อีกในอนาคต รวมทั้งทำให้ไทยมีข้อมูลการวิจัยและพัฒนาวัคซีนในประเทศที่น่าเชื่อถือตามมาตรฐานสากล ทั้งนี้ นายกรัฐมนตรี ยังได้กล่าวว่า รัฐบาลขอชื่นชมและสนับสนุนการผลิตวัคซีนทั้งสองโครงการอย่างเต็มที่ หวังว่าจุฬาลงกรณ์มหาวิทยาลัยจะดำเนินการตามขั้นตอนให้ประสบความสำเร็จในระยะต่างๆ ตามเกณฑ์มาตรฐานสากล - 006",https://www.naewna.com/politic/613698,2021_11_05
สาธุอ่านเลย!‘บก.หนูหริ่ง’หลงใหลเด็กดอยเชียงราย บอก‘โรงเรียนไม่ใช่คำตอบ’,เมื่อวันที่ 5 พฤศจิกายน 2564 นายสมบัติ บุญงามอนงค์ บก.ลายจุด และนักเคลื่อนไหวกิจกรรมได้โพสต์ข้อความลงบนเฟซบุ๊กส่วนตัว ระบุว่า โรงเรียนไม่ใช่คำตอบ เมื่อโรงเรียนเปิด แต่เด็กคนหนึ่งไม่ไปโรงเรียน เขาอายุ 17 ปีเรียนอยู่ ม.1 ที่โรงเรียนเชิงเขาในเชียงราย ผมไม่อยากไปโรงเรียน เราอาจมองว่านี่คือพฤติกรรมของเด็กที่ไม่ใส่ใจการศึกษา แต่แท้จริงแล้วการเรียนรู้ของเขาอยู่ข้างนอกโรงเรียน กิตเป็นเด็กชาวเขา เป็นลูกคนที่ 8 จากพี่น้อง 9 คน เขาอ่านหนังสือได้ไม่ถนัดนัก แต่เขาชอบอ่านคู่มือช่างและมีทักษะของช่างอย่างเห็นได้ชัด เขามักเป็นตัวหลักให้กับน้องๆในหมู่บ้านในการซ่อมรถจักรยาน ติดสอยห้อยตามพี่ๆที่มูลนิธิกระจกเงาออกไปสร้างห้องน้ำ วางระบบประปาในหมู่บ้านชาวเขา เขาหลงใหลในการทำงานของเครื่องยนต์และเครื่องมือช่างทุกชนิด แม่ของกิตขอให้เราช่วยพูดให้กิตกลับไปเรียนหนังสือ แต่เขาปฏิเสธ เราจึงชวนเขามาทำงานช่างแทน และตั้งเป้าหมายที่จะพัฒนาทักษะด้านช่างของเขาภายใน 1 ปี ด้วยปัจจัยแวดล้อมรอบข้างของกิต เราตัดสินใจที่จะดึงเด็กคนนี้มาไว้ข้างตัว ไม่ปล่อยให้เขาอ้างว้างอยู่กับวัยและความว่างเปล่าของเวลา เราจะให้งานและสอนงานเด็กคนนี้เป็นเวลา 1 ปีเพื่อให้เขาออกไปเป็นช่างได้จริงๆอย่างที่เขาตั้งใจไว้ สนับสนุนให้กิตเติบโตอย่างที่เขาเลือก ช่วยกันบริจาค 10 บาทเพื่ออนาคตของเด็กคนนี้ กรุงไทย ชื่อบัญชี กองทุนเด็กดอย 539-1-19090-8 - 004,https://www.naewna.com/local/613702,2021_11_05
'ท็อป ดารณีนุช' แจ้งข่าวติดเชื้อโควิด หลังไปทอดกฐินกับเพื่อนๆ,'ท็อป ดารณีนุช'แจ้งข่าวติดเชื้อโควิด-19 หลังจากไปทอดกฐินกับเพื่อนๆ ออกมาแจ้งข่าวว่าได้รับเชื้อโควิด-19 ไปอีกคน สำหรับนักแสดงรุ่นใหญ่ ท็อป ดารณีนุช โพธิปิติ ได้โพสต์ข้อความแจ้งผ่านอินสตาแกรม topdaraneenute สาเหตุจากการได้รับเชื้อในครั้งนี้ คือการเดินทางไปทำบุญทอดกฐินกับเพื่อนๆ ...สรุปรวมคือติดจากเพื่อนที่ขับรถไปกฐินด้วยกัน เพราะวันที่เขาเจอเพื่อนที่เป็นโควิดคือวันที่ 27 ต.ค. มาพบและนั่งรถคันเดียวกันวันที่ 31 ต.ค.คือนั่งรถกันยาวๆตั้งแต่ตี3ครึ่ง หลายชั่วโมง แล้วยังเปิดหน้ากากกินขนมกินกาแฟกันในรถตั้งแต่เช้า พอเรากลับกรุงเทพวันที่ 1 พ.ย. เพื่อนเค้าที่ติดโควิดถึงจะแจ้งว่าตัวเองติด เพื่อน A เจ้าของรถจึงไปตรวจ วันที่ 2 พ.ย.ตอนเย็น หลังทราบผลและรีบแจ้งให้เราทราบเช้าวันที่3พย. นำสืบโรคแล้ว ก็คือติดจากกรณีนี้แน่นอน ที่เชื้อฟักตัวเร็วเพราะทางแพทย์แจ้งว่าเป็นเชื้อเดลต้า จึงทำให้ติดและแพร่กระจายได้เร็ว... . 009,https://www.naewna.com/entertain/613701,2021_11_05
เช้านี้หมอกหนา! พะเยาหนาว20-21องศา 'ยอดดอยภูลังกา'ต่ำสุด14องศา,5 พฤศจิกายน 2564 ผู้สื่อข่าวรายงานว่าสภาพอากาศในพื้นที่จังหวัดพะเยา หมอกเริ่มปกคลุมพื้นที่ อุณหภูมิลดลง หลังจากที่เมื่อวานนี้ มีฝนตกลงมา เริ่มเข้าสู่หน้าหนาวโดยในเช้าวันนี้มีหมอกลงจัดมาก ทำให้ส่งผลกระทบต่อการขับขี่รถยนต์และจักรยานยนต์ อากาศเริ่มเย็น โดยพื้นที่หมู่บ้านติดแนวป่า ชายเขา รอบๆตัวเมืองพะเยาหมอกลงหนามาก หลังจากที่เมื่อวานนี้ยังคงมีฝนตกลงมาในพื้นที่ ส่งผลให้อุณหภูมิลดลงและมีหมอก ส่วนบนยอดดอยภูลังกา อุณหภูมิต่ำสุดอยู่ที่ 14 องศาเซลเซียส ในพื้นที่จังหวัดพะเยา ในช่วงเช้าของวันนี้มีหมอกลงจัดมาก จนส่งผลกระทบต่อทัศนวิสัยในการมองเห็นเพียง 30 เมตร โดยหมอกได้เข้าปกคลุมอย่างหนาแน่น ซึ่งหมอกได้ปลุกคุมทั่วบริเวณพื้นที่ ส่วนที่กว๊านพะเยามีหมอกบาง สำหรับพื้นมีหมอกลงจัด โดยอุณหภูมิในพื้นราบอุณหภูมิต่ำสุดเช้านี้อยู่ที่ 20-21 องศาเซลเซียส ส่วนบนยอดดอยภูลังกา อ.ปงจ.พะเยา ต่ำสุดอยู่ที่ 14 องศาเซลเซียส -012,https://www.naewna.com/likesara/613687,2021_11_05
ยิปซีพยากรณ์ดวงรายวัน ประจำวันศุกร์ 5 พฤศจิกายน 2564,ท่านที่เกิดวันอาทิตย์ อิทธิพลของไพ่​ปีศาจ (The Devils) วันนี้เหตุเพราะความระแวงกันและกัน ทำให้มีปัญหากับแฟนจนได้ งานแม้ดูจะมีผลงาน แต่ระวังเรื่องส่วนตัวจะถูกนินทาว่าร้าย ค้าขายไปได้ดีแต่ระวังข้อตกลงจะเสียเปรียบลูกค้า เงินทองเข้ามาแต่หมดสิ้นเปลืองไปกับเรื่องฟุ่มเฟือย ท่านที่เกิดวันจันทร์ อิทธิพลของไพ่พระอาทิตย์ (TheSun) วันนี้เงินทองเริ่มเดินสะพัด​ มีโชคลาภฟลุกๆอย่างไม่คาดฝัน ทำให้สภาวะการเงินเริ่มคล่องมือ งานเดินหน้าเป็นไปตามเป้าหมายค้าขายคล่องเริ่มมีกำไร​ ความรักสดใสเข้าใจกันหลังจากเคลียร์ปัญหาคาใจกันได้ ท่านที่เกิดวันอังคาร อิทธิพลของไพ่ 3 ถ้วย (Three of Cups) วันนี้รักที่ขัดแย้งกันมานานจะเคลียร์ได้ลงตัว ทำให้ชีวิตไม่เครียดกำลังใจดีขึ้นเยอะ เงินทองมีเข้ามาแม้ไม่หวือหวา แต่ก็ทำให้ใจโล่ง งานการเดินหน้าตามเป้าหมายเจ้านายชื่นชม ธุรกิจส่วนตัวเจรจาเริ่มมองหนทางสำเร็จ ท่านที่เกิดวันพุธ อิทธิพลของ​ 3​ ​ดาบ (Three ​of​ Swords) วันนี้เครียดจัดโดนเพื่อนร่วมงานแย่งชิงผลงานอย่างน่าเกลียดทำให้ทำงานอย่างหงุดหงิดมจ และที่มีธุรกิจส่วนตัวอย่าไว้ใจคนอื่นมากเกินมิฉะนั้นจะมีเหตุทำให้เดือดร้อน ด้านความรักเหตุเพราะเรื่องเก่าจะทำให้มีปากเสียงกับคนรัก ส่วนที่แอบชอบใครวันนี้จะเสียความรู้สึก ด้านการเสี่ยงเหตุเพราะความโลภได้ไม่คุ้มเสีย ท่านที่เกิดวันพฤหัสบดี อิทธิพลของไพ่​ 2​ ถ้วย​ (Two of​ Cups) วันนี้ผลงานดีน่าพอใจทำให้ทำงานอย่างมั่นใจ ค้าขายพอได้กำไรกำลังใจจึงมีเข้ามาความรักเข้าใจกันมากขึ้น หลังจากไม่พอใจกันมาหลายวัน เงินทองสิ่งที่หวังเป็นดังที่ลุ้น มีลาภลอยฟลุกๆเข้ามาอย่างไม่คาดฝัน ท่านที่เกิดวันศุกร์ อิทธิพลของไพ่อัศวินถือดาบ(Knight of Swords) วันนี้เครียดหนักกับการเงินเพราะหมุนไม่ออก แถมคนที่เป็นลูกหนี้จะโดนทวงถามอย่างน่าปวดหัวความรักให้ระวังคำพูด จะทำให้มีปัญหากับคนรักงานแม้จะเด่นแต่เพราะทำตัวไม่ยืดหยุ่นจะมีปัญหาจนได้กับเพื่อนร่วมงาน ท่านที่เกิดวันเสาร์ อิทธิพลของไพ่ 5 ถ้วย (Five ​of Cups )วันนี้มีเหตุทะเลาะกับแฟนจากเรื่องไร้สาระ ทำให้อารมณ์เสียอย่างหนัก​ งานแม้จะดูลุล่วงแต่เพื่อนร่วมงานคอยจ้องเล่นงาน และที่มีกิจการส่วนตัวมีปัญหาเพราะไว้ใจคนอื่นมากเกิน ด้านการเงินหมุนไม่ทันเพราะภาระมากเกิน .............................................................. ท่านผู้อ่านที่มีความประสงค์ ต้องการปรึกษา เรื่องดวงชะตาเป็นการส่วนตัว ​กับ อาจารย์ กิติคุณ พลวัน สอบถามรายละเอียดเพิ่มเติมได้ที่094-6298799,https://www.naewna.com/lady/613706,2021_11_05
ตร.สวมบทเป็นไรเดอร์บุกจับคนร้าย เปิดหน้ามาที่แท้หวานใจนางเอกดัง,"เปิดหน้ามาอย่างพีค ตำรวจปลอมเป็นไรเดอร์ จับมิจฉาชีพถึงบ้านที่แท้หวานใจนางเอกชื่อดัง จากกรณี เจ้าหน้าที่ตำรวจจัดชุดยุทธการเด็ดปีกอวตาร ออกปฏิบัติการจับคนร้าย ซึ่งเป็นชายที่สร้างเฟซบุ๊กปลอม โดยใช้โผรไฟล์เป็นหญิงสาวหน้าตาดี จากนั้น จะใช้วิธีทักแชคไปหา และพูดคุยตีสนิทกับวัยรุ่นทั้งผู้ชายและผู้หญิง เมื่อเหยื่อเชื่อใจแล้ว จะหลอกให้เหยื่อส่งภาพโป๊เปลือยมา จากนั้นชายคนร้ายจะนำคลิป-ภาพ ไปขู่รีดเงินจากผู้ปกครองเหยื่อ 10,000-20,000 บาท ซึ่งมีผู้เสียหายหลายราย ส่วนใหญ่เป็นผู้ชาย คดีนี้น่าสนใจ เมื่อสามารถจับกุมคนร้ายได้แล้ว ภายหลังได้รับการเปิดเผยว่า ไรเดอร์ส่งอาหารคือเจ้าหน้าที่ตำรวจที่ปลอบตัวบุกไปถึงบ้านคนร้ายอย่างแนบเนียน ที่แท้เป็น พ.ต.ต.ศักดิ์สุนทร เปรมานนท์ หรือ สารวัตรหมี แฟนหนุ่มของดาราสาว แพนเค้ก เขมนิจ . 009",https://www.naewna.com/likesara/613711,2021_11_05
โพลคนกรุง! 'จุรินทร์'นำโด่งเหมาะนั่งนายกฯคนต่อไป ตามด้วย'ประยุทธ์-สุดารัตน์',"โพล มสธ.เผยผลสำรวจคนกรุงเทพฯ จุรินทร์นำโด่งเหมาะเป็นนายกฯคนต่อไป ระบุมีความเป็นผู้นําเฉพาะตัวเด่นชัด ตามมาด้วยประยุทธ์-สุดารัตน์ เมื่อวันที่ 5 พฤศจิกายน 2564 ศาสตราจารย์ ดร.วิทยาธร ท่อแก้ว ผู้อำนวยการศูนย์วิจัยและพัฒนาการสื่อสารการเมืองและสังคม มหาวิทยาลัยสุโขทัยธรรมาธิราช เปิดเผยผลสํารวจความคิดเห็นของประชาชนในกรุงเทพมหานคร เกี่ยวกับ ประชาชนในกรุงเทพมหานครต้องการผู้นําที่มีคุณลักษณะแบบใดเพื่อเป็นนายกรัฐมนตรีคนต่อไปแลคุณลักษณะพรรคการเมืองแบบใดที่ผู้นําสังกัดหรือได้รับการเสนอชื่อเพื่อเป็นนายกรัฐมนตรีคนต่อไป ดําเนินการสํารวจระหว่างวันที่ 28 ตุลาคม - 2 พฤศจิกายน 2564 กลุ่มตัวอย่าง จํานวน 12,350 คน เป็นชาย 6,820 คน (55.22%) หญิง 5,530 คน (44.78%) ผลการวิเคราะห์ข้อมูลจากการสํารวจครั้งนี้ ชี้ให้ว่า นายจุรินทร์ ลักษณวิศิษฏ์ ผู้นําจากพรรคประชาธิปัตย์ ประชาชนในกรุงเทพมหานครประเมินว่าเหมาะสมที่จะเป็นนายกรัฐมนตรีคนต่อไป ในสถานการณ์ช่วงเวลา 4 - 5 ปีข้างหน้านี้ เนื่องด้วยนายจุรินทร์ มีคุณลักษณะความเป็นผู้นําเฉพาะตัวเด่นชัด และมีคุณลักษณะพรรคการเมืองที่สังกัดเด่นชัด ตามรายละเอียดของผลการวิเคราะห์ข้อมูลต่อไปนี้ 1.ประชาชนในกรุงเทพมหานครประเมินคุณลักษณะความเป็นผู้นําของผู้ที่จะเป็นนายกรัฐมนตรีคนต่อไป 1.1 ผลสรุปภาพรวมคุณลักษณะความเป็นผู้นําของผู้ที่จะเป็นนายกรัฐมนตรีคนต่อไป จะเห็นได้ว่า นายจุรินทร์ ลักษณวิศิษฏ์ มีคะแนนโดยภาพรวมสูงสุด (54.24%) และรองลงมาคือ พล.อ.ประยุทธ์ จันทร์โอชา (52.99%) , คุณหญิงสุดารัตน์ เกยุราพันธุ์ (38.12%) ตามลําดับ ส่วน น.ส.พินทองทา ชินวัตร มีคะแนนน้อยที่สุด (8.87%) 1.2 ผลสรุปคุณลักษณะด้านที่ 1 คือ ความสามารถในการกอบกู้และแก้ปัญหาเศรษฐกิจของประเทศได้ จะเห็นได้ว่า นายจุรินทร์ ลักษณวิศิษฏ์ มีคะแนนสูงสุด (50.30%) รองลงมา คือ พล.อ.ประยุทธ์ จันทร์โอชา(41.31%) , นายกรณ์ จาติกวณิช (32.02%) ตามลําดับ และ น.ส.พินทองทา ชินวัตร มีคะแนนน้อยที่สุด (9.20%) 1.3 ผลสรุปคุณลักษณะด้านที่ 2 คือ คุณลักษณะด้านความสามารถในการแก้ปัญหาปากท้องและชีวิตความเป็นอยู่ของประชาชนได้ เห็นได้ว่า นายจุรินทร์ ลักษณวิศิษฏ์ มีคะแนนสูงสุด (50.89%) รองลงมา คือ พล.อ.ประยุทธ์ จันทร์โอชา (43.44%), นายกรณ์ จาติกวณิช (30.14%) ตามลําดับ ส่วน น.ส.พินทองทา ชินวัตร มีคะแนนน้อยที่สุด (7.72%) 1.4 ผลสรุปคุณลักษณะด้านที่ 3 คือ คุณลักษณะด้านการเป็นผู้ที่มีประสบการณ์การบริหารประเทศ มีผลงานโดดเด่น เป็นที่ประจักษ์มาแล้วทั้งในอดีตและปัจจุบัน เห็นได้ว่า นายจุรินทร์ ลักษณวิศิษฏ์ มีคะแนนสูงสุด (59.53%) และรองลงมา คือ พล.อ.ประยุทธ์ จันทร์โอชา(42.47%) , คุณหญิงสุดารัตน์ เกยุราพันธุ์ (33.40%) ตามลําดับ ส่วน น.ส.พินทองทา ชินวัตร มีคะแนนน้อยที่สุด (6.09%) 1.5 ผลสรุปคุณลักษณะด้านที่ 4 คือ คุณลักษณะด้านการเป็นผู้ที่รอบรู้ รอบคอบ ทุ่มเท ขยัน และรู้กลไกการผลักดันงานหรือนโยบายให้สําเร็จได้ เห็นได้ว่า นายจุรินทร์ ลักษณวิศิษฏ์ มีคะแนนสูงสุด (63.58%) รองลงมา คือ พล.อ.ประยุทธ์ จันทร์โอชา(58.72%), คุณหญิงสุดารัตน์ เกยุราพันธุ์ (42.20%) ตามลําดับ ส่วน น.ส.พินทองทา ชินวัตร มีคะแนนน้อยที่สุด(6.36%) 1.6 ผลสรุปคุณลักษณะด้านที่ 5 คือ คุณลักษณะด้านการเป็นผู้ที่อ่อนน้อม ปรองดอง เข้าถึงง่าย ทํางานกับทุกฝ่ายได้ เห็นได้ว่า นายจุรินทร์ ลักษณวิศิษฏ์ มีคะแนนสูงสุด (55.51%) รองลงมา คือ พล.อ.ประยุทธ์ จันทร์โอชา (52.83%) , นายอนุทิน ชาญวีรกูล (47.40%) ตามลําดับ ส่วน น.ส.พินทองทา ชินวัตร มีคะแนนน้อยที่สุด (12.81%) 1.7 ผลสรุปคุณลักษณะด้านที่ 6 คือ คุณลักษณะด้านการเป็นผู้ที่มีความซื่อสัตย์ สุจริต ไม่เล่นพรรคเล่นพวก เห็นได้ว่า นายจุรินทร์ ลักษณวิศิษฏ์ มีคะแนนสูงสุด (54.72%) รองลงมา คือ พล.ต.อ.เสรีพิศุทธ์ เตมียเวส (58.74%) , พล.อ.ประยุทธ์ จันทร์โอชา (54.13%) ตามลําดับ ส่วน น.ส.พินทองทา ชินวัตร มีคะแนนน้อยที่สุด (9.60%) 1.8 ผลสรุปคุณลักษณะด้านที่ 7 คือ คุณลักษณะด้านการเป็นผู้ที่รักษาสถาบันชาติ ศาสนา และ พระมหากษัตริย์ เห็นได้ว่า พล.อ.ประยุทธ์ จันทร์โอชา มีคะแนนสูงสุด (62.01%) และรองลงมา คือ นายจุรินทร์ ลักษณวิศิษฏ์ (60.12%) , คุณหญิงสุดารัตน์ เกยุราพันธุ์ (57.96%) ตามลําดับ ส่วน น.ส.พินทองทา ชินวัตร มีคะแนนน้อยที่สุด (16.34%) 1.9 ผลสรุปคุณลักษณะด้านที่ 8 คือ คุณลักษณะด้านการเป็นผู้ควบคุมกํากับความมั่นคงทางการทหารและตํารวจ เห็นได้ว่า พล.อ.ประยุทธ์ จันทร์โอชา มีคะแนนสูงสุด (68.99%) และรองลงมา คือ พล.ต.อ.เสรีพิศุทธ์ เตมียเวส (40.92%) นายจุรินทร์ ลักษณวิศิษฏ์ (60.12%) ตามลําดับ ส่วน น.ส.พินทองทา ชินวัตร มีคะแนนน้อยที่สุด (2.85%) 2.ประชาชนในกรุงเทพมหานครประเมินคุณลักษณะพรรคการเมืองที่ผู้นําสังกัด หรือ อาจจะเป็นผู้ได้รับเสนอชื่อให้เป็นนายกรัฐมนตรีคนต่อไป 2.1 ผลสรุปภาพรวมคุณลักษณะพรรคการเมืองที่เป็นผู้นําสังกัด หรือ อาจจะเป็นผู้ที่ได้รับการเสนอชื่อ ให้เป็นนายกรัฐมนตรีคนต่อไป เห็นได้ว่า นายจุรินทร์ ลักษณวิศิษฏ์ ผู้นําจากพรรคประชาธิปัตย์ มีคะแนนรวมสูงสุด (58.15%) และรองลงมาคือ พล.อ.ประยุทธ์ จันทร์โอชา ผู้นําจากพรรคพลังประชารัฐ (45.59%) , นายอนุทิน ชาญวีรกูล ผู้นําจากพรรคภูมิใจไทย , (40.74%) ตามลําดับ ส่วน น.ส.พินทองทา ชินวัตร ผู้นําจากพรรคเพื่อไทย มีคะแนนน้อยที่สุด (31.44%) 2.2 ผลสรุปคุณลักษณะพรรคการเมือง ด้านที่ 1 ยึดมั่นในอุดมการณ์ประชาธิปไตยและระบบรัฐสภา เห็นได้ว่า นายจุรินทร์ ลักษณวิศิษฏ์ ผู้นําจากพรรคประชาธิปัตย์ มีคะแนนสูงสุด (62.01%) และรองลงมา คือนายอนุทิน ชาญวีรกูล ผู้นําจากพรรคภูมิใจไทย (54.20%)ตามลําดับ ส่วน น.ส.พินทองทา ชินวัตร ผู้นําจากพรรคเพื่อไทย มีคะแนนน้อยที่สุด (26.28%) 2.3 ผลสรุปคุณลักษณะพรรคการเมือง ด้านที่ 2 มีกลไกการทํางานที่เป็นระบบ เป็นพรรคการเมืองของประชาชน ไม่เป็นพรรคของใครคนใดคนหนึ่ง หรือ คณะบุคคล หรือ นายทุน เห็นได้ว่า นายจุรินทร์ ลักษณวิศิษฏ์ ผู้นําจากพรรคประชาธิปัตย์ มีคะแนนสูงสุด (58.74%) และรองลงมา คือพล.อ.ประยุทธ์ จันทร์โอชา ผู้นําจากพรรคพลังประชารัฐ (45.93%) , นายกรณ์ จาติกวณิช ผู้นําจากพรรคกล้า(42.63%) ตามลําดับ ส่วน น.ส.พินทองทา ชินวัตร มีคะแนนน้อยที่สุด (23.46%) 2.4 ผลสรุปคุณลักษณะพรรคการเมือง ด้านที่ 3 มีบุคลากรของพรรคที่มีคุณภาพสูงในการบริหารพรรค และมีความพร้อมในการเป็นผู้บริหารประเทศ เห็นได้ว่า นายจุรินทร์ ลักษณวิศิษฏ์ ผู้นําจากพรรคประชาธิปัตย์ มีคะแนนสูงสุด (56.57%) และรองลงมา คือน.ส.พินทองทา ชินวัตร ผู้นําจากพรรคเพื่อไทย (44.92%) , พล.อ.ประยุทธ์ จันทร์โอชา ผู้นําจากพรรคพลังประชารัฐ (42.48%) ตามลําดับ ส่วน พล.ต.อ.เสรีพิศุทธ์ เตมียเวส ผู้นําจากพรรคเสรีรวมไทย มีคะแนนน้อยที่สุด (23.04%) 2.5 ผลสรุปคุณลักษณะพรรคการเมือง ด้านที่ 4 มีที่มีบุคลากรคุณภาพโดดเด่นในการทํางานแก้ไขปัญหาของประชาชนในระบบสภา และการดูแลประชาชนในพื้นที่ เห็นได้ว่า นายจุรินทร์ ลักษณวิศิษฏ์ ผู้นําจากพรรคพรรคประชาธิปัตย์ มีคะแนนสูงสุด (56.29%) และรองลงมา คือ น.ส.พินทองทา ชินวัตร ผู้นําจากพรรคเพื่อไทย (47.47%) , พล.อ.ประยุทธ์ จันทร์โอชา ผู้นําจากพรรคพลังประชารัฐ (44.76%) ตามลําดับ ส่วน นายกรณ์ จาติกวณิช ผู้นําจากพรรคกล้า มีคะแนนน้อยที่สุด (18.18%) 2.6 ผลสรุปคุณลักษณะพรรคการเมือง ด้านที่ 5 มีที่มีความอิสระในการตัดสินใจ ปราศจากการครอบงําใดๆ เห็นได้ว่า นายจุรินทร์ ลักษณวิศิษฏ์ สังกัดพรรคประชาธิปัตย์ ผู้นําจากพรรคประชาธิปัตย์ มีคะแนนสูงสุด (57.15%) และรองลงมา คือ พล.อ.ประยุทธ์ จันทร์โอชา ผู้นําจากพรรคพลังประชารัฐ (51.48%) , พล.ต.อ.เสรีพิศุทธ์ เตมียเวส ผู้นําจากพรรคเสรีรวมไทย (45.94%) ตามลําดับ ส่วน น.ส.พินทองทา ชินวัตร ผู้นําจากพรรคเพื่อไทย มีคะแนนน้อยที่สุด (15.10%) - 006",https://www.naewna.com/politic/613715,2021_11_05
‘สมคิด’โผล่สับ!‘ประยุทธ์’อวดเก่งโทษแต่คนอื่น เมินเวทีรัฐสภา,สมคิดสับ ประยุทธ์ อวดเก่ง โทษแต่คนอื่น จนชาติพัง ซัดไม่เคยให้ความสำคัญกับเวทีรัฐสภา จนสภาฯล่ม แสดงว่าพร้อมไม่รับผิดชอบต่อชีวิตประชาชน เมื่อวันที่ 5 พฤศจิกายน 2564 นายสมคิด เชื้อคง ส.ส.อุบลราชธานี พรรคเพื่อไทย ในฐานะรองประธานคณะกรรมการประสานงานพรรคร่วมฝ่ายค้าน(วิปฝ่ายค้าน) เปิดเผยว่า กรณีที่พรรคฝ่ายค้านเตรียมยื่นอภิปรายไม่ไว้วางใจทั่วไปแบบไม่ลงมติ ตามรัฐธรรมนูญมาตรา 152 เพื่อที่จะนำปัญหาของประชาชนมาสอบถามรัฐบาลถึงแนวทางแก้ไข เพราะประเทศมีปัญหามากมาย ประชาชนสะท้อนผ่านส.ส.ของฝ่ายค้านเพื่อต้องการคำตอบจากรัฐบาล ที่ผ่านมารัฐบาลไม่เคยให้ความสำคัญกับการช่วยเหลือประชาชนอย่างจริงใจเลย พรรคฝ่ายค้านให้คำแนะนำกับพล.อ.ประยุทธ์ จันทร์โอชา นายกรัฐมนตรี ทั้งตามมาตรา 152 และผ่านการอภิปรายไม่ไว้วางใจ ตามวิถีทางประชาธิปไตย แต่รัฐบาลไม่เคยตอบคำถามหรือให้คำชี้แจงที่ประชาชนฟังแล้วมีความหวังแต่อย่างไร รัฐบาลจะเลี่ยงการตอบคำถาม พล.อ.ประยุทธ์ ไม่เคยใช้เวทีรัฐสภาแก้ปัญหาให้ประชาชน ทั้งๆที่เป็นความเดือดร้อนของประชาชนที่เกิดมาจากมาตรการรัฐที่ออกมา ดังนั้นรัฐบาลต้องฟังและใช้เวทีรัฐสภาแก้ปัญหาให้ประชาชน นายสมคิด กล่าวว่า ในความเป็นจริง พล.อ.ประยุทธ์ ควรที่จะมีหูไว้รับฟังปัญหา ไม่ใช่มีแต่ปากไว้โทษแต่คนอื่น หรือไว้ขู่เด็กๆเยาวชนและใช้อำนาจจับคนเห็นต่างไปขังคุก ควรเลิกอาการหลงตัวเอง คิดเองตัวเองเก่ง ตัวเองดี จนไม่ฟังคำเตือนจากใคร เพราะความอวดดีอวดเก่งบริหารจนชาติพังแล้ว พล.อ.ประยุทธ์ ยังคิดไม่เป็น การอวดดี ไม่เกิดประโยชน์อะไรกับประเทศชาติ ทั้งๆที่พรรคฝ่ายค้านพร้อมร่วมมือในการแก้ปัญหาประเทศ แก้ปัญหาให้ประชาชน ฝ่ายค้านอยากเห็นประเทศเดินหน้าเช่นเดียวกับประชาชนทั้งประเทศ น่าเสียดายที่พลเอกประยุทธ์ และรัฐบาล ไม่เคยให้ความสำคัญกับเวทีรัฐสภา กรณีสภาล่มชัดเจนว่า รัฐบาลไม่รักษาหน้าที่ในการทำงานในสภา ทั้งๆที่องค์ประชุมเป็นหน้าที่ของรัฐบาล และฝ่ายค้านก็ช่วยเป็นองค์ประชุมมาให้ตลอด 2 ปี มาลงชื่อแต่เช้า แต่เป็นความไม่รับผิดชอบของฝ่ายรัฐบาลเอง พลเอกประยุทธ์ จะปฏิเสธความรับผิดชอบไม่ได้ ที่ผ่านมาความเดือดร้อนของประชาชนที่จะนำไปหารือในสภา พลเอกประยุทธ์ กลับหนีสภา แสดงออกว่าพร้อมไม่รับผิดชอบต่อชีวิตประชาชน นายสมคิด กล่าว - 004,https://www.naewna.com/politic/613714,2021_11_05
‘ชินวรณ์’ยืดอกรับ!ชิงปิดสภาก่อนล่ม หวด‘ส.ส.ทั้งค้าน-รัฐบาล’ร่วมรับผิดชอบ,ชินวรณ์ รับ ชิงปิดสภาก่อนสภาล่มกระทบภาพลักษณ์ จวก ส.ส.ทั้งค้าน-รัฐบาลต้องร่วมรับผิดชอบร่วมกัน โบ้ย มีพรรคการเมืองนั่งอยู่ในห้องประชุมแต่ไม่ยอมแสดงตน ติง ส.ส.หว่านข้าว แนะหารือความเดือดร้อนของชาวบ้านด้วยเหตุผลดีกว่า เมื่อวันที่ 5 พฤศจิกายน 2564 ที่รัฐสภา นายชินวรณ์ บุณยเกียรติ ส.ส.นครศรีธรรมราช พรรคประชาธิปัตย์ ในฐานะรองประธานคณะกรรมการประสานงานพรรคร่วมรัฐบาล (วิปรัฐบาล) กล่าวถึงการประชุมสภาผู้แทนราษฎร 2 วันที่ผ่านมา โดยองค์ประชุมล่มตั้งแต่วันแรก และมีส.ส.หว่านข้าวในสภาฯว่า ต้องยอมรับความจริงว่าเหตุการณ์ที่เกิดขึ้นในช่วง 2 วันที่ผ่านมา มีผลโดยตรงต่อภาพลักษณ์ของสภา จะทำให้สภาถูกกล่าวหาเรื่องบทบาทในการทำงานที่ไม่มีประสิทธิภาพ ตนในฐานะที่เคยเป็นประธานวิปรัฐบาล และเคยเป็นประธานวิปฝ่ายค้าน ซึ่งขณะนี้ก็เป็นรองประธานวิปรัฐบาล อยากให้สื่อมวลชนและประชาชนเข้าใจว่า ความจริงแล้วในระบบรัฐสภานั้น องค์ประชุมถือเป็นความรับผิดชอบของสมาชิกทุกคน เพราะบัญญัติแห่งกฎหมายรัฐธรรมนูญกำหนดไว้ชัดเจนว่า ส.ส.คือตัวแทนของปวงชนชาวไทย และต้องรับผิดชอบต่อหน้าที่โดยสุจริต ไม่มีการครอบงำใดๆ ฉะนั้น ในเรื่องขององค์ประชุม เมื่อวานซืนนี้ไม่ถือว่าองค์ประชุมล่ม แต่เนื่องจากมีพรรคการเมืองบางพรรคไม่แสดงตน ทั้งที่นั่งอยู่ในห้องประชุม นายชินวรณ์ กล่าวต่อว่า อยากฝากความปรารถนาดีกับเพื่อนสมาชิกรัฐสภาว่า เราต้องรับผิดชอบร่วมกัน แต่ที่สำคัญที่สุดถ้าสมาชิกรัฐสภาไม่เห็นด้วยกับการนำเสนอกฎหมายของคณะรัฐมนตรีหรือรัฐบาล ก็มีสิทธิ์ที่จะวีโต้หรืออภิปรายคัดค้าน และลงมติว่าไม่เห็นด้วยกับญัตตินั้นๆ และถ้าฝ่ายเสียงข้างมากยังใช้เสียงข้างมากโดยไม่รับฟังเสียงข้างน้อย ฝ่ายเสียงข้างน้อยก็มีสิทธิ์ที่จะวอล์กเอาต์จากที่ประชุม แต่เหตุการณ์เมื่อวานซืนฝ่ายค้านอภิปรายสนับสนุนกฎหมาย แต่พอลงมติก็ไม่ลงมติ ตนคิดว่าเหตุการณ์แบบนี้ไม่ควรเกิดขึ้น และได้นำเรียนนายนิโรธ สุนทรเลขา ส.ส.นครสวรรค์ พรรคพลังประชารัฐ ในฐานะประธานวิปรัฐบาลคนใหม่แล้วว่า เราจะต้องหารือร่วมกันระหว่างวิปทั้ง 2 ฝ่าย เพื่อที่จะให้บรรยากาศของสภาเป็นไปด้วยความเรียบร้อย และไม่ก่อความเสียหายต่อรัฐสภาโดยภาพรวม นายชินวรณ์ กล่าวอีกว่า ส่วนประเด็นที่เป็นที่วิพากษ์วิจารณ์กรณีการอภิปรายของเพื่อนสมาชิกในช่วงหลังนี้ได้สร้างภาพหรือแสดงดราม่าเพิ่มมากขึ้นโดยไม่จำเป็น ซึ่งเหตุการณ์ดังกล่าวเคยเกิดขึ้นในสภาเมื่อ 40 ปีที่แล้ว มีการจุดตะเกียงบ้าง ขี่ควายเข้าสภาบ้าง แต่ในยุคนี้ตนไม่เห็นด้วยที่จะเอามีดมากรีดแขนในสภา หรือเอาข้าวมาหว่านในสภา ตนยอมรับว่า ส.ส. เป็นตัวแทนความเดือดร้อนของประชาชนแต่ควรจะนำเสนอเหตุผลข้อเท็จจริงที่เกิดขึ้น ทั้งตัวเลขและข้อมูลมายืนยันต่อสภาหรือมาพูดให้สาธารณชนได้เข้าใจว่า เหตุการณ์ดังกล่าวสร้างความเสียหายให้ประชาชนอย่างไร ดังนั้น อยากขอความร่วมมือกับเพื่อนสมาชิกให้ช่วยกันกอบกู้สร้างภาพลักษณ์ของสภาที่ถูกต้องต่อไป ตนไม่ปกป้องฝ่ายรัฐบาลหรือฝ่ายค้าน แต่อยากจะปกป้องภาพลักษณ์ของรัฐสภาที่เราจะต้องร่วมมือกันทุกฝ่าย ยอมรับในบทบาทของประธานวิปหลายคนที่ประสบความสำเร็จ ในสมัยที่ผมเป็นประธานวิปรัฐบาลก็สามารถขับเคลื่อนให้สภาออกกฎหมายได้มากที่สุดในยุคที่มีนายชัย ชิดชอบ เป็นประธานสภาฯ โดยได้ออกกฎหมายในสมัยประชุมแต่ละปีเกือบ 100 ฉบับ รวมถึงจัดให้มีการประชุมข้ามคืนก็มีมาแล้ว ดังนั้น เราต้องร่วมมือกันทุกฝ่ายเพื่อให้เห็นว่าการออกกฎหมายที่เป็นประโยชน์กับประชาชนเป็นเรื่องที่มีความสำคัญที่สุด รองประธานวิปรัฐบาล กล่าว - 004,https://www.naewna.com/politic/613719,2021_11_05
'ก้าวไกล'เงิบไปไม่เป็น! ยื่นสภาฯฟันถอดถอน'นิพนธ์' เจอย้อนศร'มาผิดช่องทาง',ก้าวไกลเงิบไปไม่เป็น! ยื่นสภาฯฟันถอดถอนนิพนธ์เต็มที่ เจอย้อนศรแจงข้อกฎหมายมาผิดช่องทาง เมื่อวันที่ 5 พฤศจิกายน 2564 ที่รัฐสภา นายณัฐวุฒิ บัวประทุม ส.ส.บัญชีรายชื่อ รองหัวหน้าพรรคก้าวไกล พร้อมด้วย นายประเสริฐพงษ์ ศรนุวัตร์ ส.ส.บัญชีรายชื่อ พรรคก้าวไกล ยื่นหนังสือถึง นายชวน หลีกภัย ประธานสภาผู้แทนราษฎร เพื่อขอให้ส่งเรื่องให้ศาลรัฐธรรมนูญวินิจฉัยถอดถอน นายนิพนธ์ บุญญามณี ออกจากตำแหน่งรัฐมนตรีช่วยว่าการกระทรวงมหาดไทย เนื่องจากขาดคุณสมบัติ โดย นายณัฐวุฒิ กล่าวว่า จากการตรวจสอบคุณสมบัติการเป็นรัฐมนตรีที่กระทรวงมหาดไทย โดยรัฐมนตรีว่าการกระทรวงมหาดไทย มีหนังสือให้นายนิพนธ์ พ้นจากตำแหน่งนายก อบจ.สงขลา โดยให้มีผลตั้งแต่ 5 มี.ค.2564หลังจากถูกกล่าวหาเรื่องละเว้นการปฏิบัติหน้าที่ ไม่จ่ายเงินให้กับบริษัทที่นำรถยนต์มาส่งมอบให้ กรณีนี้จึงเป็นปัญหาทางข้อเท็จจริงและข้อกฎหมายที่จะต้องมีการตรวจสอบและพิจารณาและลงมติว่าความเป็นคุณสมบัติของรัฐมนตรีขัดหรือแย้งต่อบทบัญญัติรัฐธรรมนูญ มาตรา 170 160 และ 98 หรือไม่ โดยพรรคก้าวไกลร่วมกับ ส.ส.พรรคฝ่ายค้าน 50 คน ได้เข้าชื่อตามรัฐธรรมนูญเพื่อยื่นเรื่องต่อประธานสภาผู้แทนราษฎร ด้าน นายประเสริฐพงษ์ กล่าวว่า การที่กระทรวงมหาดไทยมีคำสั่งยืนยันชัดเจนว่านายนิพนธ์ ต้องพ้นจากหน้าที่ และต้องพ้นจากความเป็นรัฐมนตรี ซึ่งเรื่องดังกล่าวนี้ มีกระบวนการและผ่านขั้นตอนการสืบสวนมาแล้วจากการที่ ป.ป.ช.ชี้มูลความผิด จนกระทรวงมหาดไทยต้องมีคำสั่งปลด เนื่องจากอดีตนายก อบจ.สงขลา ละเว้นการปฏิบัติหน้าที่ ไม่จ่ายเงินตามสัญญาในการจัดซื้อรถและมีการกล่าวหาบริษัทคู่สัญญา นอกจากเรื่องความรับผิดชอบในเรื่องคุณสมบัติการเป็นรัฐมนตรีแล้ว ยังขอให้พิจารณาเรื่องคุณธรรม จริยธรรม ของพรรคการเมืองที่นายนิพนธ์สังกัด ได้เคยระบุว่า ผู้ดำรงตำแหน่งทางการเมืองต้องมีสปิริตอย่างสูง จึงขอให้หัวหน้าพรรคประชาธิปัตย์ และนายนิพนธ์ พิจารณาตัวเองด้วย นายประเสริฐพงษ์ กล่าว จากนั้น นายสมบูรณ์ อุทัยเวียนกุล เลขาประธานสภาผู้แทนราษฎร ซึ่งเป็นตัวแทนมารับหนังสือ กล่าวชี้แจงว่า ปัจจุบันนายนิพนธ์ ไม่ได้เป็น ส.ส.จึงไม่น่าเข้าข่ายตามมาตรา 170 เรื่องการสิ้นสุดลงเฉพาะตัวของความเป็นรัฐมนตรีที่ผู้ยื่นอ้างถึง แต่เรื่องคุณสมบัติความเป็นรัฐมนตรีต้องไปยื่นกับคณะกรรมการการเลือกตั้ง (กกต.) รวมทั้งเรื่องคุณธรรมจริยธรรมของผู้ดำรงตำแหน่งทางการเมืองก็เป็นเรื่องของ ป.ป.ช. การที่ประธานสภาฯ จะส่งเรื่องคุณสมบัติของรัฐมนตรีได้ รัฐมนตรีผู้นั้นจะต้องเป็น ส.ส.ซึ่งกรณีดังกล่าวเคยมีการยื่นเรื่องไปยังศาล เช่นอดีตรัฐมนตรีที่เป็นแกนนำ กปปส. นายสมบูรณ์ ระบุ ผู้สื่อข่าวรายงานว่า หลังจากนายสมบูรณ์ พร้อมเจ้าหน้าที่ได้อธิบายเรื่องข้อกฎหมาย กลุ่ม ส.ส.พรรคก้าวไกล ก็ได้ทยอยเดินออกจากห้องแถลงข่าวไป - 006,https://www.naewna.com/politic/613723,2021_11_05
ช่วงมรสุม'ปูม้า'ราคาดี! อุตุฯเตือนคลื่นลมแรง ชาวประมงเร่งเก็บอวนเข้าฝั่ง,5 พฤศจิกายน 2564 สภาพคลื่นลมบริเวณชายฝั่งจังหวัดสงขลา ที่บ้านบ่ออิฐ ต.เกาะแต้ว อ.เมือง จ.สงขลา ยังไม่รุนแรงมากนัก ชาวประมงพื้นบ้านที่นำอวนปูออกไปวางทิ้งไว้กลางทะเล เมื่อ 3 วันที่ผ่านมา ได้นำเรือออกไปเก็บอวนปูกลับเข้าฝั่งก่อนที่คลื่นลมในทะเลอ่าวไทยจะมีกำลังแรงขึ้น เนื่องจากศูนย์อุตุนิยมวิทยาภาคใต้ฝั่งตะวันออกเพิ่งประกาศภาคใต้ฝั่งตะวันออกเข้าสู่ฤดูมรสุมลมตะวันออกเฉียงเหนือแล้ว ตั้งแต่วันที่ 2 พฤศจิกายน 2564 ที่ผ่านมา เมื่อชาวประมงพื้นบ้าน นำเรือกลับเข้าฝั่ง ก็ต้องนำเรือขึ้นมาจอดบนชายหาดบ่ออิฐเนื่องจากบริเวณชายฝั่งเริ่มมีคลื่น และนำปูที่จับได้ใส่ตะกร้าสวมตะแกรงตาข่าย แช่น้ำทะเลไว้เพื่อไม่ให้ปูตาย ในขณะเดียวกันก็มีประชาชนเข้ามาซื้อปูม้าที่ขึ้นจากเรือมาสดๆ โดยเลือกเฉพาะปูม้าตัวใหญ่ 4 ตัว ต่อ 1 กิโลกรัมๆละ 350 บาท ที่ผ่านมาปูม้าตัวใหญ่ กิโลกรัมละ 250 บาท ในวันนี้ราคาปูม้าสูงขึ้นเนื่องจากย่างเข้าฤดูมรสุม คลื่นลมในทะเลมีกำลังแรง เรือประมงพื้นบ้าน ไม่สามารถนำเรือออกไปวางอวนปูได้ ทำให้ปูม้าจะเริ่มลดน้อยลง และมีราคาสูงขึ้นตามกลไกของตลาด เมื่อชาวประมงพื้นบ้าน ที่ออกไปเก็บอวนปู ทยอยนำเรือเข้าฝั่งและนำเรือขึ้นมาจอดบนชายหาดเรียบร้อยแล้วก็จะรีบนำปูบรรทุกรถจักรยานยนต์พ่วงข้างไปส่งขาย ให้กับแม่ค้าที่แพปลาในหมู่บ้านทันที เพื่อไม่ให้ปูตายและให้ทันนำส่งร้านอาหารในพื้นที่เขตเทศบาลนครสงขลา ที่เป็นลูกค้าเจ้าประจำของแพปลาต่อไป ส่วนทางด้านศูนย์อุตุนิยมวิทยาภาคใต้ฝั่งตะวันออก ประกาศฉบับที่ 4 (27/2564) เรื่อง ฝนตกหนักถึงหนักมากบริเวณภาคใต้ฝั่งตะวันออกตอนล่าง เนื่องจากหย่อมความกดอากาศต่ำที่ปกคลุมบริเวณประเทศมาเลเซียมีกำลังอ่อนลง แต่ยังส่งผลให้ บริเวณภาคใต้ฝั่งตะวันออกตอนล่างยังคงมีฝนตกต่อเนื่องและมีฝนตกหนักบางแห่ง ขอให้ประชาชนในพื้นที่ เสี่ยงภัยของจังหวัดนครศรีธรรมราช พัทลุง สงขลา ปัตตานี ยะลา และนราธิวาส ระมัดระวังอันตรายจากฝน ตกหนักและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก สำหรับอ่าวไทยตอนล่าง ทะเลมีคลื่นสูง 1-2 เมตร ส่วนบริเวณที่มีฝนฟ้าคะนองคลื่นสูง มากกว่า 2 เมตร ขอให้ชาวเรือเดินเรือด้วยความระมัดระวังและหลีกเลี่ยงการเดินเรือบริเวณที่มี ฝนฟ้าคะนอง จึงขอให้ประชาชนติดตามข่าวพยากรณ์อากาศจากศูนย์อุตุนิยมวิทยาภาคใต้ฝั่งตะวันออกอย่างใกล้ชิด. 012,https://www.naewna.com/likesara/613718,2021_11_05
ก็ปังไปเลยสิคะ! สอนใช้'กระด้ง'ทำไฮไลท์ ไม่ต้องบอกก็รู้ฝีมือคนไทย,อ.สมพร พรมยานนท์ เผยคลิปสอนนักเรียน ใช้'กระด้ง'ทำไฮไลท์สีผม แห่ชมฝีมือ ประหยัด สะดวก ขึ้นชื่อว่าคนไทยแล้ว ทำอะไรก็ต้องปังอยู่แล้ว โดยเฉพาะการครีเคทอุปการณ์เครื่องใช้ต่างๆ ล่าสุด ผู้ใช้ติ๊กต๊อก arjan_somporn ของ อ.สมพร พรมยานนท์ ได้เผยคลิปการสอนนักเรียน โดยการใช้อุปกรณ์ที่หาง่ายในครัวเรือนคนไทย นั่นคือ 'กระด้ง' กับการนำมาใช้ทำไฮไลท์ผม แถมยังประหยัด และผลลัพธ์ที่ได้ก็เป๊ะ ปัง สวย เริศ !! . 009,https://www.naewna.com/likesara/613725,2021_11_05
อย่าเชื่อ! แก๊งCall centerโทรขู่  อ้างเป็น'โฆษกตำรวจ'หลอกโอนเงิน,"อย่าเชื่อ แก๊ง Call center โทรขู่ อ้างเป็น โฆษกตำรวจ หลอกให้โอนเงิน 5 พ.ย.64 ผู้สื่อข่าวรายงานว่า พล.ต.ต.ยิ่งยศ เทพจํานงค์ โฆษก ตร. เผยว่า จากกรณีที่มีผู้เสียหาย มาพบพนักงานสอบสวน แจ้งความร้องทุกข์ ว่าถูกคนร้ายแก๊งคอลเซ็นเตอร์ ได้โทรหาผู้เสียหาย แล้วแจ้งว่าผู้เสียหายนั้นมีส่วนร่วมในกระบวนการฟอกเงิน หลังจากที่ผู้เสียหายไม่เชื่อ ก็ได้มีการโอนสายให้กับผู้ชายคนหนึ่งซึ่งอ้างตัวเป็น พล.ต.ต.ยิ่งยศ เทพจำนงค์ หรือ พ.ต.ท.ยิ่งยศ เทพจำนงค์ โฆษก ตร. และเมื่อผู้เสียหายหลงเชื่อจึงได้ทำการโอนเงินไปให้กับบัญชีของคนร้าย ซึ่งการกระทำดังกล่าว เป็นการแอบอ้างชื่อให้ประชาชนหลงเชื่อ จึงขอให้ผู้ที่ได้รับสายในลักษณะดังกล่าวนี้ มีสติ อย่าหลงเชื่อ ตามคำกล่าวอ้างของคนร้าย และอยากแจ้งเตือนไปยังผู้ที่กระทำความผิดว่าการกระทำดังกล่าวนั้นเป็นความผิดตามกฎหมาย มีโทษหนักถึงขั้นจำคุก ตามประมวลกฎหมายอาญา มาตรา 209 ผู้ใดเป็นสมาชิกของคณะบุคคลซึ่งปกปิดวิธีดำเนินการและมีความมุ่งหมายเพื่อการอันมิชอบด้วยกฎหมาย ผู้นั้นกระทำความผิดฐานเป็น อั้งยี่ ต้องระวางโทษจำคุกไม่เกิน 7 ปี และ ปรับไม่เกิน 140,000 บาท ถ้าผู้กระทำความผิดเป็นหัวหน้า ผู้จัดการหรือผู้มีตำแหน่งหน้าที่ในคณะบุคคลนั้น ผู้นั้นต้องระวางโทษจำคุกไม่เกิน 10 ปี และ ปรับไม่เกิน 200,000 บาท มาตรา 210 ผู้ใดสมคบกันตั้งแต่ 5 คนขึ้นไป เพื่อกระทำความผิดอย่างหนึ่งอย่างใดตามที่บัญญัติไว้ในภาค 2 นี้ และความผิดนั้นมีกำหนดโทษจำคุกอย่างสูงตั้งแต่ 1 ปี ขึ้นไป ผู้นั้นกระทำความผิดฐานเป็น ซ่องโจร ต้องระวางโทษจำคุกไม่เกิน 5 ปี หรือปรับไม่เกิน 100,000 บาท หรือทั้งจำทั้งปรับ ถ้าเป็นการสมคบเพื่อกระทำความผิด ที่มีระวางโทษถึงประหารชีวิต จำคุกตลอดชีวิต หรือจำคุกอย่างสูงตั้งแต่ 10 ปีขึ้นไป ผู้กระทำต้องระวางโทษจำคุกตั้งแต่ 2 ปี ถึง 10 ปี และปรับตั้งแต่ 40,000 บาท ถึง 200,000 บาท มาตรา 342 (1) ฉ้อโกงโดยแสดงตนเป็นคนอื่น โทษ จำคุกไม่เกิน 5 ปี หรือปรับไม่เกิน 100,000 บาท หรือ ทั้งจำทั้งปรับ โดยหากคนร้ายใช้วิธีการสุ่มหมายเลขโทรศัพท์หรือข้อมูลการติดต่อของผู้เสียหาย หรือโดยไม่ได้เฉพาะเจาะจงผู้เสียหายคนใดคนหนึ่ง จะมีความผิดตาม มาตรา 343 วรรค 2 ฉ้อโกงประชาชนโดยแสดงตนเป็นคนอื่น ผู้กระทำต้องระวางโทษจำคุกตั้งแต่ 6 เดือน ถึง 7 ปี และปรับตั้งแต่ 10,000 บาท ถึง 140,000 บาท ทั้งนี้ พล.ต.ต.ยิ่งยศ เทพจำนงค์ โฆษก ตร. จะดำเนินการตามกฎหมายกับผู้ที่แอบอ้างว่าเป็นตน อย่างถึงที่สุดและขอแสดงความห่วงใยกับพี่น้องประชาชน ก่อนจะโอนเงินให้ผู้ใด ขอให้ตรวจสอบให้ดีก่อนหากพบว่าถูกหลอกให้โอนเงิน ได้รับความเสียหาย ขอให้ท่านรีบแจ้งเจ้าหน้าที่ตำรวจที่สถานีตำรวจในพื้นที่ใกล้ท่าน หรือ โทร.สายด่วน 191 หรือ สายด่วนสำนักงานตำรวจแห่งชาติ 1599 ได้ตลอด 24 ชั่วโมง",https://www.naewna.com/local/613726,2021_11_05
'บิ๊กป้อม'ไม่หวั่นฝ่ายค้านขู่นับองค์ประชุม มั่นใจ'นิโรธ'คุมเสียงได้,บิ๊กป้อมไม่หวั่นฝ่ายค้านขู่นับองค์ประชุม มั่นใจนิโรธคุมเสียงได้ ประชุมสภาฯสมัยนี้ราบรื่นแน่ เมื่อเวลา 11.30 น.วันที่ 5 พฤศจิกายน 2564 ที่ทำเนียบรัฐบาล พล.อ.ประวิตร วงษ์สุวรรณ รองนายกรัฐมนตรี และหัวหน้าพรรคพลังประชารัฐ (พปชร.) ให้สัมภาษณ์ถึงกรณีฝ่ายค้านขู่จะนับองค์ประชุมในที่ประชุมสภาฯ ให้บ่อยขึ้น ว่า เป็นเรื่องของฝ่ายค้าน ส่วนรัฐบาลต้องเตรียมพร้อมในการเข้าประชุม และเข้าประชุมให้พร้อม ซึ่งเราคุมเสียงของเราได้ ผู้สื่อข่าวถามว่า มั่นใจว่า นายนิโรธ สุนทรเลขา ส.ส.นครสวรรค์ พรรคพลังประชารัฐ ในฐานะประธานวิปรัฐบาลคนใหม่ จะคุมเสียงได้ใช่หรือไม่ พล.อ.ประวิตร กล่าวว่า คุมได้ นายนิโรธคุมเสียงได้ ไม่ต้องห่วง และเป็นหน้าที่ของ ส.ส.อยู่แล้ว ส.ส.ทุกคนรู้หน้าที่ของตัวเอง เมื่อถามว่า กังวลหรือไม่ว่าเมื่อนายนิโรธเข้าทำหน้าที่ อาจจะมีการรับน้องพล.อ.ประวิตร กล่าวว่า ไม่กังวลอะไรเลย เป็นหน้าที่ของ ส.ส.ฝ่ายรัฐบาลและฝ่ายค้านที่ต้องร่วมมือกันในการทำงานของสภาฯเมื่อถามว่า มั่นใจว่าการทำงานในสภาฯ ของสมัยประชุมนี้จะราบรื่นใช่หรือไม่ พล.อ.ประวิตร กล่าวว่า ราบรื่น ตนบอกตั้งแต่แรกแล้ว เมื่อถามว่า พรรคพลังประชารัฐจะมีการปรับยุทธศาสตร์การทำงานเพื่อดึงเสียงจากคนรุ่นใหม่หรือไม่อย่างไร พล.อ.ประวิตร กล่าวว่า เรากำลังดำเนินการอยู่ - 006,https://www.naewna.com/politic/613727,2021_11_05
‘วังจันทร์วัลเลย์’ เมืองนวัตกรรมขับเคลื่อนไทยสู่เศรษฐกิจแห่งอนาคต,"วังจันทร์วัลเลย์ เมืองนวัตกรรมขับเคลื่อนไทยสู่เศรษฐกิจแห่งอนาคต บริษัท ปตท. จำกัด (มหาชน) (ปตท.) ในฐานะบริษัทชั้นนำด้านพลังงาน ซึ่งขับเคลื่อนองค์กรด้วยนวัตกรรมและเทคโนโลยีมาอย่างต่อเนื่อง ได้พัฒนา วังจันทร์วัลเลย์ เนื้อที่ราว 3,454 ไร่ ในพื้นที่ อ.วังจันทร์ จ.ระยอง ซึ่งระยองนั้นอยู่ใน 3 จังหวัดตามโครงการ เขตพัฒนาพิเศษภาคตะวันออก (EEC) ร่วมกับชลบุรีและฉะเชิงเทรา และวังจันทร์วัลเลย์ เป็นส่วนหนึ่งของ เขตนวัตกรรมระเบียงเศรษฐกิจพิเศษภาคตะวันออก (EECi) มุ่งสร้างความเป็นเมืองที่มีทั้งสำนักงาน ศูนย์วิจัย สถาบันการศึกษา และพื้นที่การใช้ชีวิต อาทิ สนามเด็กเล่น ที่พักอาศัย โรงพยาบาล ฯลฯ ให้คนเก่งได้มาเจอกัน พูดคุยแลกเปลี่ยนไอเดีย พัฒนานวัตกรรมไปด้วยกัน ย้อนไปราว 8 - 9 ปีก่อน ปตท. มีความตั้งใจพัฒนาวิทยาศาสตร์และเทคโนโลยี สร้างนวัตกรรมเพื่อคนไทย ซึ่งในขณะนั้น ปตท. มีพื้นที่ใน จ.ระยอง ประมาณ 3,000 กว่าไร่ โดยในช่วงแรกๆ ของการพัฒนาพื้นที่ดังกล่าว ปตท. ได้ก่อตั้งสถาบันการศึกษา โรงเรียนกำเนิดวิทย์ (KVIS) สำหรับนักเรียนชั้นมัธยมศึกษาตอนปลาย และ สถาบันวิทยสิริเมธี (VISTEC) มหาวิทยาลัยระดับปริญญาโท-ปริญญาเอก ที่มีความสามารถพิเศษด้านวิทยาศาสตร์ เมื่อมองออกไปยังต่างประเทศ พบว่า ประเทศที่พรั่งพร้อมด้วยนวัตกรรมและเทคโนโลยี การเจริญเติบโตมักจะเป็นไปแบบก้าวกระโดด ทำให้รัฐบาลไทยช่วงปี 2560 มอบหมายให้เจ้าภาพหลักคือ สำนักงานพัฒนาวิทยาศาสตร์และเทคโนโลยีแห่งชาติ (สวทช.) หน่วยงานในกำกับของกระทรวงการอุดมศึกษา วิทยาศาสตร์ วิจัยและนวัตกรรม (อว.) ทำหน้าที่พัฒนานวัตกรรม และ ปตท. ก็ได้รับมอบหมายให้พัฒนาเมืองนวัตกรรมร่วมกับ สวทช. สำหรับภาครัฐนั้นให้ความสำคัญกับเมืองนวัตกรรมมาก เห็นได้จาก สวทช. เข้ามาตั้งสำนักงานใหญ่ที่วังจันทร์วัลเลย์ ซึ่งจะเริ่มเปิดทำการบางส่วนในปี 2565 รวมถึง สถาบันวิจัยแสงซินโครตรอน (องค์การมหาชน) จะเข้ามาตั้งในอนาคต หรือการส่งเสริมให้มีพื้นที่ทดสอบยานยนต์สมัยใหม่ เป็นต้น ขณะที่ภาคเอกชน มุ่งหวังพื้นที่นี้เป็น จุดเชื่อม ระหว่างธุรกิจขนาดใหญ่กับสตาร์ทอัพหรือกิจการขนาดกลางและขนาดย่อม (SME) ในการพัฒนานวัตกรรมให้เข้ามาสนับสนุนนวัตกรรมสู่การใช้งานจริงในธุรกิจ ด้านภาคการศึกษา ซึ่งพื้นที่วังจันทร์วัลเลย์ ดำเนินการมาตั้งแต่ปี 2558 ถือว่ามีความพร้อมพอสมควร จะมีการชักชวนมหาวิทยาลัยที่มีชื่อเสียง ตลอดจนบริษัทที่โดดเด่นด้านเทคโนโลยี เช่น หุ่นยนต์ (Robotics) ปัญญาประดิษฐ์ (AI) ให้เข้ามาร่วมจัดทำหลักสูตร ทั้งหมดนี้ภายใต้โครงสร้างพื้นฐานแบบ เมืองอัจฉริยะ (Smart City) ทั้งไฟฟ้า น้ำประปา อินเทอร์เน็ตไร้สาย ระบบรักษาความปลอดภัย ฯลฯ อย่างไรก็ตาม ประเทศไทยมีความท้าทายอยู่ 2 ประการ คือ 1.คนเก่งและองค์ความรู้มีอยู่แต่กระจัดกระจาย ทำอย่างไรจึงจะนำมาอยู่รวมกัน 2.คนเก่งและองค์ความรู้มีอยู่แต่ไม่เพียงพอ จะสร้างเพิ่มได้อย่างไร ดังนั้นวังจันทร์วัลเลย์ จึงมีแผนดึงคนเก่งทั้งผู้ประกอบการธุรกิจสตาร์ทอัพ หรือ SME เพื่อให้คนกลุ่มนี้ได้เข้ามาอยู่ในเครือข่าย สร้างความเข้มแข็ง เติบโตและทำตามเป้าหมายได้สำเร็จ วังจันทร์วัลเลย์มีความพิเศษ เพราะมีการจับมือกับหลายหน่วยงานเพื่อช่วยให้นวัตกรรมสำเร็จอย่างรวดเร็ว จากความพร้อมทั้งองค์ความรู้ บุคลากร และโครงสร้างพื้นฐาน อย่างไรก็ตาม สิ่งที่สำคัญกว่าคือ ความร่วมมือของคนไทยทุกภาคส่วน ไม่ว่าจะเป็นภาครัฐ เอกชน การศึกษา ฯลฯ เพื่อให้เกิด Smart City ที่สมบูรณ์แบบได้ในที่สุด",https://www.naewna.com/business/613728,2021_11_05
แม่คาใจสาเหตุลูกสาวดับปริศนาบนเกาะล้าน นิมนต์พระเรียกดวงวิญญาณกลับบ้าน,"ผู้การฯชลบุรีเข้าตรวจสอบจุดเกิดเหตุรีสอร์บนเกาะล้าน หลังเกิดเหตุนักท่องเที่ยวสาวตายเปลือยปริศนา แต่ยังไม่สามารถระบุสาเหตุได้ต้องรอผลการชันสูตรศพก่อน ขณะที่แม่นิมนต์พระสงฆ์มาจุดธูปอัญเชิญวิญญาณผู้ตายกลับบ้านเกิด คาใจสาเหตุการเสียชีวิตทั้งที่ไม่มีโรคประจำตัว ร้องขอความเป็นธรรมคลี่คลายคดีนี้ให้กระจ่าง เมื่อวันที่ 5 พ.ย.64ที่รีสอร์ทสังวาลย์ บีช วิลล่า บ้านเกาะล้าน พล.ต.ต.อรรถสิทธิ์ กิจจาหาญ ผบก.ภ.จ.ชลบุรี พร้อมด้วย พ.ต.อ.เมฒาวิศ ประดิษฐ์ผล รองผบก.ภ.จ.ชลบุรี รักษาราชการผกก.สภ.เมืองพัทยา ได้เข้าตรวจสอบห้องพัก A4 หลังจากที่พบนักท่องเที่ยวหญิงสาววัย 26 ปี นอนเสียชีวิตคาที่พักในสภาพเปลือยบนพื้นห้องน้ำโดยไม่พบร่องรอยการถูกทำร้ายเมื่อวันที่ 4 พ.ย.64 ที่ผ่านมา จากการตรวจสอบในพื้นที่ห้องพักที่เกิดเหตุ พบว่า ภายในห้องพักมีการจัดเก็บทำความสะอาดหมดแล้ว เตียงนอน ผ้าปูที่นอน อุปกรณ์ต่างๆ ถูกนำออกมาจากห้องใส่ถุงดำไว้ จากนั้นได้เข้าตรวจสอบร้านอาหารเลอเวฟ ที่ตั้งอยู่ใกล้เคียงที่พัก พบนางฐิตินันท์ หวังพลานเจริญสุข อายุ 30 ปี ผู้เป็นเจ้าของร้าน ได้เล่าว่า ในวันที่เกิดเหตุเมื่อเวลา 18:30 น.ได้มีผู้ชาย 2 คน เดินมาสั่งค็อกเทล 2 แก้วในราคา 560 บาท ภายในค็อกเทลประกอบไปด้วยเครี่องดื่ม 4 ยี่ห้อกิน แพมปาลี่,มาตีนี่ ว็อดก้าผสมน้ำผึ้งผสมมะนาว จากนั้นได้นำกลับไปดื่มในที่พัก โดยที่ทางร้านยืนยันผู้ตายไม่ได้มานั่งรับประทานอาหารที่ร้านแต่อย่างใด มาทราบข่าวก็วันรุ่งขึ้นว่ามีผู้เสียชีวิตดังกล่าว ข่าวแจ้งว่า จากการสอบสวนยังพบเพื่อนร่วมห้องอีก 2 คน เป็นชาย 1 คน และสาวทอมอีก 1 คน อยู่ในอาการมึนเมาพูดจาไม่รู้เรื่อง จึงประสานโรงพยาบาลเกาะล้านนำทั้ง 2 ไปดูแลให้อาการดีขึ้น ก่อนมาให้ปากคำกับเจ้าหน้าที่ตำรวจอีกครั้งเบื้องต้นเจ้าหน้าที่ตำรวจได้พูดคุยกับเพื่อนทั้งสองที่ยังอยู่ในอาการมึนเมาทราบว่า เมื่อคืนของวันที่ 3 พ.ย.ที่ผ่านมา ก็นั่งดื่มกินกันจนเมาในที่พัก ก่อนที่ผู้ตายจะขอตัวไปอาบน้ำ เพื่อนทั้งสองก็ไม่ทราบอะไรอีกเลย ส่วนศพจะทำการชันสูตรหาสาเหตุที่แท้จริงว่าเสียชีวิตเกิดจากสาเหตุใด ล่าสุดนางสาวเรณู เเก้วเกลื้อน อายุ 47 ปี ผู้เป็นมารดา และนางวรนุช เสรี อายุ 60 ปี เป็นแม่บุญธรรมของผู้ตาย ได้นิมนต์พระมาทำการอัญเชิญวิญญาณผู้ตายกลับบ้านเกิด โดยนางวรนุช เสรี ผู้เป็นแม่บุญธรรม เล่าว่า ตนเองเลี้ยงดูผู้ตายมาตั้งแต่เด็ก ผู้ตายเป็นคนแข็งแรงไม่มีโรคประจำตัว ตนเองยังคาใจของลูกสาวในการเสียชีวิตครั้งนี้ ขอฝากให้เจ้าหน้าที่ตำรวจหาเหตุผลสรุปการเสียชีวิตของลูกสาวด้วยความเป็นธรรม พล.ต.ต.อรรถสิทธิ์ กิจจาการ ผบก.ภ.จ.ชลบุรี กล่าวว่า วันนี้ได้เดินทางมาพร้อมกับ พ.ต.อ.เมฒาวิศ ประดิษฐ์ผลรอง ผบก.ภ.จ.ชลบุรี รรท.ผกก.สภ.เมืองพัทยา พร้อมเจ้าหน้าที่ตำรวจชุดสืบสวน มาดูที่พักที่พบผู้เสียชีวิต ส่วนสาเหตุนั้นยังไม่สามารถสรุปได้ ต้องรอผลชันสูตรจากสถาบันนิติเวช ส่วนพยาบาลต่างๆทางเจ้าหน้าที่ตำรวจได้รวบรวมและสอบปากคำไว้แล้ว ไล่ไทม์ไลน์ ซึ่งผู้ตายมากับแฟนและน้องชายที่มีอาการอาเจียนไม่ได้สติก็นำส่งโรงพยาบาล ซึ่งก็ต้องรอสอบปากคำว่าไปไหนมาบ้าง ดื่มกินอะไรมาบ้างเพื่อหาข้อเท็จจริงเพื่อดำเนินการตามขั้นตอนของกฏหมายต่อไป -001",https://www.naewna.com/local/613905,2021_11_05
ผู้การอุดรฯสอบหนุ่มคลั่งฆ่าปาดคอยาย สารภาพกินยาเร่งรากผสมยาบ้าจนหลอน,ผู้การฯอุดรฯ รุดสอบหนุ่มหลอนปาดคอฆ่ายายวัย74ปีซึ่งเป็นป้าตัวเองเสียชีวิต เผยเสพยาบ้าและกินยาเร่งรากมันสำปะหลัง ผู้การฯ เตือนวัยรุ่นอย่าหาทำ ขณะที่ผู้ต้องหา ยอมรับผิดทุกอย่าง ญาติเผยแทบขาดใจหลานคนนี้ให้หมดทุกอย่าง เลี้ยงอยากให้หลานดีแล้วแต่สุดท้ายฆ่าคนในครอบครัว กรรมใดคนก่อคนนั้นก็รับกรรมไป 5พ.ย.64 ผู้สื่อข่าวรายงานว่า จากกรณีที่ นายพิทักษ์ สันรัมย์ หรือบิ๊ก อายุ 35 ปี ชาว ต.หนองบัวบาน อ.หนองวัวซอ จ.อุดรธานี ที่มีอาการทางจิตประสาท และขาดยารักษาอาการอย่างต่อเนื่อง เสพยาบ้าและเหล้าขาวจนเกิดอาการหลอนและคลุ้มคลั่งอาละวาดในมือมีอาวุธมีดทำครัว เจ้าหน้าที่ตำรวจและชาวบ้านได้เข้าระงับเหตุ และช่วยกันวิ่งไล่จับ ก่อนหนุ่มคลั่งจะวิ่งเข้าไปในบ้านของนางจิตต์ นามกระโทก ยายอายุ 74 ปี ซึ่งเป็นป้าแท้ๆ และใช้มีดจี้ป้าเป็นตัวประกันอยู่ภายในบ้านเลขที่ 94 ม.7 ต.หนองบัวบาน ตำรวจเกลี้ยกล่อมอยู่นานเกือบ 1 ชั่วโมง ก่อนตัดสินใจพังประตูเข้าไปช่วยเหลือ หลังจากหลานชายของป้าอีกคนเห็นหนุ่มคลั่งใช้มีดแทงและปากคอป้าบาดเจ็บสาหัส และเสียชีวิตที่โรงพยาบาลหนองวัวซอ ส่วนหนุ่มคลั่งหลังถูกควบคุมตัว ชาวบ้านและญาติที่โกรธแค้น ระงับอารมณ์ไม่อยู่ได้รุมประชาทัณฑ์ ตามที่เสนอข่าวไปแล้วนั้น ต่อมา พล.ต.ต.พิษณุ อุณหเสรี ผบก.ภ.จ.อุดรธานี พ.ต.อ.เศฎฐพงศ์ สุประเพียร ผกก.สภ.หนองวัวซอ พ.ต.ท.สิทธิพงษ์ ปัญจนะ รอง ผกก.สอบสวน สภ.หนองวัวซอ พ.ต.ท.สถิตย์ ชัยธานี สว.สอบสวน สภ.หนองวัวซอ เจ้าของคดี ร่วมกันสอบสวนปากคำ นายพิทักษ์ สันรัมย์ หรือบิ๊ก ผู้ก่อเหตุ ต่อหน้า นางอัมพร ไชยจินดา อายุ 47 ปี ลูกสาวผู้ตาย และเป็นพี่สาวของผู้ก่อเหตุ ก่อนไปก้มกราบพี่สาวเพื่อขออโหสิกรรมในสิ่งที่กระทำลงไป โดยมีเจ้าหน้าที่สำนักงานยุติธรรมจังหวัดอุดรธานี เดินทางมาให้คำแนะนำกับญาติ ในเรื่องสิทธิประโยชน์การเยียวยาเหยื่ออาชญากรรม พล.ต.ต.พิษณุ อุณหเสรี ผบก.ภ.จ.อุดรธานี เปิดเผยว่า จากการสอบสวนปากคำ ผู้ต้องหาให้การรับสารภาพว่า ขอชดใช้กรรมในสิ่งที่ตัวเองได้กระทำ เพราะฤทธิ์ของยาบ้า และน้ำยาเร่งรากมันสำปะหลังที่ใช้ดื่มผสมกับเหล้าขาว ทำให้ขาดสติและเกิดอาการหลอนคลุ้มคลั่งอาละวาด กลัวคนจะมาฆ่าและทำร้าย ประกอบกับผู้ต้องหาเคยมีอาการทางจิตประสาท เมื่อ 5-6 ปี ที่ผ่านมา และไม่กินยารักษาอาการอย่างต่อเนื่อง โดยวันนี้หลังจากประเมินอาการของผู้ต้องหาและสถานการณ์ ทางตำรวจจะไม่ควบคุมผู้ต้องหาไปทำแผนประกอบคำรับสารภาพในที่เกิดเหตุ เนื่องจากผู้ต้องหามีอาการทางจิตประสาท พูดจาไม่ค่อยรู้เรื่อง และเกรงว่าจะถูกรุมประชาทัณฑ์ ซึ่งหลังจากสอบสวนปากคำแล้วเสร็จ ทางตำรวจได้มอบเงินทำบุญช่วยงานศพให้กับญาติผู้ตายจำนวนหนึ่งด้วย ต่อมาเมื่อเวลา 13.00 น. วันเดียวกัน พล.ต.ต.พิษณุ อุณหเสรี ผบก.ภ.จ.อุดรธานี พร้อมคณะ ได้เดินทางไปบ้านที่เกิดเหตุ และเป็นที่ทำการผู้ใหญ่บ้าน เพื่อจุดธูปคาราวะศพผู้ตาย และได้พูดคุยกับ นางสะมาตร ไวยศักดิ์ อายุ 58 ปี น้องสาวผู้ตายและเป็นอาของผู้ต้องหา เพื่อแสดงความเสียใจต่อเหตุการณ์ที่เกิดขึ้น และสอบถามเรื่องราวพฤติกรรมและอาการทางจิตประสาทของผู้ต้องหา ก่อนที่จะก่อเหตุสลดครั้งนี้ และจะมีการฌาปนกิจศพผู้ตาย ช่วงบ่ายของวันพรุ่งนี้ (6 พ.ย.64) ภายในวัดประจำหมู่บ้าน โดยหลังสอบปากคำผู้ต้องหาแล้วเสร็จ ผู้การอุดรฯ ได้มาบ้านที่บ้านของผู้ตาย เพื่อตรวจสอบที่เกิดเหตุเพิ่มเติม จากการพูดคุยกับญาติ ทราบว่านางจิต ได้เลี้ยงดู นายพิทักษ์ หรือนายบิ๊กมาตั้งแต่เล็กหลังพ่อเสียชีวิตตั้งแต่เยาว์วัย และแม่ก็เพิ่งเสียชีวิตไป 1 ปีกว่า โดยนายพิทักษ์ฯ อ้างว่าได้เสพยาบ้า ดื่มเหล้า และดื่มยาเร่งรากมันสำปะหลัง จึงเกิดอาการหลอนขาดสติ ทางเราจึงมาหาพยานหลักฐานในส่วนนี้เพิ่มเติม ญาติบอกว่า นายพิทักษ์ เป็นบุคคลที่น่าสงสาร และอยู่ในการดูแลของผู้ตายและญาติ สาหตุของอาการคลุ้มคลั่งคาดว่า นายพิทักษ์อาจจะมีการเสพยาเสพติดและเหล้ามาก่อนก่อเหตุ ในส่วนเรื่องการดื่มยาเร่งรากนั้น ต้องสอบสวนพยานอีกครั้ง หากพบจะส่งพิสูจน์และตรวจสอบว่ามีสรรพคุณเช่นไรทำให้มีอาการคลุ้มคลั่งรุนแรงแบบนี้ เพื่อให้ประชาชนทั่วไปทราบว่า ยาเร่งรากไม่ควรนำไปดื่ม จนเกิดอาการและเกิดเหตุไม่พึงประสงค์ และแจ้งข้อกล่าวหา ฆ่าผู้อื่นตายโดยเจตนา ดำเนินคดีตามกฎหมายต่อไป -001,https://www.naewna.com/local/613904,2021_11_05
‘อนุทิน’บุกอุดรฯตรวจเยี่ยมการให้บริการฉีดวัคซีน พร้อมสนับสนุนให้ฉีดครบ 100%,อนุทิน บุกอุดรเดินทางมาให้กำลังใจ อสม.และเจ้าหน้าที่ด่านหน้าที่จ.อุดรธาน ตรวจเยี่ยมการให้บริการฉีดวัคซีนโควิด-19 ประชาชนที่จ.อุดรธานี หยอดหวาน หากคนอุดรต้องการวัคซีนพร้อมสนับสนุนวัคซีนให้ประชาชนชาวอุดรฉีดครบ 100% วันที่ 5 พฤศจิกายน 2564 ผู้สื่อข่าวรายงานว่า ที่ศูนย์ฉีดวัคซีนโควิด-19 อาคารกิจกรรมนักศึกษา มหาวิทยาลัยราชภัฎอุดรธานี นายอนุทิน ชาญวีรกุล รองนายกรัฐมนตรีและรมว.สาธารณสุข และคณะ ได้เดินทางมาตรวจเยี่ยมให้กำลังใจเจ้าหน้าที่สาธารณสุขผู้ให้บริการฉีดวัคซีน และพบปะประชาชน สอบถามปัญหาอุปสรรคการดำเนินงาน โดยมีนพ.ปรเมษฐ์ กิ่งโก้ นายแพทย์สาธารณสุขจังหวัดอุดรธานี นายกองเอกปราโมทย์ ธัญญพืช รองผวจ.อุดรธานี นายสามารถ สุวรรณมณี นายอำเภอเมืองออุดรธานี ผศ.จรูญ ถาวรจักร อธิการบดีมหาวิทยาลัยราชภัฎอุดรธานี เจ้าของสถานที่ ให้การต้อนรับ รายงานผลการดำเนินงาน บรรยากาศมีประชาชนทยอยมารับบริการเป็นไปตามมาตรการป้องกันอย่างเคร่งครัด ถือว่าวันนี้ไม่แออัดมากนัก จากนั้น นายอนุทิน ชาญวีรกุล รองนายกรัฐมนตรีและรมว.สาธารณสุข ได้พบปะเจ้าหน้าที่อาสาสมัครสาธารณสุข (อสม.)ของจังหวัดอุดรธานี ซึ่งได้รับวัคซีนเข็มที่ 3 พร้อมกับกล่าวว่า หลังเปิดประเทศ อุดรถือว่าคึกคักที่สุดกว่าหลายจังหวัด รวมถึงกรุงเทพด้วย ทุกคนมีการป้องกัน มีความระมัดระวัง ซึ่งพวกเราก็ต้องช่วยกัน โดยเฉพาะพี่น้อง อสม.นั้นช่วยแบ่งเบาภาระกระทรวงสาธารณสุขไปได้เยอะในหมู่บ้าน ชุมชน ของตนเอง ก็ขอบคุณทุกคน เรื่องค่าตอบแทนที่เพิ่มขึ้นก็จะยังคงอยู่ และจะมีการตอบแทนคุณงามความดีของพวกเราต่อไป รัฐบาลจะพยายามดูแลให้มากที่สุดเท่าที่จะทำได้ เพราะเราทำให้ประชาชนปลอดภัย รับวัคซีนไม่เจ็บไม่ป่วย เศรษฐกิจเดินไปได้ นายอนุทินฯ กล่าวอีกว่า บุคลากรทางการแพทย์ทุกคนทำงานหนักอย่างหามรุ่งหามค่ำตามที่ทุกคนได้รู้ได้เห็น กระทรวงฯก็ต้องดูแล ทุกคนต้องอยู่รอดปลอดภัย ช่วยเขาก็เหมือนช่วยเราด้วย ขณะเดียวกันเจ้าหน้าที่อสม.เองถือว่าเป็นบุคลากรด่านหน้าของกระทรวงสาธารณสุข ต้องได้รับวัคซีนเสริมความปลอดภัยทุกคน เพราะท่านมีพี่น้องประชาชนที่ต้องดูแล ท่านปลอดภัยประชาชนก็ปลอดภัย ก็ต้องไปสร้างความเข้าใจประชาชนเชิญชวนให้มาฉีดวัคซีนให้มากที่สุดเท่าที่จะทำได้ ตอนนี้เท่าที่ทราบชาวอุดรฉีดวัคซีนไปแล้ว 40% แต่หากชาวอุดรต้องการฉีดวัคซีนให้ได้ 100% ตนเองมั่นใจจะหาวัคซีนให้คนอุดรฉีดให้ครบ 100 เพื่อให้เพียงพอกับความต้องการของคนอุดรแน่นอน -007,https://www.naewna.com/local/613902,2021_11_05
สำรวจพบ'เด็กญี่ปุ่น'ป่วย‘โรคคลั่งผอม’เพิ่ม60% ช่วงโควิดระบาด,5 พฤศจิกายน 2564 สื่อท้องถิ่นญี่ปุ่นรายงานว่าจำนวนเด็กหนุ่มสาวที่ได้รับการวินิจฉัยว่าเป็นโรคคลั่งผอมด้วยพฤติกรรมการรับประทานที่ผิดปกติในญี่ปุ่น เพิ่มขึ้นราวร้อยละ 60 ในปีงบประมาณ 2020 เมื่อเทียบกับปีก่อนหน้า ซึ่งคาดว่าเกิดจากความวิตกกังวลและความกดดันที่เพิ่มขึ้นท่ามกลางการระบาดใหญ่ของโรคติดเชื้อไวรัสโคโรนาสายพันธุ์ใหม่ (โควิด-19) ผลสำรวจที่เผยแพร่เมื่อเดือนตุลาคมโดยศูนย์สุขภาพและพัฒนาการเด็กแห่งชาติญี่ปุ่น (NCCHD) พบว่าเด็กชาย 28 คน และเด็กหญิง 230 คน ที่มีอายุต่ำกว่า 20 ปี ได้รับการวินิจฉัยว่ามีภาวะรับประทานอาหารที่ผิดปกติในปีงบประมาณ 2020 ซึ่งนับถึงเดือนมีนาคมที่ผ่านมา เพิ่มขึ้นมากกว่าร้อยละ 60 จากปีก่อนหน้า โดยมีเด็กชาย 9 คน และเด็กหญิง 132 คน เข้ารักษาตัวในโรงพยาบาลด้วยอาการดังกล่าว เพิ่มขึ้นจาก 6 และ 93 คน ตามลำดับ เมื่อเทียบกับปีก่อนหน้า นอกจากนั้นการสำรวจนานสองเดือนที่สิ้นสุดเมื่อเดือนมิถุนายนที่ผ่านมา และเกิดจากความร่วมมือระหว่างศูนย์ฯ กับสถาบันการแพทย์ 26 แห่งใน 19 จาก 47 จังหวัดของญี่ปุ่น ยังพบว่าโรงพยาบาลบางแห่งขาดแคลนเตียงให้บริการผู้ป่วยที่มีภาวะผิดปกติดังกล่าวอย่างรุนแรง แม้จำนวนผู้ป่วยกำลังเพิ่มขึ้นอย่างต่อเนื่อง เนื่องจากเตียงเหล่านี้ถูกนำไปใช้รองรับผู้ป่วยโรคโควิด-19 อนึ่ง โรคคลั่งผอมหรือโรคกลัวอ้วนเกิดจากพฤติกรรมการรับประทานอาหารที่ผิดปกติจนผู้ป่วยมีน้ำหนักตัวต่ำผิดปกติ หวาดกลัวน้ำหนักตัวเพิ่มขึ้น และบิดเบือนการรับรู้เรื่องน้ำหนักตัว ซึ่งอาจนำไปสู่ภาวะคุกคามชีวิตหรือเสียชีวิตได้ เจ้าหน้าที่ศูนย์ฯ เชื่อว่าการเพิ่มขึ้นของเด็กหนุ่มสาวที่ถูกวินิจฉัยว่าเป็นโรคคลั่งผอม มีสาเหตุมาจากการระบาดใหญ่ของโรคโควิด-19 ซึ่งส่งผลให้ชีวิตการเรียนของนักเรียนประถม มัธยมต้น และมัธยมปลายต้องหยุดชะงักลง นำพาให้เกิดความตึงเครียดและความวิตกกังวลยิ่งขึ้น ขณะผลสำรวจอื่นๆ ของศูนย์ฯ ยังพบเด็กหนุ่มสาวจำนวนมากกังวลและไม่พอใจกับชีวิตการเรียนหลังจากเกิดโรคระบาดใหญ่ โดยเด็กชายชั้นประถมศึกษาปีที่ 5 แสดงความสงสัยว่าผู้คนจะต้องใช้ชีวิตอยู่แต่ในบ้านและไม่ทำอะไรเลยหรือไม่ ขณะเด็กหญิงชั้นมัธยมศึกษาปีที่ 2 กล่าวว่าต้องการใช้ชีวิตอย่างปกติสุขโดยเร็วที่สุด อนึ่ง ศูนย์ฯ แนะนำว่าควรมีสถาบันการแพทย์ที่สามารถรักษาผู้ป่วยที่มีความผิดปกติด้านการรับประทานอาหารเพิ่มขึ้น พร้อมเรียกร้องพ่อแม่ผู้ปกครองและโรงเรียนให้ความสนใจกับเด็กๆ ที่ประสบปัญหาการลดน้ำหนัก และส่งพวกเขาไปยังโรงพยาบาลก่อนที่สุขภาพจะย่ำแย่ลง . (010),https://www.naewna.com/inter/613901,2021_11_05
'สุดารัตน์'โชว์วิสัยทัศน์! เล็งตั้ง'กองทุนคนตัวเล็ก'ช่วยแก้ปัญหา คนมีหนี้นอกระบบ,"หญิงหน่อย โชว์วิสัยทัศน์ เตรียมปล่อยคาราวาน77จว.ฟังเสียงชาวบ้าน ปลดปล่อยพันธการราชการ สร้างอำนาจ ปชช.ซุ่มร่างกม.พักใช้กม.1.5พันฉบับ หนุนประชาชนทำมาหากิน เมื่อวันที่ 5 พ.ย.64 คุณหญิงสุดารัตน์ เกยุราพันธุ์ ประธานพรรคไทยสร้างไทย ร่วมแสดงวิสัยทัศน์ในงาน ท้าเปลี่ยนประเทศไทย 2565 โดยมีนักการเมือง และประชาชนทุกช่วงวัยให้ความสนใจอย่างคึกคัก ณ ห้องประชุมใหญ่ข่าวสดมติชน คุณหญิงสุดารัตน์ กล่าวว่าพรรคไทยสร้างไทย ก่อกำเนิดขึ้น เพื่อเป็นพรรคการเมืองที่เป็นสถาบันการเมือง ที่ประชาชนเป็นเจ้าของไม่ใช่ของใครคนใดคนหนึ่ง แต่จะเป็นพื้นที่สำหรับคนทุกช่วงวัย เข้ามาทำงานเพื่อคนตัวเล็กที่ถูกกดทับจากรัฐราชการอำนาจนิยมและที่สำคัญพรรคไทยสร้างไทย มีจุดยืนจะไม่รับใช้การสืบทอดอำนาจเผด็จการ ทั้งนี้ ผู้นำที่ดีต้องรับฟังประชาชนในแต่ละพื้นที่ว่าต้องการอะไร แล้วนำมาแปรเปลี่ยนเป็นนโยบายที่สอดคล้องในแต่ละพื้นที่ โดย เตรียมจัดคาราวานสร้างไทย เพื่อฟังเสียงของประชาชนทั้ง 77 จังหวัดทั่วประเทศ การที่จะสามารถเปลี่ยนแปลงประเทศไทยได้ ต้องเริ่มจากการ ปลดปล่อยประชาชนจากพันธนาการของรัฐราชการ และสร้างอำนาจให้กับประชาชนโดยเฉพาะคนตัวเล็ก สร้างสภาหมู่บ้าน ในการมีอำนาจตัดสินใจการพัฒนาชุมชน เพื่อขจัดอุปสรรคที่ขัดขวางการทำมาหากินโดยสุจริตของประชาชน และต้องร่วมกันผลักดันให้มีรัฐธรรมนูญฉบับประชาชนที่แท้จริง และต้องมีบทบัญญัติที่ถือว่าการรัฐประหารล้มล้างรัฐธรรมนูญ ต้องไม่ได้รับนิรโทษกรรม และต้องมุ่งมั่นเปลี่ยนรัฐราชการที่กดหัวประชาชน เป็นรัฐประชาชนที่บริการประชาชน คุณหญิงสุดารัตน์ กล่าวต่ออีกว่า พรรคไทยสร้างไทยได้ยกร่างกฎหมายหลักที่จำเป็นเพื่อ การปลดปล่อยและสร้างอำนาจให้กับประชาชนอย่างเป็นระบบ โดยร่างกฎหมายเกี่ยวกับการพักใช้กฎหมายเกี่ยวกับการอนุมัติ อนุญาตไว้ชั่วคราว ประมาณ 1,500 กว่าฉบับเป็นเวลา 3 ปี คงเหลือแต่กฎหมายที่จำเป็นและส่งผลกระทบต่อประชาชนให้ไม่เกิน 100 ฉบับ เพื่อให้ประชาชนทำมาหากินได้ โดยไม่ต้องรอการอนุมัติ รอการอนุญาตที่ล่าช้า ซึ่งหลายเรื่องเป็นสิ่งที่ไม่จำเป็น และจะกิโยตินกฎหมายที่ล้าสมัยควบคู่กันไป พรรคไทยสร้างไทย ให้ความสำคัญกับประชาชนคนตัวเล็กได้เข้าถึงแหล่งทุนอย่าง SMEsกว่า 3 ล้านราย ซึ่งจ้างงานกว่า 13 ล้านคน สร้าง GDP ถึง 35 % แต่เข้าถึงแหล่งทุน ในระบบธนาคารเพียง 10 % เท่านั้น และจะสร้างกองทุนSMEs เพื่อให้ SMEs อีก 90% เข้าถึงแหล่งทุนดอกเบี้ยต่ำ รวมทั้งกองทุน Start Up เพื่อให้โอกาสคนรุ่นใหม่ได้มีโอกาสตั้งตัว ,กองทุนธุรกิจท่องเที่ยว ที่มีคนเกี่ยวข้องหลายสิบล้านคน อีกทั้งธุรกิจท่องเที่ยวยังสร้างรายได้ 15% ของ GDP ,กองทุนวิสาหกิจชุมชน เพื่อโอกาสของเกษตรกรและลูกหลานเกษตรกรได้มีทุนทำธุรกิจบนพื้นที่และภูมิปัญญาของตัวเอง ทั้งการแปรรูปสินค้าการต่อยอด OTOP และที่สำคัญคือกองทุนคนตัวเล็กที่ขณะนี้มีหนี้ครัวเรือนสูงถึง 90 % ของ GDP กำลังขาดสภาพคล่องอย่างหนัก ต้องกู้เงินนอกระบบ โดยคนตัวเล็กในกลุ่มนี้มีสูงถึง 36 ล้านคน แบ่งเป็นผู้มีรายได้น้อยไม่ถึง 20,000 บาท ต่อเดือน 8 ล้านคน ผู้ไม่มีหลักฐานแสดงรายได้ อีก 28 ล้านคน นอกจากต้องเผชิญกับวิกฤตภายในประเทศแล้ว ไทยกำลังเผชิญกับวิกฤตของโลกอีกด้วย ทั้งวิกฤตโรคระบาด วิกฤตเทคโนโลยี และวิกฤตสิ่งแวดล้อม รวมถึงการเปลี่ยนแปลงสภาพภูมิอากาศ ที่ทำให้ความสามารถในการแข่งขันของประเทศไทยลดลง ดังนั้นต้องพลิกวิกฤตเหล่านี้ ให้เป็นโอกาสของประเทศไทย เพื่อแสวงหาฐานรายได้ใหม่ เราจะสร้างประเทศไทยให้มีพื้นฐานที่แข็งแกร่งกว่าเดิม เพราะไทยมีความสามารถที่จะเป็นศูนย์กลางอาหารปลอดภัย ป้อนขายคนทั้วโลก ศูนย์กลางสุขภาพ Spa and Wellnessและศูนย์การท่องเที่ยว รวมถึงเป็นศูนย์กลางการคมนาคมและโลจิสติกส์ในภูมิภาคเอเชีย เนื่องจากความได้เปรียบด้านภูมิศาสตร์ ที่เชื่อมสู่ทั่วโลกระหว่างตะวันออกและตะวันตก ทั้งทางบก ทั้งทางเรือ และทั้งทางอากาศ โดยเชื่อมทั้งมหาสมุทรอินเดียและมหาสมุทรแปซิฟิก ดังนั้น การสร้างรถไฟความเร็วสูงทางคู่ทั่วประเทศ กับเขตเศรษฐกิจพิเศษ จึงมีความเป็นจำเป็น และจะหนุนนำให้ประเทศไทยเป็น Inland Hub ในภูมิภาคเอเชียได้ นอกจากนี้ ต้องเร่งขับเคลื่อนเศรษฐกิจดิจิทัล(Digital Economy) และเศรษฐกิจสร้างสรรค์(Creative Economy) ด้วยเทคโนโลยี Blockchain AR VR IOT และอื่นๆ เพื่อเพิ่มขีดความสามารถการแข่งขันของประเทศไทย ////",https://www.naewna.com/politic/613899,2021_11_05
เปิดคำวินิจฉัยศาลรธน.ฉบับเต็ม! คดีลงโทษจำคุก'เบญจา-ณัฐชนน'แกนนำกลุ่มสามนิ้ว,วันที่ 5 พฤศจิกายน 2564 เว็บไซต์ราชกิจจานุเบกษา เผยแพร่ คำวินิจฉัยเรื่อง ประมวลกฎหมายวิธี พิจารณาความแพ่ง มาตรา 33ขัดหรือแย้งต่อรัฐธรรมนู ญ มาตรา 26หรือไม่ ศาลอาญาส่งคําโต้แย้งของผู้ ถูกกล่าวหา รวม 2คําร้อง (นางสาวเบนจา อะปัญ ผู้ถูกกล่าวหา ในคดีอาญาหมายเลขดําที่ ลศ 6/2564และ นายณัฐชนน ไพโรจน์ ผู้ถูกกล่าวหาในคดีอาญา หมายเลขดําที่ ลศ 8/2564) เพื่อขอให้ศาลรัฐธรรมนูญวิ นิจฉัยตามรัฐธรรมนู ญ มาตรา 212ข้อเท็จจริงตามหนังสือส่งคําโต้แย้งของผู้ ถูกกล่าวหาทั้งสองคําร้องและเอกสารประกอบ สรุปได้ ดังนี้,https://www.naewna.com/politic/613898,2021_11_05
จับ'เสี่ยโจ้'เจ้าพ่อน้ำมันเถื่อนซุกย่านห้วยขวาง เตรียมขยายผลลุยยึดทรัพย์,"จับเสี่ยโจ้ ปัตตานีเจ้าพ่อค้าน้ำมันเถื่อนคนดัง หลังหลบหนีคดีเกือบ 10 ปีมากบดานย่านห้วยขวาง พบรายชื่อลูกค้าน้ำมันเถื่อนหลากหลายวงการ เตรียมขยายผลตรวจสอบทรัพย์สินและยึดทรัพย์ ด้าน ผบช.ก.สั่งตั้งคณะทำงานสางคดีทั้งเก่า และใหม่เครือข่ายทั้งหมด เมื่อเวลา 11.30 น. วันที่ 5 พฤศจิกายน 2564 ที่ กองบังคับการปราบปราม(บก.ป.) พล.ต.ท.จิรภพ ภูริเดช ผบช.ก. พร้อมด้วย พล.ต.ต.สันติ ชัยนิรามัย รอง ผบช.ก. พล.ต.ต.มนตรี เทศขัน ผบก.ป. พล.ต.ต.พุฒิเดช บุญกระพือ ผบก.ปอศ. พ.ต.อ.วิจักขณ์ ตารมย์ ผกก.สสน.บก.ป.พ.ต.อ.พรศักดิ์ เลารุจิลาลัย รอง ผบก.ป. พ.ต.ท.ภัทราวุธ อ่อนช่วย รอง ผกก.สสน.บก.ป. แถลงผลร่วมกันจับกุมนายสหชัย เจียรเสริมสิน อายุ 53 ปี หรือ เสี่ยโจ้ ปัตตานี เจ้าพ่อค้าน้ำมันเถื่อนภาคใต้ ผู้ต้องหาตามหมายจับศาลจังหวัดสงขลาที่ จ.60/2564 ลงวันที่ 23 ก.พ. 2564 ข้อหา ร่วมกันฟอกเงิน พล.ต.ท.จิรภพ กล่าวว่า คดีนี้สืบเนื่องจากเมื่อปี 2555 เจ้าหน้าที่กองอำนวยการรักษาความมั่นคงภายในราชอาณาจักร หรือ กอ.รมน.ได้จับกุมเสี่ยโจ้ ที่จังหวัดปัตตานี พร้อมกับยึดของกลาง เป็นเงินสด 46 ล้านบาท น้ำมัน 2,000 ลิตร แต่ไปพบหลักฐานการซื้อขายน้ำมันเถื่อน จำนวน 500 ล้านลิตร และบัญชีจ่ายส่วยให้กับเจ้าหน้าที่หลายหน่วยงาน จึงดำเนินคดีเรื่องการค้าน้ำมันเถื่อน จากนั้นก็ได้ดำเนินคดีเพิ่มเติม ในความผิด พ.ร.บ.ฟอกเงิน เนื่องจากการค้าน้ำมันเถื่อน เข้าข่ายความผิดมูลฐาน ซึ่งได้ออกหมายจับเสี่ยโจ้ในเวลาต่อมา แต่เสี่ยโจ้หลบหนีมาโดยตลอด ล่าสุดสืบทราบว่าเสี่ยโจ้ ใช้หนังสือเดินทางประเทศกัมพูชา เข้ามากบดานอยู่ย่านห้วยขวาง จึงวางแผนเข้าจับกุม อย่างไรก็ตาม จะรวบรวมพยานหลักฐานเสนอ ปปง.ให้ยึดทรัพย์เสี่ยโจ้ต่อไป เนื่องจากเป็นความผิดตาม พ.ร.บ.ฟอกเงิน สำหรับ เสี่ยโจ้ ถือเป็นตัวการสำคัญขบวนการค้ามันเถื่อนรายใหญ่ระดับประเทศ โดยทำธุรกิจค้าไม้และต่อเรือบังหน้า ซึ่งเคยตกเป็นผู้ต้องหาคดีปลอมแปลงดวงตาประทับไม้เพื่อนำเข้ามาในราชอาณาจักรเมื่อปี 2557 ซึ่งได้หลบหนีโทษจำคุกตามคำพิพากษาของศาล ส่วนความเชื่อมโยงของขบวนการค้าน้ำมันเถื่อนของเสี่ยโจ้ จากการตรวจสอบพบบัญชีส่วยน้ำมันเถื่อนมีทั้ง ชื่อ หมายเลขโทรศัพท์ และเลขบัญชีโอนเงินของบุคคลต่างๆ หลากหลายวงการอย่างชัดเจน หนึ่งในนั้นยังมีตำรวจเครือข่ายของ พล.ต.ท.พงศ์พัฒน์ ฉายาพันธ์ อดีตผู้บัญชาการตำรวจสอบสวนกลางด้วย ที่ผ่านมาเจ้าหน้าที่ตำรวจมีการสืบสวนติดตามเสี่ยโจ้มาโดยตลอด เนื่องจากถือว่าเป็นขาใหญ่ในวงการ พบประวัติมีการเดินทางเข้าออกประเทศเพื่อนบ้านบ่อยครั้งจึงหาตัวยาก จากการตรวจสอบในตัวเสี่ยโจ้ พบว่ามีการใช้หนังสือเดินทางประเทศกัมพูชา ซึ่งตำรวจอยู่ระหว่างตรวจสอบอย่างละเอียดว่าเป็นหนังสือเดินทางจริงหรือไม่ จากนี้จะนำตัวส่ง ปอศ. ดำเนินคดีตามกฎหมาย นอกจากนี้ยังได้มีคำสั่งตั้งคณะทำงานเพื่อไปดำเนินคดีกับผู้ค้าน้ำมันเถื่อนทั้งคดีเก่าและใหม่จะมีการขยายผลตรวจสอบทรัพย์สิน คดีฟอกเงิน ดำเนินการอย่างละเอียดทั้งหมด ส่วนเสี่ยโจ้จะมีส่วนเกี่ยวกับกับขบวนการน้ำมันเถื่อนที่เจ้าหน้าที่ บก.รน. จับได้เมื่อเดือน ต.ค. ที่ผ่านมาหรือไม่นั้น อยู่ระหว่างการตรวจสอบความเชื่อมโยงให้แน่ชัดพล.ต.ท.จิรภพ กล่าว -001",https://www.naewna.com/local/613894,2021_11_05
โควิด-19ฉุด‘คนผิวดำ-ลาติน’ในสหรัฐ เจอปัญหาการเงินร้ายแรง,5 พฤศจิกายน 2564 สำนักข่าวต่างประเทศรายงาน สถานีวิทยุสาธารณะแห่งชาติสหรัฐฯ (NPR) รายงานว่าการระบาดใหญ่ของโรคติดเชื้อไวรัสโคโรนาสายพันธุ์ใหม่ (โควิด-19) ก่อให้เกิดปัญหาทางการเงินอย่างร้ายแรงต่อครัวเรือนในสหรัฐฯ โดยเฉพาะอย่างยิ่งในหมู่คนผิวดำ คนลาติน และชนพื้นเมืองอเมริกัน บทความบนเว็บไซต์สถานีฯ อ้างผลสำรวจร่วมโดยสถานีฯ มูลนิธิโรเบิร์ตวูดจอห์นสัน (RWJF) และวิทยาลัยสาธารณสุข ที เอช ชาน ฮาร์วาร์ด ซึ่งชี้ว่าคนผิวดำและคนลาตินเผชิญปัญหาทางการเงินอย่างร้ายแรงมากกว่าร้อยละ 55 สูงกว่าครัวเรือนคนผิวขาว ซึ่งอยู่ที่ร้อยละ 29 ในช่วงหลายเดือนที่ผ่านมา สำหรับภาพรวม การสำรวจพบร้อยละ 38 ของครัวเรือนทั่วสหรัฐฯ ต่างประสบปัญหาทางการเงินร้ายแรงในช่วงเวลาเดียวกัน ครัวเรือนสหรัฐฯ ราวร้อยละ 19 สูญเสียเงินออมทั้งหมดระหว่างการระบาดใหญ่ของโรคโควิด-19 แต่อัตราดังกล่าวสูงถึงร้อยละ 31 ในหมู่ครัวเรือนคนผิวดำ และร้อยละ 25 ในครัวเรือนคนลาตินและชนพื้นเมืองอเมริกัน . (010),https://www.naewna.com/inter/613897,2021_11_05
รวบสาวแสบแฮกไลน์สวมรอยยืมเงิน ทำมาเป็นปี เลือกเหยื่อเป็นคนสูงอายุ,รวบสาวแสบหาเหยื่อตามโซเชี่ยล แฮกไลน์ยืมเงิน พบหลอกเหยื่อมาแล้วหลายราย 5 พ.ย.64ตำรวจสอบสวนกลาง โดยกองบังคับการปราบปราม (บก.ป.) ติดตามสืบสวนกรณีมีญาติผู้เสียหาย ถูกคนร้ายแฮกไลน์ สวมรอยออกอุบายขอรหัส OTP ติดต่อมาขอยืมเงิน จนผู้เสียหายหลงเชื่อโอนเงินไปให้ ต่อมาทราบว่าถูกหลอกจึงได้แจ้งความดำเนินคดี เจ้าหน้าที่ตำรวจจึงทำการสืบสวนติดตาม จนกระทั่งพบว่าคนร้ายคือ น.ส.ปัทมาฯ อายุ 31 ปี ซึ่งผู้ต้องหาได้ออกอุบายโทรศัพท์ไปขอรหัส otp กับเหยื่ออีกหลายราย โดยจะหาเหยื่อตามสื่อต่างๆทางโซเชียล เน้นที่ผู้สูงวัย จากนั้นจะทำการแฮกไลน์ สวมรอยเป็นเหยื่อแล้วส่งข้อความยืมเงินบุคลต่างๆที่อยู่ในบัญชีรายชื่อ เบื้องต้นรับสารภาพว่าก่อเหตุมานานเกือบปี กองปราบจึงขอเตือนภัยจากการใช้รหัส OTP ในการทำธุรกรรมทางการเงิน โดยแนะนำให้ทุกท่านทำการกรอกรหัส OTP ด้วยตนเอง และเก็บรักษาเป็นความลับไม่บอกแก่รหัส OTP แก่ผู้อื่น กรณีมีพิรุธสงสัยเกี่ยวกับธุรกรรมทางการเงินควรแจ้งให้เจ้าหน้าที่ที่เกี่ยวข้องตรวจสอบ หากท่านใดตกเป็นเหยื่อของผู้ต้องหารายนี้ สามารถนำพยานหลักฐานเข้าร้องทุกข์ต่อเจ้าหน้าที่ตำรวจเพื่อดำเนินคดีกับผู้ต้องหาตามกฎหมาย -001,https://www.naewna.com/local/613891,2021_11_05
'ปวีณา'ลงพื้นที่! แจ้งจับพ่อลวงลูกสาววัย 16 บังคับกินยาบ้า-พยายามข่มขืน,"วันที่ 5 ตุลาคม 2564 เวลา 16.00 น.นางปวีณา หงส์สกุล ประธานมูลนิธิปวีณาหงสกุลเพื่อเด็กและสตรี ได้เดินทางมาที่ สภ.เกาะจันทร์ พร้อมกับ นางเอ (นามสมมุติ ) พร้อมด้วยนางสาว บี (นามสมมุติ ) อายุ 16 ปี สองแม่ลูกเข้าพบกับ พ.ต.อ.กรวัฒน์ หาญประดิษฐ์ รองผู้บังคับการตำรวจภูธรจังหวัดชลบุรี พ.ต.อ.ศิระ กิจสถาน ผกก.สภ.กาะจันทร์ หลังจากนางสาวบี ได้ถูกพ่อแท้ๆ คือ นายอดิศักดิ์ อายุ 43 ปี ลวงไปในป่าละเมาะข้างทาง พื้นที่ หมู่ที่ 5 ต.เกาะจันทร์ อ.เกาะจันทร์ จังหวัดชลบุรี บังคับให้กินยาบ้า 2 เม็ด และลวนลามข่มขู่ พร้อมกับจะให้เงิน 1,500 บาท จนนางสาวบีกลัว ได้ถอดเสื้อ แต่จังหวะนั้นสบโอกาส วิ่งหนีออกมาบ้านปู่กับย่า ที่ห่างจากที่เกิดเหตุประมาณ 3 กิโลเมตร ในเบื้องต้น ทางพนักงานสอบสวน ขออนุมัติจากศาลจังหวัดชลบุรี ออกหมายจับ ขณะเข้าไปจับกุม นายอดิศักดิ์ ได้ไหวตัวทันหลบหนีไปได้ หลังจากนั้น นางสาวบี ได้พานางปวีณา หงส์สกุล ประธานมูลนิธิและเจ้าหน้าที่ตำรวจ ไปชี้จุดเกิดเหตุซึ่งเกิดขึ้นช่วงกลางดึก คืนวันที่ 31 ต.ค.64 โดย นายอดิศักดิ์ฯ ได้ขี่รถจักรยานยนต์ มารับที่บ้านปู่กับย่า อ้างว่าจะพาไปเที่ยวทะเล แต่กับพามาก่อเหตุดังกล่าว ด้านทางนางปวีณา หงส์สกุล ประธานมูลนิธิฯ เล่าว่า แม่กับพ่อของเด็กได้แยกทางกัน ตั้งแต่ลูกสาวยังเล็ก อายุ 3 ขวบ และพามาอยู่ที่กรุงเทพมหานคร พอลูกสาวโต ก็จะเวียนมาหาปู่กับย่าบ้าง วันเกิดเหตุ ลูกสาวได้ลงมาพบกับปู่ย่า แต่ไม่คิดว่าคนที่เป็นพ่อแท้ๆ จะลวงลูกสาวตัวเองไปหวังข่มขืน หลังจากลูกสาวกลับไป และเล่าให้แม่ฟัง จึงเดินทางไปขอความช่วยเหลือจากมูลนิธิปวีณาหงสกุลเพื่อเด็กและสตรี ให้ประสานตำรวจจับ นายอดิศักดิ์ ดำเนินคดี ซึ่งในคดีนี้ เด็กยังไม่โดนข่มขืน แต่ทางผู้เป็นแม่กลัวว่าผู้เป็นพ่อจะทำร้ายลูกสาวอีก หลังจากนำเด็กไปตรวจร่างกายที่สถาบันธัญรักษ์ พบสาร Methanphet ในร่างกาย ด้าน พ.ต.อ.กรวัฒน์ หาญประดิษฐ์ รอง ผบก.ภ.จว.ชลบุรี ทราบเรื่องได้ให้เจ้าหน้าที่ตำรวจ สภ.เกาะจันทร์ ติดตามจับกุม หลังจากที่ศาลออกหมายจับแล้ว แต่นายอดิศักดิ์ฯ ไหวตัวทัน หลบหนีไปก่อนหน้านี้แล้ว แต่คาดว่าจะสามารถจับกุมตัวได้ในเร็วๆ นี้ เบื้องต้นได้ตั้งข้อหา กระทำชำเรากับคนอายุต่ำกว่า 15 ปี ( ผู้สืบสันดาน ) ข่มขืนใจกระทำการใดๆ หรือ ไม่กระทำการใดๆ พาผู้อื่นไปกระทำอนาจาร โดยใช้อุบาย ใช้กำลังทำร้ายผู้อื่น ไม่ถึงกับเป็นเหตุให้ถึงกับอันตรายแก่ กายและจิตใจ -007",https://www.naewna.com/local/613890,2021_11_05
'ในหลวง-พระราชินี'พระราชทานพระบรมราชวโรกาส  ให้ทูตต่างประเทศประจำประเทศไทย เฝ้าฯถวายพระราชสาส์นตราตั้ง,'ในหลวง-พระราชินี'พระราชทานพระบรมราชวโรกาส ให้ทูตต่างประเทศประจำประเทศไทย เฝ้าฯถวายพระราชสาส์นตราตั้งและอักษรสาส์นตราตั้ง 5 พฤศจิกายน 2564เวลา17.58 น.พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จออก ณ พระที่นั่งอัมพรสถาน พระราชวังดุสิต พระราชทานพระบรมราชวโรกาสให้ เอกอัครราชทูตต่างประเทศประจำประเทศไทย เฝ้าทูลละอองธุลีพระบาท ถวายพระราชสาส์นตราตั้ง และอักษรสาส์นตราตั้ง ตามลำดับดังนี้ นายมาร์ก กุดดิง (Mr. Mark Gooding) ซึ่งมีถิ่นพำนักอยู่ที่กรุงเทพมหานคร เฝ้าทูลละอองธุลีพระบาท ถวายพระราชสาส์นตราตั้ง เป็นเอกอัครราชทูตวิสามัญผู้มีอำนาจเต็มแห่งสหราชอาณาจักรประจำประเทศไทย นายคินซัง ดอร์จิ (Mr. Kinzang Dorji) ซึ่งมีถิ่นพำนักอยู่ที่กรุงเทพมหานคร เฝ้าทูลละอองธุลีพระบาท ถวายพระราชสาส์นตราตั้ง เป็นเอกอัครราชทูตวิสามัญผู้มีอำนาจเต็มแห่งราชอาณาจักรภูฏานประจำประเทศไทย นายหาน จื้อเฉียง (Mr. Han Zhiqiang) ซึ่งมีถิ่นพำนักอยู่ที่กรุงเทพมหานคร เฝ้าทูลละอองธุลีพระบาท ถวายอักษรสาส์นตราตั้ง เป็นเอกอัครราชทูตวิสามัญผู้มีอำนาจเต็มแห่งสาธารณรัฐประชาชนจีนประจำประเทศไทย นายซาฮิบซาดา อาห์เมด คาน (Mr. Sahebzada Ahmed Khan) ซึ่งมีถิ่นพำนักอยู่ที่กรุงเทพมหานคร เฝ้าทูลละอองธุลีพระบาท ถวายอักษรสาส์นตราตั้ง เป็นเอกอัครราชทูตวิสามัญผู้มีอำนาจเต็มแห่งสาธารณรัฐอิสลามปากีสถานประจำประเทศไทย นายเดวิด เดลี (Mr. David Daly) ซึ่งมีถิ่นพำนักอยู่ที่กรุงเทพมหานคร เฝ้าทูลละอองธุลีพระบาท ถวายอักษรสาส์นตราตั้ง เป็นเอกอัครราชทูตวิสามัญผู้มีอำนาจเต็มแห่งสหภาพยุโรปประจำประเทศไทย นายจูแซ บอร์เจช ดุช ซังตุช จูนียอร์ (Mr. José Borges dos Santon Júnior) ซึ่งมีถิ่นพำนักอยู่ที่กรุงเทพมหานคร เฝ้าทูลละอองธุลีพระบาท ถวายอักษรสาส์นตราตั้ง เป็นเอกอัครราชทูตวิสามัญผู้มีอำนาจเต็มแห่งสหพันธ์สาธารณรัฐบราซิลประจำประเทศไทย,https://www.naewna.com/royal/613889,2021_11_05
"'อิสราเอล'พบ'แหวนทองคำ'ฝังอเมทิสต์ อายุเก่าแก่1,300ปี (ภาพชุด)","5 พฤศจิกายน 2564 สำนักข่าวซินหัวรายงาน องค์การโบราณวัตถุอิสราเอล (IAA) เผยว่าคณะนักโบราณคดีชาวอิสราเอลค้นพบ แหวนทองคำ ที่มีอายุมากกว่า 1,300 ปี แหวนทองคำ น้ำหนัก 5.11 กรัม ซึ่งฝังซิลิกาสีม่วงที่มีชื่อเรียกว่า อเมทิสต์ (Amethyst) ถูกขุดพบในแหล่งขุดค้นของเมืองยาฟเนทางตอนกลางของอิสราเอล คณะนักโบราณคดีชี้ว่าอเมทิสต์สามารถนำไปใช้ประโยช์ได้หลากหลาย ซึ่งรวมถึงป้องกันผลข้างเคียงจากการดื่มและอาการเมาค้าง การขุดพบครั้งนี้เป็นเรื่องน่าสนใจ เพราะแหวนวงดังกล่าวถูกขุดพบที่โรงงานไวน์ขนาดใหญ่ที่สุดในโลก ซึ่งมีชื่อเสียงมาตั้งแต่ยุคไบแซนไทน์ (Byzantine) คณะนักโบราณคดีเสริมว่าแหวนทองคำฝังหินอัญมณีอเมทิสต์เป็นที่รู้จักกันดีในโลกโรมัน และอาจเป็นไปได้ว่าแหวนวงนี้เป็นของชนชั้นสูงที่อาศัยอยู่ในเมืองตั้งแต่ช่วงคริสต์ศตวรรษที่ 3 . (010)",https://www.naewna.com/inter/613885,2021_11_05
