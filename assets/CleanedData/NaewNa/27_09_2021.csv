title,summary,link,published
ให้ภาพเล่าเรื่อง... ทหารจิตอาสาอุ้มคุณยาย รับ-ส่งปชช.กลับบ้าน,"ให้ภาพเล่าเรื่อง... ทหารจิตอาสาอุ้มคุณยาย รับ-ส่งปชช.กลับบ้านพัก หลังน้ำท่วมสูง26 ก.ย.64 กำลังพลชุดบรรเทาสาธารณภัย พร้อมด้วยยุทโธปกรณ์ จากกองพันส่งกำลังและบริการที่ 23 กองบัญชาการช่วยรบที่ 3 ลงพื้นที่ช่วยเหลือประชาชนที่ประสบเหตุอุทกภัยน้ำท่วมฉับพลัน ด้วยการกรอกกระสอบทรายเพื่อนำไปทำแนวกั้นทางน้ำในพื้นที่บ้านนากลาง หมู่ที่ 7 ตำบลบางขลัง อำเภอสวรรคโลก จังหวัดสุโขทัย รวมทั้งนำกำลังพลประจำรถครัวสนาม พร้อมทหารจิตอาสาพระราชทาน ออกตั้งโรงครัวสนามประกอบอาหารปรุงสุก ร่วมกับ ศูนย์ป้องกันและบรรเทาสาธารณภัย เขต 9 พิษณุโลก เพื่อแจกจ่ายมอบอาหารปรุงสุกใหม่ให้กับประชาชนที่ประสบภัยน้ำท่วมฉับพลันในพื้นที่ตำบลบ้านซ่าน ณ วัดบ้านซ่าน ตำบลบ้านซ่าน อำเภอศรีสำโรง จังหวัดสุโขทัย ซึ่งได้จัดทำเป็นข้าวกล่องแจกจ่าย จำนวน 1,000 กล่องรวมทั้ง กองพันซ่อมบำรุงที่ 23 กองบัญชาการช่วยรบที่ 3 จัดกำลังพลชุดบรรเทาสาธารณภัย และชุดปฏิบัติการกิจการพลเรือน ขุนอาสา338 พร้อมด้วยยุทโธปกรณ์ ร่วมกับ องค์การบริหารส่วนตำบลวังใหญ่,ผู้นำชุมชน ,มูลนิธิกู้ภัยและประชาชนในพื้นที่ ดำเนินการ กรอกกระสอบทราย ขนกระสอบทรายกั้นน้ำไม่ให้ไหลเข้าวัดเตว็ดใน หมู่ 4 ตำบลวังใหญ่ อำเภอศรีสำโรง จังหวัดสุโขทัย และ ติดตั้งเครื่องสูบน้ำ ไม่ให้น้ำท่วมพื้นที่สำคัญของวัดเตว็ดใน นอกจากนี้ กองพันทหารเสนารักษ์ที่ 23 กองบัญชาการช่วยรบที่ 3 จัดกำลังพลชุดบรรเทาสาธารณภัย และจิตอาสาภัยพิบัติ ดำเนินการรับ - ส่งประชาชนที่มีความประสงค์จะเดินทางจากบริเวณเชิงสะพานพระร่วง ไปยัง ห้างสรรพสินค้า บิ๊กซี ซูเปอร์เซ็นเตอร์ สุโขทัย อำเภอเมือง จังหวัดสุโขทัยรวมทั้งกำลังพลทหารจิตอาสาภัยพิบัติ ได้ดำเนินการรับ - ส่งผู้ป่วยจากโรงพยาบาลสุโขทัย เพื่อส่งกลับบ้านพักอาศัยบริเวณใกล้ห้างสรรพสินค้า บิ๊กซี ซุปเปอร์เซ็นเตอร์ สุโขทัย โดยคุณป้าซึ่งเป็นผู้ป่วยรายดังกล่าว เมื่อลงจากรถบรรทุกที่หน่วยทหารนำมาบริการอำนวยความสะดวกรับ - ส่งผู้ป่วย และประชาชนในพื้นที่ประสบอุทกภัยแล้วนั้น ทหารจิตอาสานายหนึ่งได้ลงมาอุ้มคุณป้า เดินลุยฝ่ากระแสน้ำที่ท่วมขังสูง ไปส่งที่บ้านพักอาศัยอย่างปลอดภัย และนอกจากพี่ๆ ทหาร จะขับรถรับ - ส่งประชาชนที่ต้องการเดินทางไปยังจุดต่างๆ ในพื้นที่เขตเทศบาลเมืองสุโขทัยธานี แล้ว ยังรับคุณแม่ที่อุ้มลูกน้อยส่งถึงที่หมายอย่างปลอดภัย ด้วยความรักและห่วงใยต่อประชาชนในยามสถานการณ์ที่ยากลำบากนี้. -008",https://www.naewna.com/likesara/604839,27_09_2021
เพิ่มโอกาสค้าขาย! 'สมาคมภัตตาคารไทย'ร้องนายกฯ ขอปิดร้านอาหาร 4 ทุ่ม,เมื่อวันที่ 26 กันยายน 2564 นางฐนิวรรณ กุลมงคล นายกสมาคมภัตตาคารไทย ได้ทำหนังสือยื่นถึง พล.อ.ประยุทธ์ จันทร์โอชา นายกรัฐมนตรี ในฐานะผู้อำนวยการศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค. โดยขอเสนอให้พิจารณาปิดร้านอาหารเป็น 22.00 น.โดยมีเนื้อหาดังต่อไปนี้,https://www.naewna.com/local/604836,27_09_2021
นทท.แห่เช็คอินจุดไฮไลท์ 'ถนนเลข 3' จ.น่าน สัมผัสธรรมชาติ,"วันหยุดยาว... นักท่องเที่ยวแห่เดินทางเข้าเที่ยว จ.น่าน ซึ่งส่วนมากจะท่องเที่ยวไปสถานที่ท่องเที่ยวที่เป็นธรรมชาติผ่านเส้นทางขึ้นเขาที่สองข้างทางสวยงาม โดยเฉพาะถนนสายน่าน-สันติสุข-บ่อเกลือ (ถนนเลข3) ที่สวยเป็นอันดับสามของประเทศไทย ทางหลวง (ทล.) โดยแขวงทางหลวงน่านกรมทางหลวง (ทล.) โดยแขวงทางหลวงน่านที่ 1 ได้ดำเนินการเตรียมความพร้อมเส้นทางท่องเที่ยวในช่วงฤดูฝน ตามนโยบายของรัฐบาล เพื่อกระตุ้นให้คนไทยเดินทางท่องเที่ยวภายในประเทศ ปลายฝนต้นหนาวช่วงปลายเดือนกันยายนถึงมกราคมปีหน้า เพื่อฟื้นฟูเศรษฐกิจและสังคมที่ได้รับผลกระทบจากการระบาดของโควิด-19กรมทางหลวงขอแนะนำสถานที่อันซีนแห่งใหม่ของจังหวัดน่านคือ โค้งเลข 3 อยู่บนทางหลวงหมายเลข 1081 สายสันติสุข – บ่อเกลือ ตอน ดอนมูล – หลักลาย ช่วงกม.ที่ 38 – 39 ซึ่งโค้งถนนเลข 3 นี้ มีระยะทางประมาณ 300 เมตร ที่ลัดเลาะตามแนวธรรมชาติ 2 ข้างทางที่ปกคลุมด้วยต้นไม้ของเส้นทางนี้ ต่อมาประมาณเดือนสิงหาคมการไฟฟ้าส่วนภูมิภาคจังหวัดน่านได้ปรับเปลี่ยนย้ายแนวสายไฟฟ้าแรงสูงโดยเอาสายไฟฟ้าแรงสูงออกหาจุดปักแนวเสาไฟฟ้าแรงสูงใหม่ เมื่อกลางเดือนสิงหาคมยิ่งทำให้ถนนหมายเลข 3 สวยงามยิ่งขึ้นทำให้เมื่อขับรถมาถึงบริเวณจุดดังกล่าว จะมองเห็นเส้นถนนที่โค้ง ดูคล้ายกับเลข 3 โดดเด่นขึ้นมาสวยงามยิ่งขึ้น บริเวณโค้งถนนเลข 3 นี้ แขวงทางหลวงน่านกรมทางหลวง (ทล.) โดยแขวงทางหลวงน่านที่ 1 ได้ดำเนินพื้นที่ให้เป็นสถานที่จอดรถจุดพักเพื่ออำนวยความสะดวกให้แก่นักท่องเที่ยว ซึ่งก่อนถึงโค้งดังกล่าว จะมีจุดจอดรถเพื่อสำหรับถ่ายภาพกับโค้งเลข 3 บนถนนสายสันติสุข – บ่อเกลือ กรมทางหลวงจึงได้ดำเนินการติดตั้งป้ายแนะนำจุดชมวิว รวมทั้งมีการขยายโค้งให้มีความชัดของเส้นถนนและทาสีแบริเออร์คอนกรีต ดูแลเส้นทางให้พร้อมใช้งานติดตั้งป้ายเตือน, ป้ายระวัง, ป้ายแนะนำ บริเวณจุดชมวิวและไฟกระพริบเพื่ออำนวยความปลอดภัย ปรับปรุงภูมิทัศน์สองข้างทาง อีกทั้งหมวดทางหลวงสันติสุข ในพื้นที่ยังอำนวยความสะดวกห้องสุขา, เครื่องดื่ม และให้บริการแนะนำเส้นทางแก่นักท่องเที่ยวอีกด้วยทั้งนี้สามารถเลยไปท่องเที่ยวต่อได้ที่ อ.บ่อเกลือ สถานที่ท่องเที่ยวบนถนนลอยฟ้า เช่น อุทยานแห่งชาติดอยภูคา, บ่อเกลือโบราณ ฯลฯ เป็นต้นนักท่องเที่ยวพากันถ่ายรูปกันอย่างคึกคัก ขณะเดียวกันได้แวะใช้บริการ ร้านอาหารข้างทางทำให้ร้านมีรายได้หลังขาดรายได้ช่วงโควิด ซึ่งร้านริมทางไร่ม่อนฝ้าย จะสาธิตการทำอาหารและให้นักท่องเที่ยวมีส่วนประกอบอาหารเอง ประกอบด้วยการทำหลามผักกูด ไก่กระบอก ที่บ้านห้วยหาด ตำบลอวน อำเภอปัว จังหวัดน่าน เป็นการสร้างรายได้ให้ประชาชนในพื้นที่ ซึ่งชาวบ้านใช้วัตถุดิบท้องถิ่นประกอบเอง ทั้งนี้จังหวัดน่านสถานการณ์โควิดลดลงมากทำให้นักท่องเที่ยวนิยมเดินทางเข้ามาเที่ยวเป็นจำนวนมากขึ้นแล้วในขณะนี้ดังนั้น เพื่อรองรับนักท่องเที่ยว กรมทางหลวง จึงขอความร่วมมือนักท่องเที่ยวให้ช่วยกันรักษาความสะอาดไม่ทิ้งขยะลงบนพื้น หรือที่จอดรถและช่วยกันรักษาธรรมชาติไว้ โปรดขับรถด้วยความระมัดระวัง ปฏิบัติตามป้ายเตือน ป้ายแนะนำ เพื่อความปลอดภัยในการเดินทาง และปฏิบัติตามมาตรฐานสาธารณสุข ท่องเที่ยวสุขใจ ห่างไกลโควิด-19 สวมหน้ากาก ล้างมือ รักษาระยะห่าง ลงทะเบียน ไทยชนะ เข้า – ออก. -008",https://www.naewna.com/likesara/604799,27_09_2021
ระทึก!ชายคลั่งขว้างปาของใส่รถพยาบาล ตำรวจรวบทันควัน,ระทึก!ชายคลั่งขว้างปาของใส่รถพยาบาล ตำรวจรวบทันควัน26 กันยายน 2564 เจ้าหน้าที่ประจำรถพยาบาลของเทศบาลนครนนทบุรี ถ่ายคลิปวีดีโอชายมีลักษณะคลั่งใช้สิ่งของบางอย่างขว้างปามาที่กระจกหน้ารถพยาบาล ในระหว่างขับรถอยู่บนถนนรัตนาธิเบศร์ขาออก ช่วงปากซอยรัตนาธิเบศร์ 3 ต.บางกระสอ อ.เมืองนนทบุรี โดยชายคนดังกล่าวมีท่าทางคลั่งและโวยวายเดินวนไปมารอบรถพยาบาลนานกว่า 5 นาที หลังจากนั้นทางเจ้าหน้าที่ประจำรถได้โทรศัพท์แจ้งขอความช่วยเหลือจากเจ้าหน้าที่ตำรวจ สภ.รัตนาธิเบศร์ เพื่อให้มาควบคุมตัวชายคนดังกล่าวต่อมาทางเจ้าหน้าที่ตำรวจสามารถควบคุมตัวชายคนดังกล่าวไว้ได้ทราบชื่อ คือ นายเอกพงษ์ อายุ 43 ปี ชาว จ.ฉะเชิงเทรา ขณะเดียวกันยังตรวจพบกระเป๋าเป้ 1 ใบ และกระป๋องกาวยางอีกจำนวนหนึ่ง เจ้าหน้าที่ตำรวจจึงควบคุมตัวชายคนดังกล่าวไปที่โรงพักนายยุทธศักดิ์ ภาสุรจิตมงคล อายุ 46 ปี เจ้าหน้าที่ขับรถพยาบาล กล่าวว่า ในขณะที่กำลังขับรถไปรับยาที่ รพ.พระนั่งเกล้า เมื่อมาถึงจุดเกิดเหตุชายคนดังกล่าวเดินมา และกระโดดขว้างปาบางอย่างมาที่กระจกหน้ารถ แต่มั่นใจว่าไม่น่าจะใช่ก้อนหิน ถ้าเป็นก้อนหินกระจกต้องแตกและจุดที่โดนเป็นตำแหน่งคนที่นั่งข้างพอดี ถ้าเป็นก้อนหินอันตรายแน่ๆ โชคดีที่รถไม่ได้รับความเสียหายและบุคลากรในรถไม่ได้รับอันตรายแต่อย่างใด-005,https://www.naewna.com/local/604785,27_09_2021
พฤติกรรมเดิมๆ! 'ทะลุแก๊ส'ป่วนตามเคย ยิงพลุ-ปาประทัด-เผายาง,เมื่อวันที่ 26 กันยายน 2564 มีรายงานว่า เมื่อช่วงหัวค่ำที่ผ่านมา ที่แยกดินแดง พบกลุ่มผู้ชุมนุมทะลุแก๊ส ขี่รถ จยย.มารวมตัวกัน ตั้งแต่บริเวณใต้ทางด่วนดินแดง ไปจนถึงปากซอยศรีวนิช โดยมีผู้ชุมนุมปักหลักอยู่เป็นจุดๆ ทั้งนี้ ยังพบว่ามีการปาประทัดยักษ์ ยิงพลุ แต่ยังไม่พบการเคลื่อนไหวของเจ้าหน้าที่ตำรวจควบคุมฝูงชน (คฝ.)แต่อย่างใดทั้งนี้กลุ่มทะลุแก๊ส ยังขี่รถ จยย.กีดขวางการจราจรและเบิ้ลเครื่องเสียงดัง รวมทั้งจุดเผายางรถยนต์ ใต้สะพานทางด่วนดินแดง ทั้งยิงพลุไฟอีกด้วย อย่างไรก็ตาม พบว่าการจราจร รถยนต์ยังสามารถเคลื่อนตัวผ่านไปได้ - 006,https://www.naewna.com/local/604846,27_09_2021
กลับสู่อ้อมกอด! พบแล้วแม่สติไม่ดีพาลูกหนีหายออกจากบ้านนาน 8 วัน,26 ก.ย.64 ผู้สื่อข่าวรายงานความคืบหน้า กรณีที่ตายายใจสลาย หลานชายวัย4ขวบเลียงมาตั้งแต่แรกเกิด ถูกแม่สติไม่ดีพาหนีมา8วัน หวั่นเอาไปขายเหมือนกับหลานอีก3คนแรกที่ผ่านๆ มา ร่ำไห้น้ำตาแทบเป็นสายเลือดลง ลงเฟสช่วยตามหา เมื่อวันที19ก.ย.64จนเป็นข่าวใหญ่ทีผ่านมาล่าสุด พ.ต.อ.เกียรติชัย เกิดโต ผกก.พ.ต.ต.นาวิน กันพิพิธ ส.ว.ป.สภ.สุพรรณบุรี ได้รับแจ้งจากชาวบ้านว่ามีหญิงสาวและเด็กนั่งอยู่ในศาลาเทศบาลสองพี่น้อง อ.สองพี่น้อง จ. สุพรรณบุรี ตามที่เป็นทีเป็นข่าวมาหลายวันจึงได้ให้สายตรวจออกไปตรวจสอบก็พบหญิงสาวและเด็กตามที่ประชาชนได้แจ้งเข้ามาเจ้าหน้าที่ตำรวจจึงได้พาหญิงสาวและเด็กมาที่ สถานีตำรวจอำเภอสองพี่น้อง และได้พยายามสอบถามพูดคุยผู้หญิงคนดังกล่าว แต่พูดจา ไม่รู้เรื่องวกไปเวียนมา สอบถามจนได้ใจความว่าชื่อนางวาสนา แสงหาชัย และ ด.ช.กฤษณะ แสงหาชัย หรือน้อง จุก หรือน้องขุย ที่ได้หายออกมาจากบ้านนาน8วัน โดยได้ขึ้นรถยนต์โดยสารจากขนส่งจังหวัดนครสวรรค์มาเที่ยวเช้า เพื่อจะมาสามีเก่าที่สุพรรณบุรี เบื้องต้นเจ้าหน้าที่ตำรวจได้นำอาหารข้าวและน้ำขนมให้เด็กและผู้หญิงรับประทาน และได้ทำการตรวจหาเชื้อโควิดของผู้หญิง ซึ่งเป็นแม่ของเด็กแล้วเบื้องต้นผลเป็นลบหลังจากนั้นเจ้าหน้าที่ตำรวจ สภ.สองพี่น้อง ได้ประสานไปยัง เจ้าหน้าที่ตำรวจ สภ.ห้วยคต และได้แจ้งไปยังนายบุญเลียน แสงหาชัย อายุ 71 ปี บ้านเลขที่ 122 หมู่ 5 บ้านหนองผักแพว ต.ทองหลาง อ.ห้วยคต จ.อุทัยธานี ซึ่งเป็นพ่อของนางวาสนา และตาเด็ก ในขณะที่ ติดตามตัวนางวาสนา ที่จังหวัดนครสวรรค์ตามวัดต่าง ๆ มา2วัน ที่ซึ่งนางวาสนา ได้ไปขอบวชี แต่ทุกวัดไม่ยอมบวชให้ พร้อมกับ พ.ต.ต.มงคล สง่าโฉม สว.กก.4บก.ปคม ร.ต.ต.บุญยืน ขันกสิกรรม รอง สส.สภ.ห้วยคต เดินทางมายัง สภ.สภ.สองพี่น้อง ทันที่โดยนายบุญเลียน แสงหาชัย ยืนยันแล้วว่า นางวาสนา เป็นลูกสาวตนเอง และเด็กเป็นหลานของตน ส่วนผู้หญิงเป็นแม่ของเด็กจริง แต้ได้มีการตัดผมให้เด็กใหม่โดยให้มีจุกตรงกลาง หลังจากที่นายบุญเลียน เจอหลานชายได้สวมกอด จนน้ำตาของนายบุญเลียน ได้ไหลออกมาด้วยความรัก สร้างความสงสานให้กับเจ้าหน้าที่ตำรวจ พร้อมกับนำขนมที่เตี่ยมมาตั้งแต่เมื่อวานมาให้หลานชายกินหลังจากนั้นเจ้าหน้าที่ตำรวจ ได้ประสานไปยังเจ้าหน้าที่พัฒนาสังคมและความมั่นคงของมนุษย์ จังหวัดสุพรรณบุรีเข้ามาพูดคุยอีกครั้ง เนื่องจากนางวาสนา แม่เด็กนั้นพูดจ๋าไม่รู้เรื่อง เนื่องจากได้ขาดยาทางประสานมาเป็นปี และไม่ยอมกลับบ้าน และให้เด็กกลับบ้านกลับนายเลียน ซึ่งเป็นตาดังกล่าว. -008,https://www.naewna.com/local/604851,27_09_2021
'วัดกษัตราธิราช' ระดมคนงาน-พระ ติดตั้งพนังกั้นน้ำ ป้องกันโบราณสถาน,26 ก.ย.64 ที่วัดกษัตราธิราช นายภัทรพงษ์ เก่าเงิน ผู้อำนวยการอุทธยานประวัติศาสตร์ ระดมคนงานและพระในวัดเร่งติดตั้งบังเกอร์แนวพนังกั้นน้ำแบบน๊อคดาวน์ ยาว 380 เมตร สูง 2.60 เมตร ป้องกันน้ำจากแม่น้ำเจ้าพระยาที่กำลังไหลหลากลงมาล้นตลิ่งเข้าท่วมวัดซึ่งเป็นโบราณสถานและเป็นแหล่งท่องเที่ยวสำคัญของจังหวัดพระนครศรีอยุธยา โดยจะยกบานให้แล้วเสร็จภายในวันนี้ ซึ่งแนวป้องกันน้ำจะเป็น ลักษณะเดียวกันกับแนวพนังกั้นน้ำของโบราณสถานวัดไชยวัฒนารามด้านเทศบาลนครพระนครศรีอยุธยา โดยว่าที่ร้อยตรีสมทรง สรรพโกศลกุล นายกเทศมนตรีเทศบาลนครพระนครศรีอยุธยา มอบหมายให้นายกฤษเถี่ยนมิตรภาพรองนายกเทศมนตรีเทศบาลนครพระนครศรีอยุธยาพร้อมสมาชิกสภาเทศบาลนครพระนครศรีอยุธยา เจ้าหน้าที่กองช่าง เร่งสร้างสะพานไม้ชั่วคราวในเขตชุมชนหัวแหลม ตำบลท่าวาสุกรี อำเภอพระนครศรีอยุธยา หลังจากระดับถามเพิ่มสูงขึ้นกว่า 1 เมตรในช่วงหนึ่งวันที่ผ่านมาทำให้ประชาชนไม่สามารถสัญจรไปมาในชุมชนได้ทางเทศบาลจึงเร่งสร้างสะพานไม้ชั่วคราวเพื่อเข้าสู่ชุมชน บรรเทาความเดือดร้อนเบื้องต้นให้กับประชาชน. -008,https://www.naewna.com/local/604843,27_09_2021
EV ยานพาหนะแห่งอนาคต ลดค่าใช้จ่าย แก้ไขปัญหามลพิษ,"EV ยานพาหนะแห่งอนาคต ลดค่าใช้จ่าย แก้ไขปัญหามลพิษจากปัญหามลพิษต่างๆ ที่เกิดขึ้น การหันกลับมาดูแลสิ่งแวดล้อม จึงกลายเป็นประเด็นสำคัญในโลกยุคปัจจุบัน และนำไปสู่การที่มนุษย์พยายามปรับเปลี่ยนวิถีชีวิตไปสู่รูปแบบที่เป็นมิตรกับสิ่งแวดล้อมมากขึ้น หนึ่งในนั้นคือ ยานยนต์ไฟฟ้า (EV) ที่หลายประเทศส่งเสริมกันมาก และบางประเทศถึงขั้นตั้งเป้าว่าเมื่อถึงเวลาหนึ่งในอนาคตอันใกล้ จะไม่มีการจำหน่ายและใช้ยานพาหนะแบบเดิมที่ใช้เครื่องยนต์สันดาปอีกต่อไป เพื่อสร้างความตระหนักรู้และเตรียมตัวทั้งฝั่งผู้ผลิตและผู้บริโภคนายประสงค์ อินทรหนองไผ่ ผู้ช่วยกรรมการผู้จัดการใหญ่พัฒนานวัตกรรมและดิจิทัล บริษัท ปตท. จำกัด (มหาชน) และช่วยปฏิบัติงานบริษัท อรุณ พลัส จำกัด ในตำแหน่ง Head of OEM Partnership กล่าวว่า บริษัท ออน-ไอออน โซลูชั่น (On-I on Solutions) ซึ่งปัจจุบันเปลี่ยนชื่อเป็น อรุณ พลัส (ARUN PLUS) ก่อตั้งขึ้นเพื่อดำเนินธุรกิจ EV Value chain ตั้งแต่ต้นน้ำจนถึงปลายน้ำ เริ่มตั้งแต่แบตเตอรี่ เนื่องจากแบตเตอรี่คิดเป็นสัดส่วนถึง 30-40% ของราคายานยนต์ไฟฟ้า จึงต้องมีการลงทุนในส่วนนี้บริษัทยังสนใจการผลิต EV ทุกประเภทตั้งแต่รถยนต์ จักรยานยนต์ ไปจนถึงรถตู้และรถบัส ซึ่งขณะนี้อยู่ระหว่างการศึกษารูปแบบทางธุรกิจ โดยเปิดรับหุ้นส่วนที่เป็นบริษัททั้งของไทยและต่างชาติที่มีความเชี่ยวชาญทั้งด้านองค์ความรู้ เทคโนโลยี และด้านธุรกิจ EV นอกจากนี้ยังทำแพลตฟอร์มดิจิทัลเพื่อรวบรวมความต้องการของลูกค้า เพื่อให้ผู้ที่สนใจ EV แต่ยังไม่รู้ว่าแตกต่าง หรือมีข้อดี-ข้อเสียเป็นอย่างไรเมื่อเทียบกับยานยนต์ที่ใช้เครื่องยนต์สันดาปได้ทดลองผ่านแพลตฟอร์มเพื่อสร้างประสบการณ์ การใช้งานเราศึกษาธุรกิจ EV มานานพอสมควร จริงๆ ต้องบอกว่าปีนี้เป็นปีที่ภาครัฐมีนโยบายสนับสนุนเรื่อง EV อย่างชัดเจนและเป็นรูปธรรม ต้องขอพูดไปถึง Ecosystem (ระบบนิเวศ) ของ EV ตัวอย่างของหลายๆ ประเทศเกิดขึ้นได้เพราะภาครัฐให้การสนับสนุนอย่างจริงจัง ที่สำคัญก็คือเราจะต้องเปลี่ยนรถที่ใช้เครื่องยนต์สันดาปภายใน มาเป็นรถที่ใช้พลังงานสะอาด ก็คือ Zero Emission (ปลอดไอเสีย) นายประสงค์ กล่าวหนึ่งในประเทศที่สามารถยกเป็นกรณีศึกษาได้คือ จีน ซึ่งจุดเปลี่ยนสำคัญมาจากวิกฤตสิ่งแวดล้อม โดยหากใครเคยเดินทางไปประเทศจีนเมื่อหลายปีก่อน คงจะคุ้นเคยกับภาพท้องฟ้าสีเหลืองอ่อน ซึ่งสาเหตุหลักหนึ่งมาจาก การผลิตไฟฟ้ายังเน้นใช้ถ่านหิน แต่ระยะหลังๆ ได้พยายามปรับเปลี่ยนไปใช้พลังงานอื่น เช่น ก๊าซธรรมชาติ กับอีกส่วนหนึ่งคือการใช้รถยนต์แบบเครื่องยนต์สันดาปภายใน ที่ต่อมาทางการจีนได้ส่งเสริมการใช้ EV มากขึ้นโดยการส่งเสริมของจีนนั้นไม่ได้เป็นเพียงส่งเสริมการใช้งาน แต่สนับสนุนผู้ผลิตจนทำให้ปัจจุบันจีนถือเป็นชาติผู้นำด้าน EV ระดับโลก มีทั้งบริษัทยานยนต์รายเดิมของจีนที่เพิ่มสายการผลิต EV ควบคู่กับรถเครื่องยนต์สันดาป และบริษัทใหม่หรือสตาร์ทอัพด้าน EV โดยเฉพาะ ขณะที่ประเทศไทยนั้น รัฐบาลตั้งเป้าหมายว่า เมื่อผลิต EV ได้เองแล้วจะต้องสามารถส่งไปจำหน่ายในตลาดภายในภูมิภาคเอเชียตะวันออกเฉียงใต้ได้ด้วยกลับมาที่ การลงทุนด้านสถานีชาร์จของยานยนต์ไฟฟ้า นอกพื้นที่สถานีบริการน้ำมัน เช่น ศูนย์ประชุม ห้างสรรพสินค้า คอนโดมิเนียม หมู่บ้านจัดสรร ฯลฯ (ส่วนสถานีชาร์จภายในสถานีบริการน้ำมัน จะอยู่ในส่วนของ OR) ประสงค์ เปิดเผยว่า จะมีการขยายสถานีชาร์จตามปริมาณการใช้ EV ที่เพิ่มขึ้นในอนาคต แต่ในเบื้องต้นก็ต้องลงทุนก่อนเพื่อสร้างความมั่นใจให้กับผู้ที่สนใจจะหันมาใช้ EV อนึ่ง กลุ่มที่คาดว่าน่าจะสนใจหันมาใช้ EV คือผู้ใช้ที่รถเพื่อให้บริการเชิงพาณิชย์ เพราะมีค่าใช้จ่ายที่ถูกลงกว่ารถยนต์แบบเดิมEV เขาใช้คำว่า Maintenance (ซ่อมบำรุง) แบบแห้ง เพราะว่าไม่มีน้ำมันเครื่อง เราไม่ต้องเปลี่ยนถ่ายน้ำมันเครื่องที่เป็นเครื่องยนต์ เราไม่มีหม้อไอน้ำ เราไม่มีระบบเกียร์ที่บางครั้งเมื่อวิ่งไปนานๆ ก็ต้องไปเปลี่ยนน้ำมันเกียร์ ฉะนั้นการซ่อมบำรุงรถ EV เรียกว่าซ่อมบำรุงแบบแห้ง เรามีข้อมูลจากบริษัทรถที่มีจำหน่ายในเมืองไทย เขาประมาณการค่าบำรุงรักษา EV ที่เป็นรถเก๋งขนาดกลาง 1 แสนกิโลเมตร ซึ่งก็อาจจะประมาณ 3 ปี ส่วนใหญ่คนใช้รถ 3 หมื่นกิโลเมตรต่อปี 1 แสนกิโลเมตร ค่าบำรุงรักษาอยู่ที่ประมาณ 8,000 บาท/ครั้ง ฉะนั้นก็จะทำให้ค่าบำรุงรักษาของ EV ต่ำมาก นายประสงค์ ระบุแต่อีกด้านหนึ่ง ยังมีหลากหลายข้อกังวลเกี่ยวกับการใช้ EV เช่น 1.อายุการใช้งานของแบตเตอรี่ ซึ่งก็ต้องยอมรับความจริงว่าเมื่อมีการชาร์จพลังงานเข้า-จ่ายพลังงานออก แบตฯ ย่อมเสื่อมสภาพไปตามวาระ แต่ปัจจุบันบริษัทผู้พัฒนา EV มีการรับประกันแบตฯ โดยบางเจ้ารับประกันนานตั้งแต่ 8-10 ปี หรือรับประกันเป็นระยะทาง 150,000-200,000 กิโลเมตร ซึ่งในวงการ EV จะให้นิยามคำว่า แบตฯ เสื่อม ว่าหมายถึง แบตฯ ให้พลังงานได้ร้อยละ 70 จากเดิม ดังนั้นหมายถึงเมื่อการใช้งาน EV ถึงปีที่ 8-10 จึงจะเห็นแบตฯ ให้พลังงานลดลงจากร้อยละ 100 เหลือร้อยละ 702.แบตเตอรี่เก่าอาจกลายเป็นขยะที่ส่งผลกระทบต่อสิ่งแวดล้อม แม้แบตฯ ของ EV ที่ระบุว่าเมื่อผ่านไปจนหมดอายุรับประกัน หรือแบตฯ เสื่อม การให้พลังงานจะลดลงจากร้อยละ 100 เหลือร้อยละ 70 แต่แบตเตอรี่เก่าเหล่านี้ยังสามารถนำไปใช้ในกิจการอื่นๆ ได้ เช่น กักเก็บพลังงานจากระบบการผลิตพลังงานจากธรรมชาติ เช่น พลังงานแสงอาทิตย์ พลังงานลม เพราะการผลิตพลังงานก็ทำเฉพาะในช่วงที่มีแสงแดดหรือมีลม นอกจากนั้นก็ยังมีธุรกิจรับรีไซเคิลแบตเตอรี่อยู่ด้วยในเร็ววันนี้ เราก็จะมีแอปพลิเคชั่น เพื่อที่จะช่วยทำให้ผู้บริโภคมีความคุ้นเคย มีโอกาสที่จะทดลองใช้รถ EV ผ่านการสมัครสมาชิก อาจจะเป็นรายอาทิตย์หรือรายเดือน ถัดไปก็จะมีการเชื่อมโยงไปสู่โปรแกรมที่จะสร้างความเชื่อมั่นต่างๆ และในอนาคตจะเชื่อมต่อไปสู่ บริการใหม่ๆ เช่น การขาย การให้บริการครบวงจรในแอปพลิเคชั่นเดียว นายประสงค์ กล่าวในท้ายที่สุด",https://www.naewna.com/business/604874,27_09_2021
IRPC มอบเมล็ดพันธุ์กล้าไม้ให้ทีมหัวใจอาสาไออาร์พีซี เพิ่มพื้นที่สีเขียวรอบเขตประกอบการฯ,"IRPC มอบเมล็ดพันธุ์กล้าไม้ให้ทีมหัวใจอาสาไออาร์พีซี เพิ่มพื้นที่สีเขียวรอบเขตประกอบการฯคุณรัฐพล อุณากัณฑ์พร ผู้ช่วยกรรมการผู้จัดการใหญ่ สายงานโครงสร้างสาธารณูปโภค โลจิสติกส์และปฏิบัติการเพื่อความเป็นเลิศ บริษัท ไออาร์พีซี จำกัด (มหาชน) หรือ IRPC ส่งมอบเมล็ดพันธุ์ไม้และอุปกรณ์การเพาะเมล็ดให้กับผู้ประสานงานหัวใจอาสา จำนวน 12,500 กล้าไม้ ในงานกิจกรรม 10,000 ต้นกล้า หัวใจอาสาไออาร์พีซี สำหรับเพาะกล้าไม้ไว้ปลูกบริเวณพื้นที่สาธารณะของชุมชนรอบเขตประกอบการอุตสาหกรรมไออาร์พีซีในปี 2565 เพื่อเพิ่มพื้นที่สีเขียวรอบเขตประกอบการฯ ซึ่งจะส่งผลให้สามารถดูดซับก๊าซคาร์บอนไดออกไซด์ได้ 112,500 กิโลกรัม อีกทั้ง ยังช่วยปล่อยก๊าซออกซิเจนรองรับความต้องการของมนุษย์ได้ 25,000 คน ดักฝุ่นและมลพิษทางอากาศได้ถึง 17,500 กิโลกรัมต่อปีIRPC มุ่งมั่นดำเนินธุรกิจควบคู่ไปกับการดูแลชุมชน สังคม และสิ่งแวดล้อม ด้วยความห่วงใย แบ่งปัน และ ใส่ใจ เพื่อการพัฒนาที่ยั่งยืนตลอดไปหน่วยงานบริหารชื่อเสียงองค์กรและกิจการสัมพันธ์:พิมพ์กมล ปาริสวรรณ Tel. 02-765-7273 E-Mail: Pimkamon.p@irpc.co.th@IRPCOfficialบริษัท ไออาร์พีซี จำกัด (มหาชน) หรือ IRPC ผู้ประกอบการอุตสาหกรรมปิโตรเลียมและปิโตรเคมีครบวงจรพร้อมด้วยสาธารณูปโภคพื้นฐานทั้งท่าเรือ คลังน้ำมัน และโรงไฟฟ้า",https://www.naewna.com/business/604975,27_09_2021
จับได้ยกแก๊ง 7 รายโกงคิวฉีดวัคซีนสถานีศูนย์ฯบางซื่อ โดนฟันข้อหาหนัก,"เมื่อวันที่ 27 กันยายน 2564 เจ้าหน้าที่ตำรวจรถไฟ ได้นำหมายค้นเข้าตรวจค้นห้องพักในอพาร์ทเม้นท์แห่งหนึ่ง ย่านดินแดง พร้อมจับกุมชายหญิง 2 คน มาสอบสวนดำเนินคดี หลังสืบสวนพบทั้งสองคนเป็นหัวโจกทุจริต การลงทะเบียนวัคซีนโควิด – 19 ที่ ศูนย์ฉีดวัคซีนกลางบางซื่อ เมื่อเดือนกรกฎาคมที่ผ่านมา ซึ่งขณะนั้นพบการทุจริตลงทะเบียนประมาณ 600 คน จากกว่า 2,000 คน ซึ่ง พล.ต.ท.ต่อศักดิ์ สุขวิมล ผู้บัญชาการตำรวจสอบสวนกลาง และตำรวจรถไฟ พร้อมคณะทำงาน ใช้เวลาสืบสวนรวบรวมพยานหลักฐานเกือบ 2 เดือน ก่อนยื่นขอหมายจับต่อศาลอาญาจับกุมแก๊งดังกล่าวจำนวน 7 รายจากนั้น ตำรวจได้นำผู้ต้องหาที่เป็นสามี-ภรรยาไปทำแผนประกอบคำรับสารภาพที่ศูนย์ฉีดฯ บางซื่อ โดยผู้ต้องหารับสารภาพว่า กระทำผิดจริง โดยอ้างว่า ต้องการช่วยญาติและเพื่อนให้ได้รับวัคซีนเท่านั้น และไม่มีการตัดโควต้าใคร ส่วนมูลค่าความเสียหายนั้นไม่ใช่ 7 ล้านบาท แต่เป็น 4 ล้านบาทด้าน พล.ต.ต.อำนาจ ไตรพจน์ ผบก.รฟ. กล่าวว่า ขณะนี้สามารถจับกุมผู้ต้องหาได้ทั้งหมด 7 ราย อยู่ในระหว่างการสอบสวน โดยเบื้องต้นได้ทำการแจ้งข้อหา ร่วมกันเข้าถึงข้อมูลโดยมิชอบด้วยระบบคอมพิวเตอร์ และฉ้อโกง ซึ่งการกระทำความผิดนี้เป็นการกระทำความผิดด้วยตนเอง ไม่มีหน่วยงานใดมาเกี่ยวข้องสำหรับคดีนี้สืบเนื่องมาจากเมื่อวันที่ 28 กรกฎาคมที่ผ่านมา นางศิริลักษณ์ อุบลเหนือ นักจัดการงานทั่วไปชำนาญการพิเศษ ปฏิบัติหน้าที่รองผู้อำนวยการด้านอำนวยการสถาบันโรคผิวหนัง ได้รับมอบหมายจากจากผู้อำนวยการสถาบันโรคผิวหนัง ให้มาแจ้งความกล่าวโทษเพื่อดำเนินคดีกับคนร้ายที่เข้าถึงระบบคอมพิวเตอร์เข้าถึงข้อมูลคอมพิวเตอร์ และทำการแก้ไขเปลี่ยนแปลงหรือเพิ่มเติมรายชื่อผู้มีสิทธิที่จะได้รับการฉีดวัคซีน เข้าไปในระบบคอมพิวเตอร์ของศูนย์ฉีดวัคซีนกลางบางซื่อ ซึ่งผู้มีรายชื่อดังกล่าวไม่ใช่กลุ่มเป้าหมายของกระทรวงสาธารณสุข ที่จะทำการฉีดวัคซีนให้ต่อมา เมื่อวันที่ 26 กรกฎาคม เจ้าหน้าที่ฝ่ายไอทีของศูนย์ฉีดวัคซีนบางซื่อได้ตรวจสอบ พบรายชื่อบุคคลที่มีการลงทะเบียนนอกเวลาทำการ หลังเวลา 20.00น.จำนวนมากผิดปกติต่อมาวันที่ 27 กรกฎาคม ตรวจสอบพบว่ามีการนำข้อมูลรายชื่อบุคคลเข้าสู่ระบบคอมพิวเตอร์ นอกเวลาทำการประมาณวันละ 1,000คน ตั้งแต่เวลาประมาณ 21.00 น.ถึง 24.00 น. โดยประมาณจึงได้สั่งการให้ยกเลิกและนำรายชื่อที่ลงทะเบียน นอกเวลาทำการทั้งหมดออกจากระบบคอมพิวเตอร์วันที่ 28 กรกฎาคม เวลาประมาณ 09.00 น. ได้มีประชาชนซึ่งที่มีรายชื่อนัดหมายในวันดังกล่าว และมีชื่อลงทะเบียนนอกเวลาทำการ เดินทางมาตามกำหนดนัดเพื่อรับวัคซีนที่จุดลงทะเบียน เจ้าหน้าที่ตรวจสอบไม่พบข้อมูลเนื่องจากยกเลิกรายชื่อไปแล้วทำให้ประชาชนกลุ่มดังกล่าวแสดงความไม่พอใจและพูดทำนองว่า เสียเงินแล้วแต่ทำไมไม่ได้ฉีด โดยทราบว่า คนร้ายได้เรียกเก็บเงินในการเพิ่มชื่อเพื่อเข้ารับการฉีดวัคซีนเป็นเงินรายละ 200ถึง 1,000 บาท ซึ่งการฉีดวัคซีนป้องกันโรคให้กับประชาชนทั่วไป กรมการแพทย์ไม่ได้มีนโยบายเรียกเก็บเงินแต่อย่างใด จึงมีการสอบถามประชาชนกลุ่มดังกล่าว โดยให้กรอกข้อมูลเป็นเอกสารไว้ ต่อมาจึงได้รวบรวมหลักฐานเข้าแจ้งความกล่าวโทษต่อพนักงานสอบสวน ส.รฟ.นพวงศ์ กก.1บก.รฟ. เพื่อให้ทำการสืบสวนสอบสวนหาตัวคนร้ายมาดำเนินคดีตามกฎหมายต่อมาพล.ต.ท.ต่อศักดิ์ สุขวิมล ผบช.ก. , พล.ต.ต.จิรภพ ภูริเดช รอง ผบช.ก. ได้แต่งตั้งคณะพนักงานสืบสวนสอบสวน โดยมี พล.ต.ต.ไพบูลย์ น้อยหุ่น รอง ผบช.ก. , พล.ต.ต.อำนาจ ไตรพจน์ ผบก.รฟ. , พ.ต.อ.วริศร์สิริภ์ สีละสิริ รอง ผบก.อก.บช.ก. ปฏิบัติราชการ บก.รฟ. เป็นหัวหน้าคณะ/รองหัวหน้าฯ ทำการสืบสวนสอบสวนในคดีนี้ โดยมีการสอบพยานที่เกี่ยวข้องจำนวนประมาณ 200 ปาก ตรวจสอบข้อมูลจราจรคอมพิวเตอร์ ตรวจสอบเส้นทางการเงินของผู้ที่เกี่ยวข้อง และได้รวบรวมพยานหลักฐานในคดีนี้ และยื่นคำร้องขออนุมัติหมายจับต่อศาลอาญา ศาลอาญาอนุมัติหมายจับบุคคลทั้ง 7 รายดังกล่าวในความผิดฐาน ร่วมกันเข้าถึงโดยมิชอบซึ่งระบบคอมพิวเตอร์ ที่มีมาตรการป้องกันการเข้าถึงโดยเฉพาะและมาตรการนั้นมิได้มีไว้สำหรับตน ,ร่วมกันเข้าถึงโดยมิชอบซึ่งข้อมูลคอมพิวเตอร์ ที่มีมาตรการป้องกันการเข้าถึงโดยเฉพาะและมาตรการนั้นมิได้มีไว้สำหรับตน โดยร่วมกันกระทำต่อระบบคอมพิวเตอร์หรือข้อมูลคอมพิวเตอร์ที่เกี่ยวกับการรักษาความมั่นคงปลอดภัยของประเทศ ความปลอดภัยสาธารณะ หรือความมั่นคงในทางเศรษฐกิจของประเทศ ,ร่วมกันทำให้เสียหาย ทำลาย แก้ไข เปลี่ยนแปลงหรือเพิ่มเติมไม่ว่าทั้งหมดหรือบางสวน ซึ่งข้อมูลคอมพิวเตอร์ของผู้อื่นโดยมิชอบ โดยร่วมกันกระทำต่อข้อมูลคอมพิวเตอร์หรือระบบคอมพิวเตอร์ที่เกี่ยวกับการรักษาความมั่นคงปลอดภัยของประเทศ ความปลอดภัยสาธารณะหรือความมั่นคงในทางเศรษฐกิจของประเทศ ,ร่วมกันฉ้อโกงประชาชน และร่วมกันฉ้อโกง อันเป็นความผิดตามพระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ.2550แก้ไขเพิ่มเติม (ฉบับที่ 2) พ.ศ.2560มาตรา 5,7,9,12และตามประมวลกฎหมายอาญา มาตรา 341,343ประกอบมาตรา 83-001",https://www.naewna.com/local/604960,27_09_2021
เช็ครายละเอียดที่นี่! เปิดมติศบค.คลายล็อคกิจกรรม-กิจการ อะไรเปิดได้-เปิดไม่ได้,นายกฯ เป็นประธานการประชุม ศบค. ขยายระยะเวลา พ.ร.ก. ฉุกเฉินฯ ถึง 30 พฤศจิกายน นี้ คงเคอร์ฟิวต่ออีก 15 วัน ลดเวลาเคอร์ฟิวเป็นระหว่าง 22.00-04.00 น.พร้อมปรับมาตรการสำหรับผู้เดินทางเข้าราชอาณาจักร โดยปรับลดระยะเวลาในการกักกันสำหรับผู้มีเอกสารวัคซีนโควิด-19 ครบ เหลือ 7 วัน ในส่วนผู้ที่ยังไม่มีเอกสารวัคซีน ให้กักตัว ตั้งแต่ 10 -14 วันวันที่ 27 ก.ย.64 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า เมื่อเวลา 10.30 น. พล.อ.ประยุทธ์ จันทร์โอชา นายกรัฐมนตรีและรมว.กลาโหม เป็นประธานการประชุมคณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ผ่านระบบการประชุมทางไกล (Video Conference) ซึ่งที่ประชุมมีมติเห็นชอบขยายระยะเวลาประกาศสถานการณ์ฉุกเฉินในทุกเขตท้องที่ทั่วราชอาณาจักรถึง 30 พฤศจิกายน นี้ ลดระยะเวลาห้ามออกนอกเคหสถานเป็น 22.00-04.00 น. และให้เปิดร้านเสริมสวย นวด/สปา สถานเสริมความงาม โรงภาพยนตร์ เล่นดนตรีในร้านอาหารได้ตามปกติ เริ่ม 1 ต.ค. นี้นายธนกร กล่าวว่า นายกรัฐมนตรี ได้กล่าวถึงสถานการณ์การแพร่ระบาดโควิด-19 มีแนวโน้มดีขึ้น แต่ยังคงต้องไม่ประมาท ยังต้องเดินหน้าฉีดวัคซีนโควิด-19 ให้ทั่วถึง ติดตามการกระจายเวชภัณฑ์ ขณะเดียวกันก็จะขยายรูปแบบ Sandbox ในส่วนกิจการ/กิจกรรมอื่น ๆ ให้มากขึ้น อาทิ ปรับกิจกรรมภายในโรงแรมเพื่อรองรับการท่องเที่ยว เพื่อเตรียมความพร้อมในการเปิดรับนักท่องเที่ยวและการเปิดประเทศต่อไป นับตั้งแต่การระบาดระลอกแรก ภาคแรงงานและภาคประชาชนได้เรียนรู้ที่จะอยู่กับโควิด–19 มากขึ้น ภาคเอกชนได้เตรียมพร้อมรับมือโรคระบาดได้เป็นอย่างดี อย่างไรก็ตาม ขอฝากให้ สธ. ช่วยพิจารณาช่วยเหลืออุตสาหกรรมบันเทิง/ศิลปินพื้นบ้านโฆษกประจำสำนักนายกรัฐมนตรี กล่าวว่า นายกรัฐมนตรี ได้กล่าวในที่ประชุมว่า ดีใจที่ไทยสามารถฉีดวัคซีนโควิด-19 รายวันได้เกิน 1 ล้านโดส มั่นใจไทยมีศักยภาพในการฉีดวัคซีนได้บรรลุตามเป้าหมาย โดยฝากให้ สธ. ช่วยดูแลการบริหารจัดการวัคซีนสำหรับเด็กเล็กด้วย นายกรัฐมนตรียังรับทราบแผนการฉีดวัคซีนโควิด-19 สำหรับชาวต่างประเทศและแรงงานต่างด้าวโดยจะเริ่ม 1 ตุลาคม นี้ นายกรัฐมนตรียังยืนยันว่า รัฐบาลได้ดำเนินการบริหารจัดการสถานการณ์โควิด-19 อย่างต่อเนื่องเพื่อเตรียมแผนการช่วงเปลี่ยนผ่านของโควิด-19 จากการระบาดใหญ่ทั่วโลก หรือ Pandemic สู่โรคประจำถิ่น Endemic ซึ่งต้องขอให้แต่ละฝ่ายถอดบทเรียนการทำงานในแต่ละช่วงของการแพร่ระบาด เพื่อเป็นแนวทางในการรองรับสถานการณ์ในอนาคตด้วยสำหรับมติที่ประชุมสำคัญ ดังนี้ 1.) เห็นชอบการปรับมาตรการป้องกันและควบคุมโรคโควิด-19 ตั้งแต่ 1 ต.ค. 64 ประกอบด้วย1.ศูนย์พัฒนาเด็กเล็กและเด็กก่อนวัยเรียน เปิดดำเนินการได้แต่ต้องผ่านการพิจารณาโดยคณะกรรมการโรคติดต่อจังหวัดและคณะกรรมการโรคติดต่อกรุงเทพฯโดยกระทรวงสาธารณสุขกรมอนามัย2.ห้องสมุดสาธารณะ ห้องสมุดชุมชน ห้องสมุดเอกชนและบ้านหนังสือ3.พิพิธภัณฑ์ พิพิธภัณฑ์สถานพิพิธภัณฑ์ท้องถิ่น รวมถึงพิพิธภัณฑ์ในลักษณะเดียวกันแหล่งประวัติศาสตร์ หรือโบราณสถาณ 4.ศูนย์การเรียนรู้ หรือศูนย์วิทยาศาสตร์เพื่อการศึกษา อุทยานวิทยาศาสตร์ ศูนย์วิทยาศาสตร์และวัฒนธรรมหรือหอศิลป์ เปิดได้จำกัดจำนวน เช่น 1 คนต่อ 4 ตารางเมตรหรือให้เข้าชมได้ไม่เกิน 75% ตามกำหนด โดยสวมหน้ากากอนามัยตลอดเวลา ห้ามรับประทานอาหารและเคร่งครัดมาตรการสาธารณสุข4.ศูนย์การเรียนรู้ หรือศูนย์วิทยาศาสตร์เพื่อการศึกษา อุทยานวิทยาศาสตร์ ศูนย์วิทยาศาสตร์และวัฒนธรรมหรือหอศิลป์5.ร้านทำเล็บ เปิดดำเนินการได้โดยต้องนัดหมายล่วงหน้า6.ร้านสัก เปิดดำเนินการได้โดยนัดหมายล่วงหน้าลูกค้าได้รับวัคซีนครบตามเกณฑ์ หรือมีผลตรวจ ATK หรือ RT-PCR เป็นลบภายใน 72 ชั่วโมง7.สถานประกอบการเพื่อสุขภาพ (นวด สปา)เปิดดำเนินการได้ โดยนัดหมายล่วงหน้าจำกัดเวลาบริการไม่เกิน 2 ชั่วโมงต่อคน แต่ยังไม่เปิดบริการอบไอน้ำ สามารถเปิดบริการที่ใช้น้ำ เพื่อสุขภาพในกิจการสปาภายใต้พระราชบัญญัติประกอบการเพื่อสุขภาพ พ.ศ.2559 และลูกค้าได้รับวัคซีนครบตามเกณฑ์หรือ หรือมีผลตรวจ ATK หรือ RT-PCR เป็นลบภายใน 72 ชั่วโมง (ยังไม่เปิดบริการอบไอน้ำ)8.ธุรกิจโรงภาพยนตร์หรือฉายภาพยนตร์ เปิดดำเนินการได้ถึงเวลา 21.00 น.เว้นระยะห่างอย่างน้อย 1 เมตร หรือลดจำนวนเหลือประมาณ 50% สวมหน้ากากตลอดเวลาและไม่รับประทานอาหาร9.การเล่นดนตรีในร้านอาหารเปิดดำเนินการได้ จำกัดจำนวนนักดนตรีไม่เกิน 3 คน นักดนตรีสวมหน้ากากอนามัยตลอดเวลา นักร้องถอดหน้ากากอนามัย เฉพาะเวลาร้องเพลง หรือแสดง ห้ามสัมผัสคลุกคลีกันระหว่างนักร้อง นักดนตรีและลูกค้า ทั้งนี้ผู้ประกอบการต้องมีการตรวจสอบและปรับปรุงระบบหมุนเวียนอากาศรวมทั้งการจัดสถานที่ให้เป็นไปตามมาตรการ Covid Free Setting10.ศูนย์แสดงสินค้าศูนย์ประชุมหรือสถานที่จัดนิทรรศการ ยังไม่เปิดดำเนินการ ให้มีการติดตามสถานการณ์ 2-4 สัปดาห์ เนื่องจากทำให้มีการเดินทางเข้าร่วมอบรมสัมมนาจากหลายพื้นที่และมีการรวมกลุ่มคนจำนวนมาก-ยังไม่เปิดดำเนินการ ได้แก่ ศูนย์แสดงสินค้า ศูนย์ประชุมหรือสถานที่จัดนิทรรศการ-ลดเวลาห้ามออกจากเคหสถาน เป็น 22.00 -04.00 น. อย่างน้อย 15 วัน-ขยายเวลาสำหรับกิจการ/กิจกรรม เปิดบริการได้ถึง 21.00 น. ได้แก่ ศูนย์การค้า ร้านสะดวกซื้อ กีฬากลางแจ้งหรือในร่มเป็นที่โล่ง กีฬากลางแจ้งมีผู้ชมได้ ร้อยละ 252) การปรับมาตรการสำหรับผู้เดินทางเข้าราชอาณาจักร-โดยปรับลดระยะเวลาในการกักกันสำหรับผู้มีเอกสารวัคซีนโควิด-19 ครบ เหลือ 7 วัน ในส่วนผู้ที่ยังไม่มีเอกสารวัคซีน ให้กักตัว ตั้งแต่ 10 -14 วัน สำหรับการเดินทางเข้าประเทศทางอากาศกักตัว 7 วัน ทางน้ำและทางบก กักตัว 10 -14 วัน อนุญาตให้ทำกิจกรรมในสถานที่กักกันฯ ตามเงื่อนไขที่กำหนด-เปิดพื้นที่นำร่องการท่องเที่ยว เพิ่มเติม ตั้งแต่วันที่ 1-31 ตุลาคม ได้แก่ เกาะสมุย เกาะพะงัน เกาะเต่า จ.สุราษฎร์ธานี เขาหลัก เกาะยาว จ.พังงา และ เกาะพีพี เกาะไหง ไร่เลย์ คลองม่วง ทับแขก จ.กระบี่ และแนวทางเปิดพื้นที่เพิ่มเติม 10 จังหวัด เริ่ม 1 พฤศจิกายน 2564 ได้แก่ กรุงเทพมหานคร จ.กระบี่ จ.พังงา (ทั้งจังหวัด) จ.ประจวบคีรีขันธ์ (หัวหิน หนองแก) จ.เพชรบุรี (ชะอำ) จ.ชลบุรี (พัทยา บางละมุง จอมเทียน บางเสร่) จ.ระนอง เกาะพยาม จ.เชียงใหม่ (อ. เมือง แม่ริม แม่แตง ดอยเต่า จ.เลย (เชียงคาน) และ จ.บุรีรัมย์ (เมือง)นายกรัฐมนตรี ได้กล่าวขอบคุณเจ้าหน้าที่ทุกระดับ ภาครัฐ ภาคเอกชน คณะที่ปรึกษา ที่ร่วมกันทำทำงานหนักมาตลอดระยะ 2 ปี ทำให้สถานการณ์โควิด-19 ในไทยมีแนวโน้มดีขึ้นตามลำดับ ทั้งนี้ นายกรัฐมนตรียังยืนยันว่าที่ผ่านมา รัฐบาลให้ความสำคัญและเห็นถึงความจำเป็นในการจัดสรรงบประมาณเพื่อใช้ในการควบคุมป้องกันการแพร่ระบาดโควิด-19 ในไทย และการจัดหาวัคซีนโควิด-19 ทั้งภายในปี 2564 และต่อเนื่องสำหรับการจัดหาวัคซีนในปี 2565 ด้วย โดยเฉพาะอย่างยิ่งสำหรับการดำเนินมาตรการกระตุ้นเศรษฐกิจต่อเนื่องด้วย ซึ่งต้องอาศัยความร่วมมือของเราทุกคน เพื่อร่วมกันเดินหน้า พลิกโฉมประเทศไทยนายธนกร กล่าว,https://www.naewna.com/politic/604913,27_09_2021
