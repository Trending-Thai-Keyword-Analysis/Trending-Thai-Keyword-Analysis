title,summary,link,published
'หงส์อัดตราหมี'ล้างตา 3-2  - เมสซี่ฮีโร่ทีมหอคอย,ไชโย! โห่สามรา ตบมือรัวๆ ให้หงส์แดง ลิเวอร์พูลใต้การนำของโค้ช เยียร์เก้น คล๊อปป์ ชาวเยอรมัน ในฟุตบอลยูฟ่าแชมเปี้ยนลีก ปี 2564-65 กลุ่ม บี แมตซ์ 3 ที่บุกไปอัดตราหมี แอตเลติคโก เดอ มาดริดถึงถ้ำที่นครมาดริดได้3-2 เป็นการล้างตาที่เคยแพ้ทีมสเปนมาหลายคราว อองตวน กรีซมันน์ ยิง 2 ประตู แต่โดนใบแดงไล่ออก ทำให้หงส์เฮได้ 2 ประตูจากมะหะหมัด ซาลาส์ดาวยิงอียิปต์ ยอดนักเตะแห่งกาฬทวีป อีก 1 ประตูมาจาก นาบี กิเอตา ในค่ำคืนวันที่ 19 ตุลาคม ที่ผ่านมา ผลคู่อื่นๆในกลุ่ม บี เอฟซี ปอร์ตู โปรตุเกสชนะเอซี มิลาน อิตาลี่ 1-0 ผลกลุ่มเอ เรือใบ แมนเชสเตอร์ซิตี้บุกชนะ คลับบรูก เบลเยี่ยม 5-1 ปาเอสเช ปารีส์ แซงต์ แชแมงค์ ทีมตราหอคอยชนะอาร์แบ กระทิงแดง ไลป์ซิก เยอรมัน 3-2 ลิโอเนียล เมสซี่ ยิง 2ประตู คีลียัน อึมบาปเป้ ยิง 1 ประตู กลุ่มซีอาร์ยักซ์ อาร์มสเตอดัม เนเธอร์แลนด์ ชนะเสือเหลือง เยอรมัน โบรุสเซียอา ดอร์ทมุนด์ 4-0 เบซิคตาส ตุรกี แพ้ สปอร์ตติ้ง ลิสบัว โปรตุเกส 1-4 กลุ่มดี เรอัล มาดริด สเปนอดีตแชมป์ 13 สมัยบุกชนะ ชัคเตอร์โดเนตซ์ ยูเครน5-0 งูใหญ่ อินเตอร์มิลาน อิตลี่ชนะเชอรีฟ มอลโดลว่า 3-1,https://www.naewna.com/sport/610070,2021_10_20
ไทยตอนบนฝนน้อย ภาคใต้ยังตกหนักบางแห่ง,ไทยตอนบนฝนน้อย ภาคใต้ยังตกหนักบางแห่ง เมื่อเวลา 05.00 น.วันที่ 20 ตุลาคม 2564 กรมอุตุนิยมวิทยา รายงานลักษณะอากาศทั่วไป พยากรณ์อากาศ 24 ชั่วโมงข้างหน้า บริเวณความกดอากาศสูงจากประเทศจีนกำลังอ่อนยังคงปกคลุมประเทศไทยตอนบน และทะเลจีนใต้ ประกอบกับมีลมตะวันออกพัดปกคลุมอ่าวไทย ภาคใต้ และทะเลอันดามัน ทำให้ประเทศไทยตอนบนมีฝนน้อย ส่วนภาคใต้ยังคงมีฝนฟ้าคะนองเกิดขึ้นกับมีฝนตกหนักบางแห่งในระยะนี้ ฝุ่นละอองขนาดเล็ก ในช่วงของฤดูฝนการสะสมของฝุ่นละออง/หมอกควันมีน้อย พยากรณ์อากาศสำหรับประเทศไทยตั้งแต่เวลา 06:00 วันนี้ ถึง 06:00 วันพรุ่งนี้ + ภาคเหนือ มีฝนร้อยละ 30 ของพื้นที่ ส่วนมากบริเวณจังหวัดแม่ฮ่องสอน เชียงใหม่ ลำพูน ตาก กำแพงเพชร พิจิตร และเพชรบูรณ์ อุณหภูมิต่ำสุด 23-24 องศาเซลเซียส อุณหภูมิสูงสุด 30-34 องศาเซลเซียส ลมตะวันออกเฉียงเหนือ ความเร็ว 10-20 กม./ชม. + ภาคตะวันออกเฉียงเหนือ มีฝนร้อยละ 30 ของพื้นที่ ส่วนมากบริเวณจังหวัดนครราชสีมา บุรีรัมย์ สุรินทร์ ศรีสะเกษ และอุบลราชธานี อุณหภูมิต่ำสุด 23-24 องศาเซลเซียส อุณหภูมิสูงสุด 31-35 องศาเซลเซียส ลมตะวันออกเฉียงเหนือ ความเร็ว 10-20 กม./ชม. + ภาคกลาง มีฝนร้อยละ 20 ของพื้นที่ ส่วนมากบริเวณจังหวัดนครสวรรค์ อุทัยธานี กาญจนบุรี และราชบุรี อุณหภูมิต่ำสุด 21-24 องศาเซลเซียส อุณหภูมิสูงสุด 31-33 องศาเซลเซียส ลมตะวันออก ความเร็ว 10-20 กม./ชม. + ภาคตะวันออก มีฝนร้อยละ 20 ของพื้นที่ ส่วนมากบริเวณจังหวัดชลบุรี ระยอง จันทบุรี และตราด อุณหภูมิต่ำสุด 24-25 องศาเซลเซียส อุณหภูมิสูงสุด 33-34 องศาเซลเซียส ลมตะวันออก ความเร็ว 10-30 กม./ชม. ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร + ภาคใต้ (ฝั่งตะวันออก) มีฝนฟ้าคะนองร้อยละ 40 ของพื้นที่ กับมีฝนตกหนักบางแห่ง ส่วนมากบริเวณจังหวัดสงขลา ปัตตานี ยะลา และนราธิวาส อุณหภูมิต่ำสุด 23-25 องศาเซลเซียส อุณหภูมิสูงสุด 32-35 องศาเซลเซียส ลมตะวันออก ความเร็ว 10-30 กม./ชม. ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร + ภาคใต้ (ฝั่งตะวันตก) มีฝนฟ้าคะนองร้อยละ 40 ของพื้นที่ กับมีฝนตกหนักบางแห่ง ส่วนมากบริเวณจังหวัดภูเก็ต กระบี่ ตรัง และสตูล อุณหภูมิต่ำสุด 21-25 องศาเซลเซียส อุณหภูมิสูงสุด 33-35 องศาเซลเซียส ลมตะวันออก ความเร็ว 10-30 กม./ชม. ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร + กรุงเทพมหานครและปริมณฑล มีฝนร้อยละ 10 ของพื้นที่ อุณหภูมิต่ำสุด 22-25 องศาเซลเซียส อุณหภูมิสูงสุด 32-34 องศาเซลเซียส ลมตะวันออก ความเร็ว 10-20 กม./ชม. -005,https://www.naewna.com/local/610071,2021_10_20
เริ่มวันนี้! อภ.เปิดขาย ATK ออนไลน์ วันละ 300 กล่อง จำกัดสิทธิ์คนละ 1 กล่อง,เริ่มวันนี้! อภ.เปิดขาย ATK ออนไลน์ วันละ 300 กล่อง จำกัดสิทธิ์คนละ 1 กล่อง 20 ตุลาคม 2564 องค์การเภสัชกรรม (อภ.) แจ้งว่า องค์การเภสัชกรรม เปิดจำหน่ายชุดตรวจโควิด-19 คุณภาพ ภายใต้ โครงการ ATK คุณภาพเพื่อสังคมไทย ในราคาชุดละ 40 บาท โดยเปิดช่องทางการจำหน่ายเพิ่มเติมในระบบออนไลน์ ผ่านเว็บไซต์ www.gpoplanet.com ซึ่งได้รับอนุญาตจากสำนักงานคณะกรรมการอาหารและยา (อย.) แล้ว พร้อมบริการจัดส่งถึงบ้าน ทั้งนี้ เปิดจำหน่ายตั้งแต่วันพุธที่ 20 ตุลาคม 2564 ไปจนถึงวันอังคารที่ 26 ตุลาคม 2564 เบื้องต้นจำนวนวันละ 300 กล่อง กล่องละ 20 ชุด จำกัดสิทธิ์การซื้อท่านละ 1 กล่อง ราคา 800 บาท ยังไม่รวมค่าจัดส่ง 52 บาท) เพื่อกระจายชุดตรวจดังกล่าวให้กับประชาชนที่อยู่ต่างจังหวัด และไม่สะดวกในการเดินทาง ทำให้ประชาชนได้เข้าถึงชุดตรวจ ATK ได้มากขึ้น และในอนาคต องค์การ ฯ จะมีการกระจายชุดตรวจ ATK โดยจำหน่ายผ่านร้านผู้จำหน่ายช่วงซึ่งเป็นตัวแทนจำหน่ายขององค์การเภสัชกรรมที่มีอยู่ทั่วประเทศอีกด้วย จากผลการตอบรับโครงการ ATK คุณภาพเพื่อสังคมไทย เป็นอย่างดีจากประชาชนและหน่วยงานต่างๆทั้งภาครัฐและเอกชนที่สนใจซื้อผลิตภัณฑ์เป็นจำนวนมาก องค์การฯจึงเร่งจัดหาชุดตรวจ ATK ภายใต้ โครงการ ATK คุณภาพเพื่อสังคมไทย เฟส 2 เพิ่มเติมอีก 2 ล้านชุด สำหรับประชาชนทั่วไปสามารถซื้อได้ที่ร้านขายยาขององค์การเภสัชกรรม ได้แก่ สาขาราชเทวี (สำนักงานใหญ่) สาขายศเส สาขาจรัญสนิทวงศ์ สาขาเทเวศร์ สาขารังสิต สาขากระทรวงสาธารณสุข ตึกกรมการแพทย์ สาขาเวชศาสตร์เขตร้อน สาขาศูนย์ราชการเฉลิมพระเกียรติ 80 พรรษา โดยจะเปิดจำหน่ายไปจนถึง วันที่ 20 ตุลาคม 2564 และหลังจากที่องค์การฯได้จัดหาและสั่งซื้อมาเพิ่มในปริมาณที่เพียงพอแล้ว จะสามารถเปิดจำหน่ายเพิ่มเติมได้ต่อไป -005,https://www.naewna.com/local/610077,2021_10_20
'นิวนิว เอวเด้ง'ยังช็อคไม่ทันตั้งตัว 'เติ้ล'โดนคุก1ปีขโมยไฟหลวงใช้,'นิวนิว เอวเด้ง'ยังช็อคไม่ทันตั้งตัว 'เติ้ล'โดนคุก1ปีขโมยไฟหลวงใช้ จากกรณีที่ เติ้ล ธนพล นัดแสดงหนุ่มชื่อดัง เคยมีคดีโด่งดัง 'ขโมยไฟหลวงใช้' โดยไม่จ่ายค่าไฟนานถึง 3 ปี ล่าสุด 19 ต.ค.64 ความคืบหน้าเรื่องนี้ ศาลฎีกาได้มีการอ่านคำพิพากษาโดยยืนยันตามศาลอุทธรณ์ ให้จำคุก 1 ปี ไม่รอลงอาญา ล่าสุด นิวนิว เอวเด้ง แฟนสาวก็ได้เคลื่อนไหวผ่านเฟซบุ๊ก พร้อมกับโพสต์ภาพสไลด์ที่เป็นภาพคู่ให้กำลังใจ พร้อมข้อความว่า ขอบคุณสื่อทุกแห่งที่ติดต่อเข้ามา วันนี้นิวนิวไม่พร้อมตอบคำถามทุกคนได้ เพราะนิวตั้งตัวไม่ทันกับสิ่งที่นิวนิวเจอ นิวนิวขอเวลาก่อนนะคะขอบพระคุณทุกๆท่านที่รักและเมตตาพี่เติ้ลกับนิวนิวค่ะ ข่าวที่เกี่ยวข้อง : ฎีกายืนคุก 1 ปี'เติ้ล ธนพล'อดีตพระเอกดัง ไม่รอลงอาญาคดีลักไฟหลวงเปิดคาร์แคร์ . 009,https://www.naewna.com/entertain/610078,2021_10_20
เกาะติด! รายงานสถานการณ์ผู้ติดเชื้อไวรัส COVID-19 ทั่วโลก,"ติดตามรายงานสถานการณ์การแพร่ระบาดล่าสุดของ ไวรัสโควิด-19 จากประเทศต่างๆ ทั่วโลก ประจำวันที่ 20ตุลาคม2564มีรายละเอียดดังต่อไปนี้... ผู้ติดเชื้อรวม :242,294,986 ผู้เสียชีวิตรวม : 4,928,102 รักษาหายรวม :219,638,433 ยอดรวมประเทศที่ติดเชื้อ:www.worldometers.info",https://www.naewna.com/inter/610076,2021_10_20
‘โควิดชะอวด’พ่นพิษ ติดเชื้อ-กักตัวต่อเนื่อง พระสงฆ์บิณฑบาตไม่ได้ ไร้อาหาร,"โควิดชะอวดพ่นพิษ ติดเชื้อ-กักตัวต่อเนื่อง พระสงฆ์บิณฑบาตไม่ได้ ไร้อาหาร ผู้สื่อข่าวรายงานจาก จ.นครศรีธรรมราช ว่า เมื่อวันที่ 19 ตุลาคม 2564 ที่ผ่านมา พระมหาอารยนันต์ อานันโท เจ้าอาวาสวัดเขาพระทอง ต.เขาพระทอง อ.ชะอวด จ.นครศรีธรรมราช พร้อมด้วยนายไพฑูรย์ อินทศิลา สื่อมวลชนอาวุโสประธานศูนย์ข่าวนคร 24 ชม. สมาคมสื่อมวลชนจังหวัดนครศรีธรรมราช นำข้าวสาร อาหารแห้ง น้ำดื่ม ไปถวายพระสงฆ์วัดโพธาราม หรือวัดควนเคร็ง เขตรอยต่อระหว่างหมู่ 4 กับ หมู่ 11 ต.เคร็ง อ.ชะอวด จ.นครศรีธรรมราช ที่ได้รับผลกระทบจากการแพร่ระบาดของไวรัสโควิด -19 จนชาวบ้านในพื้นที่ รวมทั้งผู้นำท้องถิ่น 2-3 หมู่บ้านของ ต.เคร็ง อ.ชะอวด ติดเชื้อโควิด เป็นกลุ่มเสี่ยงสูงอยู่ระหว่างการกักตัวรวมกว่า 100 คน ขณะที่พระสงฆ์วัดโพธาราม หรือวัดควนเคร็ง ไม่สามารถออกบิณฑบาตได้ตามปกติ จึงประสานขอความช่วยเหลือจากศูนย์ข่าวนคร 24 ชม.สมาคมสื่อมวลชนจังหวัดนครศรีธรรมราช ทางศูนย์ข่าวนคร 24 ชม.จึงร่วมกับวัดเขาพระทอง เปิดรับบริจาคข้าวสาร อาหารแห้ง น้ำดื่ม นำถวายพระสงฆ์วัดโพธาราม เมื่อคณะเดินทางถึงพบนายธำรงค์ ทองมา อายุ 70 ปี อดีตผู้ใหญ่บ้านหมู่ 4 ต.เคร็ง อ.ชะอวด พร้อม อสม. ชาวบ้าน และพระอัจฉริยะ คงเรือง ผู้ช่วยเจ้าอาวาส และพระสงฆ์ รวมทั้งตัวแทนพระสงฆ์ 2 รูปยืนรออยู่บริเวณประตูทางเข้าวัด มีเชือกกั้นห้ามเข้าไปในบริเวณวัด เนื่องจากกลัวว่าจะมีการแพร่ระบาดของไวรัสโควิด จึงส่งมอบสิ่งของทั้งหมด ประกอบด้วย ข้าวหอมมะลิอย่างดี 100 กก.อาหารแห้ง ปลากระป๋อง และน้ำดื่มอีกจำนวน 10 โหล บริเวณประตูทางเข้าวัด และพระมหาอารยนันต์ ถวายเงินสดให้พระสงฆ์วัดโพธาราม ไว้ใช้จ่ายอีก 2,000 บาท จากนั้นพระสงฆ์นำรถจักรยานยนต์พ่วงข้างช่วยขนสิ่งของทั้งหมดเข้าไปเก็บในโรงครัวของวัดเพื่อนำปรุงอาหารฉัน พระอัจฉริยะ คงเรือง เปิดเผยว่า หลังจากมีชาวบ้านหมู่ 4 และหมู่ 11 ติดเชื้อโควิด และเป็นกลุ่มเสี่ยงสูงเข้ารับการรักษาและกักตัวตามมาตรการที่จังหวัดกำหนด ขณะที่ตัวเลขผู้ติดเชื้อภาพรวมของทั้งจังหวัดเพิ่มสูงขึ้นทุกวันจนอยู่ในลำดับต้นๆของประเทศ ทำให้ ศบค.ประกาศให้จังหวัดนครศรีธรรมราชเป็นที่ควบคุมสูงสุดและเข้มงวด ทุกฝ่ายต้องเข้มงวดกวดขัน พระสงฆ์วัดโพธารามที่จำพรรษา 9 รูปไม่สามารถออกบิณฑบาตได้ตามปกติ ต้องนำเชือกมากั้นแบ่งเขตวัดกับชุมชน ห้ามพระออกนอกวัด และห้ามญาติโยมเข้าวัดเด็ดขาด พระสงฆ์จึงต้องหุงหาอาหารฉันกันเองตามมีตามเกิดเป็นเวลาหลายวันแล้ว จนข้าวสารในวัดหมด ชาวบ้านจึงช่วยกันเรี่ยไรเงินซื้อข้าวสารและวัตถุดิบในการประกอบอาหารถวายพระส่งมอบตรงประตูทางเข้าวัด กระทั่งนายธำรงค์ ทองมา อดีตผู้ใหญ่บ้านหมู่ 4 ติดต่อประสานงานกับนายไพฑูรย์ อินทศิลา สื่อมวลชนอาวุโสประธานศูนย์ข่าวนคร 24 ชม.สมาคมสื่อมวลชนจังหวัดนครศรีธรรมราช เพื่อขอรับการสนับสนุนข้างสาร อาหารแห้ง น้ำดื่มน้ำมาถวายช่วยเหลือพระสงฆ์ดังกล่าว ด้านนายธำรงค์ ทองมา กล่าวว่า ตนต้องขอขอบคุณศูนย์ข่าวนคร 24 ชม.สมาคมสื่อมวลชนจังหวัดนครศรีธรรมราช และวัดเขาพระทอง ที่สนับสนุนช่วยเหลือครั้งนี้ โดยในหมู่ 3 หมู่ 4 และหมู่ 11 มีวัดอยู่ 3 วัด ประกอบด้วย วัดควนป้อม วัดควนยาว และวัดควนเคร็ง ทุกวัดประสบปัญหาเหมือนกัน พระสงฆ์ไม่สามารถออกบิณฑบาตได้เหมือนกัน หากมีผู้ใจบุญร่วมบริจาคช่วยเหลือเยอะก็อยากให้นำไปช่วยเหลือวัดควนป้อม และวัดควนยาว ด้วย รวมทั้งวัดอื่นๆใน อ.ชะอวด ส่วนใหญ่อยู่ในสภาพที่ไม่แตกต่างกัน และไม่รู้ว่าสถานการณ์จะเป็นอย่างนี้ไปอีกนานเท่าไร ขอขอบคุณศูนย์ข่าวนคร 24 ชม.สมาคมสื่อมวลชนจังหวัดนครศรีธรรมราช และวัดเขาพระทอง จะช่วยเป็นธุระจัดหาข้าวสาร อาหารแห้ง น้ำดื่มมาถวายวัดวาอารามอื่น ๆ ต่อไป ขณะที่พระมหาอารยนันต์ อานันโท กล่าวว่า ก่อนหน้าที่ทางวัดเขาพระทอง จัดตั้งโรงทานพระเวสสันดรชาดก ประกอบอาหารกล่องออกแจกจ่ายช่วยเหลือผู้ประสบภัยโควิดต่อเนื่องกัน 3 เดือน แต่ปัจจุบันพระสงฆ์ตามวัดต่าง ๆ ได้รับผลกระทบออกบิณฑบาตไม่ได้ แม้แต่วัดเขาพระทอง ก็ประสบปัญหาเช่นกัน แต่วัดมีการเตรียมการรับมือไว้ล่วงหน้า จึงพอจะสู้ต่อไปได้ไม่เดือดร้อนมากนัก แต่อยากจะฝากไปถึงคนรวยใจดี เศรษฐีใจบุญ รวมทั้งคุณโยมบิณฑ์ - เอกพันธ์ บันลือฤทธิ์ คู่แฝดดารานักบุญเมืองไทย โปรดช่วยเหลือวัด ช่วยเหลือพระภิกษุ สามเณรตาวัดต่าง ๆ ทั่วประเทศด้วย โดยเฉพาะพระสงฆ์วัดต่าง ๆ ใน อ.ชะอวด ทั้งนี้ บริจาคได้ที่นายไพฑูรย์ อินทศิลา ประธานศูนย์ข่าวนคร 24 ชม. สมาคมสื่อมวลชนนครศรีธรรมราช โทร. 081 - 6761299 ,นายยุทธนา แต่งวงศ์ นายกสมาคมสื่อมวลชนนครศรีธรรมราช 082 – 3333139 และพระมหาอารยนันต์ อานันโท วัดเขาพระทอง อ.ชะอวด จ.นครศรีธรรมราช โทร.094-7952998 หรือโอนเงินเข้าบัญชีกองทุนเสบียงบุญสร้างโบสถ์วัดเขาพระทอง ธนาคารกรุงไทย 822-063803 - 6 ทางวัดและศูนย์ข่าวนคร 24 ชม. สมาคมสื่อมวลชนนครศรีธรรมราช จะรับเป็นภาระนำเงินจากผู้ใจบุญไปจัดซื้อข้างสาร อาหารแห้ง น้ำดื่ม นำออกแจกจ่ายถวายวัดต่าง ๆในพื้นที่ต่อไป -005",https://www.naewna.com/likesara/610080,2021_10_20
ยิปซีพยากรณ์ดวงรายวัน ประจำวันพุธ 20 ตุลาคม 2564,ท่านที่เกิดวันอาทิตย์ อิทธิพลของไพ่​ 8​ ดาบ (Eight​ of Swords) วันนี้การค้าขายมีปัญหาเหตุเพราะความเชื่อใจลูกน้องมากเกินส่วนคนที่ทำงานกินเงินเดือนผลงานเริ่มโดดเด่น​ แต่โดนแทงข้างหลังยับเยินด้านการเงินแม้จะมีเข้ามาแต่เก็บไว้ไม่อยู่​ส่วนความรักเหตุเพราะการใช้อารมณ์จะทำให้มีปากเสียงกับแฟนอย่างหนัก ท่านที่เกิดวันจันทร์ อิทธิพลของไพ่พระอาทิตย์ (The.Sun)วันนี้เงินทองสิ่งของมีค่าที่หายไปจะได้กลับคืนมาลาภลอยโชคลาภเข้ามาเยือนน่าพอใจรักที่มีปัญหาเคลียร์ใจกันได้ ทำให้ชีวิตกบับมาลั้ลลาดังเดิม งานไปได้ดีทำงานลุล่วงตามที่เจ้านายมอบหมาย ค้าขายเดินหน้าไปได้หลังจากปรับแผนแก้วิกฤต ท่านที่เกิดวันอังคาร อิทธิพลของไพ่ 3 ถ้วย (Three of Cups)วันนี้ความรักเริ่มดีขึ้นหลังจากเริ่มปรับตัวเข้าหากัน ทำให้ชีวิตไม่เครียดดังแต่ก่อนเงินทองเริ่มพอมีเข้ามาพอสมควร งานการเดินหน้าตามที่ได้รับมอบหมาย ธุรกิจส่วนตัวไปได้ดีอย่างน่าพอใจ ท่านที่เกิดวันพุธ อิทธิพลของไพ่โลก (The World)วันนี้เงินทองสิ่งของมีค่าที่หายไปจะได้คืน ทำให้ได้กรี๊ดสุดๆ งานประจำไปได้ดีมีผลงานโดดเด่น และคนค้าขายกิจการก้าวหน้าดังลุ้น ความรักเริ่มสดใสเข้าใจกันมากขึ้น ท่านที่เกิดวันพฤหัสบดี อิทธิพลของไพ่กงล้อมหาสมบัติ (Wheel of Fortune)วันนี้ทำงานอย่างมีความสุข เพราะงานที่มุ่งมั่นตั้งใจทำผลงานจะออกมาดีอย่างน่าพอใจ และคนที่มีงานส่วนตัวกิจการเดินหน้าไปได้ดี ด้านความรักอบอุ่นเข้าใจกันและกัน ส่วนเงินทองคล่องมือเพราะได้ผู้ใหญ่ช่วยเหลือ ควรทำบุญปล่อยนกปล่อยปลาเสริมดวงชะตา ท่านที่เกิดวันศุกร์ อิทธิพลของไพ่ราชินีถือดาบ(Queen of Swords)วันนี้เครียดหนักเพราะการเงินตัดขัดหมุนไม่ออก แถมหาคนช่วยได้ยาก เล่นเอาเครียดทั้งวัน ความรักให้ระวังคำพูดทำให้มีปัญหากับคนรักงานแม้จะเด่นแต่เพราะทำตัวจู้จี้เกินจะมีปัญหาจนได้กับเพื่อนร่วมงาน ท่านที่เกิดวันเสาร์ อิทธิพลของไพ่ 3 ถ้วย (Three of Cups)วันนี้ความรักสดชื่นขึ้นทำให้หายเครียดกังวลใจ งานไปได้ดีเจ้านายพอใจในผลงาน ทำให้เชื่อมั่นในฝีมือเรามากขึ้น ค้าขายเริ่มไปได้เพราะมีคนเก่งเข้ามาช่วย เงินทองพอมีได้ใช้แต่ต้องรู้จักคิดก่อนจับจ่าย .................................................................... ท่านผู้อ่านที่มีความประสงค์ต้องการปรึกษา เรื่องดวงชะตาเป็นการส่วนตัวกับอาจารย์กิติคุณพลวัน สอบถามรายละเอียดเพิ่มเติมได้ที่094-6298799,https://www.naewna.com/lady/610083,2021_10_20
พังพินาศ! สาวเผยสภาพบ้านโดนน้ำท่วมสูง ดันตู้เย็นทะลุหลังคา,พังพินาศ! สาวเผยสภาพบ้านโดนน้ำท่วมสูง แรงดันตู้เย็นทะลุหลังคา 20 ตุลาคม 2564 เป็นเหตุการณ์ที่สาหัสเอามากๆ เมื่อผู้ใช้เฟซบุ๊ก หญิง ศิลป์เจริญ เผยภาพนาาทีระทึก พบว่าตู้เย็นทะลุหลังคาจากการถูกน้ำท่วมสูง โดยเธอได้เปิดเผยเรื่องนี้ว่า เหตุเกิดที่บ้านญาติของเธอที่ตั้งอยู่ริมแม่น้ำท่าจีน ต.บางหลวง อ.บางเลน จ.นครปฐม ซึ่งขณะนี้ถูกน้ำท่วมมานานกว่า 2 เดือนแล้ว คุณน้ำอ้อย เจ้าของบ้าน เเผยว่า ที่ผ่านมาในพื้นที่เกิดน้ำท่วมแทบทุกปี เมื่อเจ้าหน้าที่แจ้งเตือนให้ยกของขึ้นที่สูง ที่บ้านซึ่งอยู่กัน 3 คน พ่อแม่ลูก จึงช่วยกันย้ายข้าวของ และหนุนตู้เย็นไว้ที่โฟม แต่เนื่องจากน้ำที่มีจำนวนมาก ประกอบกับฝนตกนานหลายวัน จึงทำให้ตู้เย็นลอยทะลุหลังคา ขณะที่ตอนนี้ระดับน้ำในบ้านสูงถึงอก ชาวบ้านกว่า 20 หลังคาเรือนต้องอพยพออกมาอยู่นอกพื้นที่ ขอบคุณ :เรื่องเล่าเช้านี้ . 009,https://www.naewna.com/likesara/610082,2021_10_20
'ออสเตรเลีย'จ่อเปิดพรมแดนบางส่วน หลังยอดป่วยโควิด-19 ลดลง,"20 ต.ค.64 สำนักข่าวซินหัวรายงานว่า ออสเตรเลียเตรียมผ่อนปรนข้อจำกัดด้านพรมแดนบางส่วน หลังจากหลายรัฐท้องถิ่นมียอดผู้ป่วยโรคติดเชื้อไวรัสโคโรนาสายพันธ์ุใหม่ (โควิด-19) รายวันลดลง และมีอัตราการฉีดวัคซีนป้องกันโรคโควิด-19 สูงขึ้น วันอังคาร (19 ต.ค.) รัฐวิกตอเรียตรวจพบผู้ป่วยในท้องถิ่นรายวันเพิ่ม 1,749 ราย ลดลงจากวันก่อนหน้าซึ่งอยู่ที่ 1,903 ราย ขณะรัฐนิวเซาธ์เวลส์ (NSW) ตรวจพบผู้ป่วยในท้องถิ่นเพิ่ม 273 ราย ซึ่งนับเป็นการตรวจพบผู้ป่วยใหม่รายวันต่ำกว่า 300 ราย ติดต่อกันเป็นวันที่ 2 ก่อนหน้านี้เมื่อวันจันทร์ (18 ต.ค.) รัฐควีนส์แลนด์ประกาศแผนงานกลับมาเปิดพรมแดน หลังไม่ตรวจพบผู้ป่วยโรคโควิด-19 ที่ติดเชื้อในท้องถิ่นรายใหม่ และกลายเป็นรัฐที่ปราศจากผู้ป่วยโรคโควิด-19 แห่งแรกที่ร่างแผนเปิดพรมแดนอีกครั้ง อย่างไรก็ดี แอนนาสตาเซีย ปาลัสซ์ซุก มุขมนตรีรัฐควีนส์แลนด์ เรียกร้องประชาชนฉีดวัคซีนก่อนมีการเปิดพรมแดนต้อนรับวันคริสตมาสต์ พร้อมยืนยันว่านักเดินทางข้ามรัฐและนักเดินทางระหว่างประเทศที่ได้รับวัคซีนครบโดสจะสามารถเดินทางเข้าควีนส์แลนด์ได้โดยไม่ต้องกักตัว หากรัฐบรรลุเป้าหมายอัตราการฉีดวัคซีนแตะร้อยละ 80 ด้านเขตเมืองหลวงออสเตรเลีย (ACT) ประกาศแผนการเปิดพรมแดนกับรัฐนิวเซาธ์เวลส์ในวันที่ 1 พ.ย. หลังนิวเซาธ์เวลส์และเขตเมืองหลวงฯ บรรลุเป้าหมายฉีดวัคซีนครบโดสที่ร้อยละ 80 ที่มาxinhuathai",https://www.naewna.com/inter/610081,2021_10_20
บุกรวบคาบ้าน! อดีตจนท.อบต.เขาเพิ่ม ยักยอก 1.3 ล้าน หนีหมายจับ 4 คดี,"เมื่อวันที่ 20 ตุลาคม 2564 กองบังคับการปราบปราม กองบัญชาการตำรวจสอบสวนกลาง ภายใต้การอำนวยการสั่งการของพล.ต.ท.จิรภพ ภูริเดช ผบช.ก. , พล.ต.ท.สุวัฒน์ แสงนุ่ม รอง ผบช.ก.สั่งการให้ พล.ต.ต.มนตรี เทศขัน ผบก.ป.เจ้าหน้าที่ตำรวจชุดจับกุม และเจ้าหน้าที่ตำรวจชุดปฏิบัติการที่ 5 กก.2 บก.ป.ร่วมกันจับกุม นายนิมิตร (สงวนนามสกุล) อายุ 54 ปี ผู้ต้องหา ที่บริเวณหน้าบ้านพัก ซอยชมสินธุ์ 2 ต.หัวหิน อ.หัวหิน จ.ประจวบคีรีขันธ์ เมื่อวันที่ 18 ต.ค.ที่ผ่านมา ตามหมายจับที่ยังต้องการตัว 4 หมาย ประกอบด้วย 1.หมายจับศาลจังหวัดนครนายก ที่ 111/2555 ลงวันที่ 22 สิงหาคม 2555 ต้องหาว่ากระทําความผิดฐาน เป็นเจ้าพนักงานมีหน้าที่ซื้อทําจัดการ หรือรักษาทรัพย์ใด เบียดบังเอาทรัพย์นั้นเป็นของตนเองหรือผู้อื่นโดยทุจริตฯ (หลบหนีไม่มาศาลตามกําหนดนัด) 2.หมายจับศาลจังหวัดนครนายก ที่ 119/2555 ลงวันที่ 5 กันยายน 2555 ต้องหาว่ากระทําความผิดฐาน เป็นเจ้าพนักงานมีหน้าที่จัดซื้อจัดทําการ หรือรักษาทรัพย์ใด เบียดบังเอาทรัพย์นั้นฯ โดยทุจริต ปลอมและใช้เอกสารสิทธิปลอม 3.หมายจับศาลจังหวัดนครนายก ที่ 157/2555 ลงวันที่ 20 พฤศจิกายน 2555 ต้องหาว่ากระทําความผิดฐาน เป็นเจ้าพนักงานมีหน้าที่ซื้อทําจัดการหรือรักษาทรัพย์ใด เบียดบังเอาทรัพย์นั้นเป็นของตนฯ และ 4.หมายจับศาลจังหวัดนครนายก ที่ 26/2556 ลงวันที่ 20 กุมภาพันธ์ 2556 ต้องหาว่ากระทําความผิดฐาน .เจ้าพนักงานยักยอก เจ้าพนักงานปฏิบัติหรือละเว้นปฏิบัติหน้าที่ โดยมิชอบหรือโดยทุจริต. (หลบหนีไม่มาศาลตามกําหนดนัด) สืบเนื่องมาจากผู้ต้องหาทำงานอยู่ที่ อบต.เขาเพิ่ม อ.บ้านนา จ.นครนายก ซึ่งมีอำนาจหน้าที่ในการจัดการรายรับรายจ่าย, การรับเงิน, การเบิกจ่ายเงิน การฝากและการเก็บรักษาเงินของหน่วยงาน โดยระหว่างดำรงตำแหน่งดังกล่าว ผู้ต้องหาได้เบียดบังทรัพย์ของทางหน่วยงานไปเป็นประโยชน์ส่วนตนจำนวนหลายครั้ง อาทิ เบียดบังเงินชำระคืนเงินกู้ยืมเงินทุนโครงการใน อบต.เขาเพิ่ม ไปเป็นเงินจำนวน 5 ล้านบาท, ไม่จัดการนำเงินภาษีอากรฝากเข้าบัญชีเงินภาษีอากรทั้งหมด และอื่นๆ รวม 536 ครั้ง รวมทั้งหมดเป็นเงินกว่า 1.3ล้านบาท ทำให้เกิดความเสียหายแก่ อบต.เขาเพิ่ม ทาง อบต.เขาเพิ่ม จึงได้ดำเนินคดีกับผู้ต้องหาตามกฎหมาย ในระหว่างดำเนินคดีในชั้นศาล ผู้ต้องหาได้ขอประกันตัวต่อศาล และหลบหนีไม่มาศาลตามกำหนดนัด เป็นเหตุให้ศาลออกหมายจับผู้ต้องหาตามหมายจับดังกล่าว ภายหลังเจ้าหน้าที่ตำรวจชุดจับกุมจึงได้ทำการสืบสวนติดตามตัวผู้ต้องหารายนี้เรื่อยมา โดยทราบว่า ผู้ต้องหาได้หลบหนีไปพักอาศัยอยู่ในพื้นที่ จ.ประจวบคีรีขันธ์ ในวันที่ 18 ต.ค.64 เจ้าหน้าที่ชุดจับกุมจึงลงพื้นตรวจสอบ และสามารถจับกุมตัวนายนิมิตรได้ในที่สุด สอบถามคำให้การผู้ต้องหานายนิมิตรให้การรับสารภาพว่ากระทำความผิดจริง หลังจากนั้นจึงได้นำตัวส่งศาลจังหวัดนครนายก ดำเนินการตามกฎหมายต่อไป - 006",https://www.naewna.com/local/610084,2021_10_20
'ศรีลังกา'คาด ยอดนทท.พุ่งสูงในเดือนต.ค.,"20 ต.ค.64 สำนักข่าวซินหัวรายงานว่า สื่อท้องถิ่นศรีลังการายงานว่ามีนักท่องเที่ยวเดินทางเยือนศรีลังกากว่า 7,000 คนแล้วในเดือนตุลาคมปีนี้ ซึ่งช่วยกระตุ้นอุตสาหกรรมการท่องเที่ยวของประเทศ ที่ได้รับผลกระทบอย่างรุนแรงจากการระบาดของโรคติดเชื้อไวรัสโคโรนาสายพันธุ์ใหม่ (โควิด-19) โดยสถิติทางการเผยว่ามีนักท่องเที่ยวเยือนศรีลังการะหว่างวันที่ 1-13 ต.ค. รวม 7,096 คน พราซานนา รานาทุนกา รัฐมนตรีกระทรวงการท่องเที่ยวของศรีลังกา กล่าวว่าหากสถิติดังกล่าวยังคงดำเนินไปตามแนวโน้มในปัจจุบัน คาดว่าเดือนตุลาคมจะมีนักท่องเที่ยวมาเยือนมากที่สุดเป็นประวัติการณ์ของสถิติรายเดือนของปี 2021 กระทรวงการท่องเที่ยวของศรีลังกากล่าวว่าเมื่อนับถึงปัจจุบันของปีนี้ กันยายนเป็นเดือนที่มีนักท่องเที่ยวมาเยือนสูงสุดที่ 13,547 คน และเมื่อนับตั้งแต่เริ่มเปิดประเทศอีกครั้งเมื่อวันที่ 21 ม.ค. จนถึงวันที่ 13 ต.ค. ศรีลังกามีจำนวนนักท่องเที่ยวมาเยือนรวม 45,413 คน รานาทุนกากล่าวว่าการคลายข้อจำกัดการเดินทาง ทำให้นักท่องเที่ยวทั่วโลกสนใจที่จะมาเยือนศรีลังกามากขึ้น โดยนักท่องเที่ยวส่วนใหญ่ที่เดินทางมาเยือนศรีลังกาในปีนี้มาจากอินเดีย คาซัคสถาน เยอรมนี ยูเครน สหรัฐฯ จีน แคนาดา อังกฤษ ฝรั่งเศส และรัสเซีย ที่มาxinhuathai",https://www.naewna.com/inter/610088,2021_10_20
ชาวสวนดีใจ! ราคาปาล์มพุ่ง กิโลกรัมละ9บาท  เผย20ปีราคาไม่สูงขนาดนี้,"20 ตุลาคม 2564 นายอดิศร อุบลกาญจน์ อายุ 52 ปี อยู่บ้านเลขที่ 25 หมู่ 3 ต.ท่ายาง อ.ทุ่งใหญ่ จ.นครศรีธรรมราช เจ้าของสวนปาล์มรายเล็ก เนื้อที่ประมาณ 2 ไร่ เปิดเผยกับผู้สื่อข่าวว่า ตนดีใจอย่างมาก เนื่องจากราคาปาล์มเริ่มขยับดีขึ้นอย่างต่อเนื่อง ล่าสุดกิโลกรัมละ 9บาทแล้ว ทำให้มีรายได้เพิ่มขึ้นเพื่อใช้จ่ายในครัวเรือน วันนี้ได้ตัดผลปาล์มสุกในสวนได้ 1 คันรถจักรยานยนต์พ่วงข้าง นำไปขายได้เงินถึง 5,000 บาท ถือว่าเป็นประวัติศาสตร์ ตั้งแต่ทำสวนปาล์มมากว่า 20 ปี ไม่เคยมีราคาดีถึงขนาดนี้ นับว่าโชคดีแม้จะมีสวนปาล์มเพียงเล็กน้อย ส่วนเจ้าของสวนรายใหญ่ช่วงนี้คงมีรายได้มหาศาล แต่ตนก็ยอมรับว่ากังวลอยู่ เพราะไม่รู้ว่าราคาจะลงอีกเมื่อไร แต่ก็เตรียมใจไว้แล้ว อย่างไรก็ตาม ราคาปาล์มนำมันจะขึ้นหรือลง ตนไม่ค่อยได้รับผลกระทบมากนัก เพราะมีสวนปาล์มเพียงน้อยนิด ที่ผ่านมายึดหลักเศรษฐกิจพอเพียง หาผักหาปลากินก็อยู่ได้ แต่เมื่อปาล์มขึ้นราคาก็พอจะมีเงินใช้จ่ายในครัวเรือนไม่ขัดสน. 012",https://www.naewna.com/likesara/610090,2021_10_20
ตร.ออสเตรเลียตามหาเด็กหญิง 4 ขวบ หายตัวปริศนาทั้งถุงนอน,20 ต.ค.64 สำนักข่าวต่างประเทศรายงานว่าตำรวจออสเตรเลียกำลังเร่งสืบสวนหาเบาะแส หลังจากเด็กหญิงคลีโอ สมิธ อายุ 4 ขวบ หายตัวไปขณะนอนหลับอยู่ในเต็นท์ บริเวณจุดกางเต็นท์ของนักท่องเที่ยว คว็อบบ้า โบลวโฮลส์ ใกล้ทะเลสาบแม็คคลาวด์ ซึ่งอยู่ห่างไกลจากเขตชุมชนในรัฐเวสต์เทิร์น ออสเตรเลีย เมื่อช่วงเช้ามืดวันเสาร์ ที่ 16 ต.ค.64 ตามเวลาท้องถิ่น ขณะที่ตำรวจของรัฐเวสเทิร์นออสเตรเลียระบุว่าเด็กหญิงคนดังกล่าวหายตัวไปในช่วงเช้าวันเสาร์หลังจากที่แม่ของเธอตื่นขึ้นมาโดยไม่พบตัวลูกสาวและถุงนอนก็หายไปด้วย ตำรวจยังได้ขอความร่วมมือผู้ที่เดินทางไปยังสถานที่ตั้งแคมป์ดังกล่าวแจ้งข้อมูลหรือเบาะแสเพิ่มเติมเมื่อวันจันทร์ซึ่งทำให้เหตุการณ์นี้ได้รับความสนใจไปทั่วประเทศ นอกจากนี้ ตำรวจยังได้เผยแพร่รูปภาพของคลีโอ สมิท ชุดนอน และถุงนอนของเธออีกด้วย อย่างไรก็ดี ตำรวจไม่ได้เปิดเผยข้อมูลเกี่ยวกับสิ่งที่คิดว่าจะเกิดขึ้นกับเด็กหญิงคนดังกล่าว แต่ระบุว่าพวกเขาจะปฏิบัติการค้นหาอย่างเต็มที่ ขณะนี้ ตำรวจยังคงปฏิบัติการค้นหาทางอากาศและทางทะเลเพื่อหาร่องรอยของคลีโอ สมิทต่อไป,https://www.naewna.com/inter/610094,2021_10_20
พ่อค้าวิ่งกระเจิง! ไฟช็อตกลางตลาดนัด คาดฝนตกไหลใส่ปลั๊กไฟ,วิ่งกระเจิง! ไฟช็อคกลางตลาดนัด คาดฝนตกไหลลงปลั๊กไฟ 20 ตุลาคม 2564 เป็นภัยใกล้ตัว ยิ่งในช่วงสภาพอากาศฟ้าฝนแปรปรวนเช่นนี้ จะต้องเพิ่มความระมัดระวังการใช้ไฟมากขึ้น เหตุการณ์นี้เกิดขึ้นในตลาดเศรษฐี จ.ตาก พบว่าพ่อค้าแม่ค้าวิ่งแตะกระเจิงออกมาเต๊นท์ขายของ จู่ๆมีไฟช็อตจนมีเปลวไฟเล็กน้อยและดับไปเอง เหตุการณ์นี้เชื่อว่า หลังจากฝนหยุดตก คาดว่ามีน้ำขังจากเต็นท์ไหลใส่ปลั๊กไฟ จนกลายเป็นสาเหตุระทึกดังในคลิป . 009,https://www.naewna.com/likesara/610096,2021_10_20
เช็คสถานการณ์‘น้ำเหนือ’ วันนี้ไหลผ่านกทม.เพิ่ม ยังต่ำกว่าแนวเขื่อน 1.03 ม.,"น้ำเหนือ ไหลผ่านแม่น้ำเจ้าพระยาเฉลี่ย 3,051 ลบ.ม./วินาที ยังไม่ส่งผลกระทบในพื้นที่ กทม. เฝ้าระวังต่อเนื่อง 20 ตุลาคม 2564 พล.ต.อ.อัศวิน ขวัญเมือง ผู้ว่าราชการกรุงเทพมหานคร (ผู้ว่าฯกทม.) เปิดเผยถึงสถานการณ์น้ำเหนือไหลผ่านเขื่อนเจ้าพระยา ว่า วันนี้ (เวลา 06.00 น.) ปริมาณน้ำของกรมชลประทานที่อำเภอบางไทรตรวจวัดปริมาณน้ำไหลผ่านกทม. เฉลี่ย 3,051 ลูกบาศก์เมตรต่อวินาที ระดับน้ำในแม่น้ำเจ้าพระยาบริเวณปากคลองตลาดของ กทม. อยู่ที่ระดับ 1.97 เมตร จากระดับน้ำทะเลปานกลาง (ม.รทก.) ซึ่งยังต่ำกว่าระดับคันกั้นน้ำแม่น้ำเจ้าพระยาของกรุงเทพมหานครอยู่ 1.03 เมตร จึงยังไม่ส่งผลกระทบในพื้นที่ กทม. โดยวันนี้ฐานน้ำในแม่น้ำเจ้าพระยาจะขึ้นสูงสุดเวลา 18.34 น. ที่ระดับ +1.11 ม.รทก. สำหรับระดับน้ำแนวคันกั้นน้ำด้านตะวันออก ณ ประตูระบายน้ำคลองสอง (สายใต้) อยู่ในระดับปกติ +1.02 (ระดับวิกฤติ +1.80) ประตูระบายน้ำแสนแสบ (มีนบุรี) อยู่ในระดับปกติ +0.63 (ระดับวิกฤติ +0.90) ประตูระบายน้ำลาดกระบัง อยู่ในระดับปกติ +0.35 (ระดับวิกฤติ +0.60) ในรอบ 24 ชั่วโมงที่ผ่านมา (07.00 น.) พื้นที่กรุงเทพมหานครฝนตกเล็กน้อยบางพื้นที่ ปริมาณฝนรวมสูงสุดจุดวัดศูนย์ป้องกันน้ำท่วมฯ เขตดินแดง 1.0 มม. ไม่มีรายงานจุดเร่งการระบายน้ำในถนนสายหลัก อย่างไรก็ตาม ในช่วงวันที่ 23 - 30 ตุลาคม 2564 ระดับน้ำในแม่น้ำเจ้าพระยาบริเวณท้ายเขื่อนเจ้าพระยา มีระดับน้ำเพิ่มสูงขึ้นจากปัจจุบัน ประมาณ 0.20-0.40 เมตร จึงขอให้ชุมชนที่อยู่นอกคันกั้นน้ำแม่น้ำเจ้าพระยา 11 ชุมชน 239 ครัวเรือน ในพื้นที่ 7 เขต ติดตามสถานการณ์น้ำอย่างใกล้ชิด ทั้งนี้ ประชาชนสามารถติดตามสถานการณ์น้ำผ่านทางเว็บไซต์ของสำนักการระบายน้ำ https://dds.bangkok.go.th/ ตลอด 24 ชั่วโมง ทั้งนี้ เมื่อวันที่ 19 ตุลาคม 2564 ที่ผ่านมา สถานการณ์น้ำเหนือไหลผ่านเขื่อนเจ้าพระยา ปริมาณน้ำของกรมชลประทานที่อำเภอบางไทรตรวจวัดปริมาณน้ำไหลผ่านกทม. เฉลี่ย 2,923 ลูกบาศก์เมตรต่อวินาที ระดับน้ำในแม่น้ำเจ้าพระยาบริเวณปากคลองตลาดของ กทม. อยู่ที่ระดับ 2.00 เมตร จากระดับน้ำทะเลปานกลาง ซึ่งต่ำกว่าระดับคันกั้นน้ำแม่น้ำเจ้าพระยาของกรุงเทพมหานครอยู่ประมาณ 1.00 เมตร -005",https://www.naewna.com/local/610097,2021_10_20
'หมอทหาร'ลุยน้ำ! ตรวจรักษาสุขภาพชาวบุรีรัมย์ ประสบภัยน้ำท่วม,20 ตุลาคม 2564 ผู้สื่อข่าวรายงานว่า พลตรี สมบูรณ์ ณ หนองคาย ผู้บัญชาการมณฑลทหารบกที่ 26 ค่ายสมเด็จเจ้าพระยามหากษัตริย์ศึก ได้สั่งการให้ พันโท สมชาย อมรประภัสร์ชัย ผู้อำนวยการโรงพยาบาลค่ายสมเด็จเจ้าพระยามหากษัตริย์ศึก และร้อยตรี พิชญุตม์ ตั้งยืนยง แพทย์โรงพยาบาลค่ายสมเด็จเจ้าพระยามหากษัตริย์ศึก จัดทีมแพทย์-พยาบาลโรงพยาบาลค่ายสมเด็จเจ้าพระยามหากษัตริย์ศึก และทหารเสนารักษ์ เดินเท้าลงพื้นที่หมู่บ้านรุ่งโรจน์ธานี ต.อิสาณ อ.เมือง จ.บุรีรัมย์ เมื่อวันที่ 19 ตุลาคมที่ผ่านมา เพื่อตรวจเยี่ยมให้กำลังใจ พร้อมให้บริการตรวจรักษาสุขภาพฟรี และบริการทางการแพทย์ขั้นต้นแก่ประชาชน ที่ประสบภัยน้ำท่วมขังอยู่ในหมู่บ้านรุ่งโรจน์ธานี รวมถึงเจ้าหน้าที่ที่เข้าไปให้การช่วยเหลือประชาชนที่ประสบภัยน้ำท่วมในครั้งนี้ด้วย โดยทีมแพทย์-พยาบาล และทหารเสนารักษ์ ยังได้ให้คำแนะนำกับประชาชน ที่อาศัยอยู่ในพื้นที่ประสบภัยน้ำท่วม เกี่ยวกับการดูแลตนเองให้ปลอดภัยจากอันตราย และโรคที่มากับน้ำท่วม โดยเฉพาะโรคน้ำกัดเท้า รวมถึงระมัดระวังแมลง สัตว์เลื้อยคลาน และสัตว์มีพิษที่อาจจะมากับน้ำท่วม จากการลงพื้นที่ในครั้งนี้ พบว่า มีประชาชนเริ่มได้รับผลกระทบจากน้ำท่วมบ้างแล้ว ทั้งอาการปวดเมื่อยจากการยกของหนีน้ำ และบางรายเริ่มมีอาการน้ำกัดเท้าจากการแช่น้ำเป็นเวลานาน ซึ่งทีมแพทย์-พยาบาล และทหารเสนารักษ์ ได้ให้การตรวจรักษาขั้นต้น พร้อมทั้งได้เข้าเยี่ยมดูแลตรวจสุขภาพให้กับผู้ป่วยติดเตียง ผู้สูงอายุ เด็ก และประชาชนทั่วไป ที่อาศัยอยู่ในบ้านเรือนของพื้นที่ประสบภัยน้ำท่วมด้วย โดยได้มีการพูดคุยให้กำลังใจ ให้คำปรึกษา และการให้คำแนะนำในการดูแลสุขภาพกับผู้ป่วย และครอบครัว พร้อมจัดยาสามัญประจำบ้าน และเวชภัณฑ์ มอบให้กับประชาชนผู้ประสบภัยน้ำท่วม เพื่อไว้ใช้ดูแลรักษาสุขภาพป้องกันโรคที่มากับน้ำท่วมในครั้งนี้อีกด้วย ในการนี้ เจ้าหน้าที่ทหารจาก มณฑลทหารบกที่ 26 และทหารจากกองพันทหารราบที่ 4 กรมทหารราบที่ 23 ค่ายสมเด็จเจ้าพระยามหากษัตริย์ศึก ยังคงประจำการปฎิบัติหน้าที่อยู่ร่วมกับเจ้าหน้าที่ตำรวจ กู้ภัยและหน่วยงานที่เกี่ยวข้อง ในการดูแลช่วยเหลือประชาชนในหมู่บ้านรุ่งโรจน์ธานี ที่ประสบภัยน้ำท่วมในครั้งนี้ เพื่อเป็นการบรรเทาความเดือดร้อน จากผลกระทบน้ำท่วม และเพื่อให้ประชาชนได้รับความสะดวกในการเดินทาง การสัญจร และความปลอดภัย ที่ถือเป็นนโยบายของกระทรวงกลาโหม กองทัพบก และกองทัพภาคที่ 2 ในการอำนวยความสะดวก และดูแลประชาชนในพื้นที่ใกล้เคียงที่ตั้งของหน่วย ไปจนกว่าสถานการณ์จะคลี่คลายลง และฟื้นฟูให้กลับเข้าสู่สภาวะปกติ. 012,https://www.naewna.com/likesara/610093,2021_10_20
'คนขโมยของวัด ด่าพ่อแม่ ทำแท้ง' ตายไปเป็นอย่างไรดูกันได้ที่ 'วัดโคกทอง' โพธาราม,วันนี้ ทีมเฉพาะกิจแนวหน้าออนไลน์ พาไปเที่ยวและทำบุญที่วัดโคกทอง หมู่ที่ 1 ต.เตาปูน อ.โพธาราม จ.ราชบุรี ภายในวัดบรรยากาศดูร่มรื่น ด้านหน้ามีพระพุทธรูปองค์ใหญ่ มีศาลาปฏิบัติธรรมกลางน้ำ ไว้ประชาชนและนักท่องเที่ยวที่อยากจะพาลูกหลานและครอบครัวมาให้อาหารปลานานาชนิดช่วงวันหยุด ข้างศาลากลางน้ำ ยังมีสิ่งปลูกสร้างแปลกใหม่สอดแทรกกุศโลบายคำสอน คนขโมยของวัด ด่าพ่อ แม่ ชีวิตเป็นอย่างไร ถูกสร้างขึ้นให้ทุกคนสะพรึงกลัวละเว้นทำบาป คือ เปรต อสุรกาย ในลักษณะรูปร่างต่าง ๆ ตัวสูงเกือบเท่าต้นไม้ แลบลิ้น ปากเท่ารูเข็ม ที่ทางวัดสร้างขึ้นมาเตือนสติผู้คน ทาด้วยสีแดงยืนตระหง่าน เพื่อไว้กุศโลบายเตือนสติสอดแทรกธรรมะไว้ให้ประชาชนได้ระลึกนึกถึงบาป บุญ คุณ โทษ การฆ่าสัตว์ตัดชีวิต การขโมยสิ่งของ การทำร้ายพ่อ แม่ การทุจริตคดโกง การทำแท้งเด็กเป็นสิ่งไม่ดีต้องได้รับกรรมตอบสนอง เช่น เปรตที่ขโมยของวัดไปขายกิน จะมีลักษณะลิ้นยาวหุบปากไม่ได้ มือกุด ตายแล้วต้องไปใช้กรรมในนรก แล้วจึงมาเกิดเป็นเปรต เปรตตีพ่อ ตีแม่ ต้องตกนรกก่อน แล้วจึงมาเกิดเป็นเปรต มีมือเท้าใหญ่ มีรูปร่างหน้าตาน่าเกลียด อยู่อย่างทรมาน เปรตทำแท้ง ตอนเป็นมนุษย์ ทำแท้ง จึงตกนรก แล้วมาเกิดเป็นเปรต มีท้องใหญ่โต ไม่มีช่องคลอด ต้องทนอุ้มท้องจนกว่าจะหมดกรรม เปรตจาบจ้วงพระ ต้องมาเกิดเป็นเปรต มีร่างกายสูงแต่ผอม มีลิ้นยาว กินอะไรไม่ได้ ต้องทนทรมานหิวโหย จนกว่าจะหมดกรรมและยังมีเปรตอีกหลายลักษณะโทษของการทำความชั่ว ใกล้ๆยังมีรูปปั้นพญายมราช มีพระวรกายสีแดง ทรงอิทธิฤทธิ์ มีหน้าที่พิพากษาปกครองดวงวิญญาณทั้งหลายไว้เพื่อเตือนสติประชาชนให้นึกถึงการทำความดี ละเว้นความชั่วทั้งหลาย พระครูปลัดณรงค์ชัย วราสโภ เจ้าอาวาสวัดโคกทอง เปิดเผยว่า สมัยที่มาอยู่ใหม่ๆ ยังไม่ได้สร้างศาลาปฏิบัติธรรมกลางน้ำ จึงคิดสร้างเปรตรูปแบบลักษณะต่าง ๆ ขึ้นเพื่อให้ประชาชนเข้ามาเที่ยวทำบุญสร้างกุศลกัน สอดแทรกหลักธรรมคำสอนไว้ เขียนข้อความให้สอดคล้องการสร้างรูปปั้นเปรตแต่ละตนไว้ ในการเตือนสติ ให้ทำความดี ละเว้นความชั่ว ไม่อย่างนั้นก็จะตกนรกกลายเป็นเปรต แต่ละโทษทัณฑ์ที่ได้ทำกรรมไว้ พระครูปลัดณรงค์ชัย เจ้าอาวาสวัด บอกว่า ขณะนี้เมรุเผาศพเริ่มชำรุด มีรอยปริแตกร้าวนานนับปี หลังจากที่เผาศพผู้ติดเชื้อโควิด -19 ทางวัดได้เปิดรับเผาศพฟรีไม่มีค่าใช้จ่าย ทำให้ปล่องเมรุมีปัญหาไม่ดูดควัน เกิดมลภาวะทางอากาศ อีกทั้งที่เข็นศพเข็นเข้าเตาเผาก็ชำรุดผุกร่อน ตั้งแต่เริ่มสร้างเมรุมาจนถึงปัจจุบัน 50 ปีแล้ว เผาศพมากกว่า 900 ศพ ล่าสุดมีการนำศพผู้ติดเชื้อโควิดมาเผาได้ประมาณ 9 ศพแล้ว หากจะเปลี่ยนเป็นเตาเผาแบบใช้น้ำมัน หรือ เตาไฟฟ้า คิดว่าประชาชนชาวบ้านคงใช้ลำบาก เพราะจะต้องเสียค่าใช้จ่ายมาก แต่สำหรับที่วัดโคกทองใช้ถ่านเตาเผาแบบรุ่นเก่า สามารถเผาได้เลยไม่มีค่าใช้จ่ายแต่อย่างใด แล้วแต่ศรัทธาของญาติโยมจะร่วมทำนุบำรุงวัด ทั้งนี้ ประชาชนที่อยากจะเที่ยวชมเปรต หรือ ร่วมทำบุญซ่อมแซมเมรุเผาศพ สามารถโอนเงินผ่านบัญชีเงินฝากออมทรัพย์วัดที่ ธนาคารเพื่อการเกษตรและสหกรณ์การเกษตร สาขาเขาขวาง บัญชี 02006305334 หรือโทรสอบถามรายละเอียดได้ที่เจ้าอาวาสวัดโคกทอง เบอร์ 084-6346414 ได้ - 003,https://www.naewna.com/likesara/610098,2021_10_20
ระทึก! เครื่องบินไถลนอกรันเวย์ในเท็กซัส ผู้โดยสาร-ลูกเรือรอดปาฏิหาริย์,20 ต.ค.64 สำนักข่าวต่างประเทศรายงานว่าเกิดอุบัติเหตุเครื่องบินโดยสารที่กำลังจะเดินทางจากเมืองฮุสตัน รัฐเท็กซัส ไถลออกนอกรันเวย์ขณะจะขึ้นบินเพื่อมุ่งหน้าไปยังนครบอสตัน ก่อนจะเกิดไฟลุกไหม้ขึ้นทั้งลำในช่วงเช้าวันที่ 19 ตุลาคม ตามเวลาท้องถิ่นของสหรัฐ สำนักงานการบินพลเรือนของสหรัฐ (เอฟเอเอ) ระบุว่า เครื่องบินรุ่นแมคโดแนล ดักลัส เอ็มดี-87 ซึ่งมีผู้โดยสาร 21 คน ประสบอุบัติเหตุขณะกำลังทำการขึ้นบิน โดยไถลไปชนรั้วก่อนที่ไฟจะลุกไหม้ขึ้นตามมา แต่โชคดีที่ผู้โดยสารทั้งหมดออกมาจากเครื่องบินได้อย่างปลอดภัย ขณะที่มีรายงานผู้โดยสารได้รับบาดเจ็บเล็กน้อยโดยมีอาการปวดหลังเพียง 1 คนเท่านั้น นักผจญเพลิงใช้เวลาถึงราวเที่ยงวันจึงสามารถดับไฟลงได้ ขณะที่เอฟเอเอและสำนักงานความปลอดภัยด้านการบินแห่งชาติของสหรัฐกำลังทำการสอบสวนเพื่อหาสาเหตุของอุบัติเหตุดังกล่าวต่อไป,https://www.naewna.com/inter/610102,2021_10_20
'รพ.มหาราช'โคราชน้ำล้อมรอบ ทหารเร่งช่วยย้ายผู้ป่วย-แพทย์,"โคราชล็อคน้ำท่วม รพ.มหาราชนครราชสีมา มิดถนนช้างเผือก ทหารนำรถบรรทุกช่วยเคลื่อนย้ายผู้ป่วย และบุคลากรการแพทย์ ผู้ว่าฯโคราชยันเขื่อนลำตะคองยังไม่ระบายน้ำ แม้น้ำเต็มความจุเขื่อน 100% เพราะต้องรอมวลน้ำก้อนใหญ่ไหลผ่านตัวเมืองไปก่อน 20 ตุลาคม 2564 ผู้สื่อข่าวรายงานว่า ขณะนี้มวลน้ำจากลำตะคองได้ไหลล้นตลิ่งทะลักเข้าท่วมพื้นที่ในเขตเทศบาลนครนครราชสีมาหลายจุด ตลอดแนวที่ลำน้ำลำตะคองไหลผ่าน อย่างเช่นที่ ชุมชนมิตรภาพซอย 4, ชุมชนสำโรงจันทร์, ชุมชนตะคองเก่า, หมู่บ้านวีไอพี , ชุมชนวัดอีสาน ชุมชนวัดศาลาลอยและชุมชนมหาชัย ระดับน้ำท่วมสูงกว่า 30 เซนติเมตร บางจุดสูงกว่า 50 เซนติเมตร บ้านเรือนนับพันหลังคาเรือนได้รับความเดือดร้อน โดยเฉพาะบริเวณถนนช้างเผือก ซึ่งเป็นถนนทางเข้าโรงพยาบาลมหาราชนครราชสีมาและโรงพยาบาลจิตเวชราชนครินทร์นครราชสีมา ขณะนี้มวลน้ำในลำตะคองได้ไหลเอ่อเข้าท่วมพื้นผิวถนน เป็นระยะทางยาวประมาณ 1 กิโลเมตร ระดับน้ำสูงกว่า 50-80 เซนติเมตร รถยนต์ขนาดเล็กไม่สามารถสัญจรผ่านได้ ทหารกองทัพภาคที่ 2 และเจ้าหน้าที่กู้ภัย ฮุก 31 และสว่างเมตตาธรรมสถานต้องระดมนำรถยบรรทุก และรถยนต์กระบะยกสูง ไปให้บริการรับส่งขนย้ายผู้ป่วย และบุคลากรการแพทย์ รวมถึงประชาชนที่เข้าไปตรวจคัดกรองโควิด-19 ในการเดินทางเข้าออกโรงพยาบาล ส่งผลให้การจราจรบริเวณถนนที่ถูกน้ำท่วมติดขัดอย่างหนัก เจ้าหน้าที่ตำรวจ สภ.เมืองนครราชสีมา ต้องระดมกำลังอำนวยความสะดวกช่วยเหลือประชาชนตลอดทั้งวัน ขณะที่ภายในโรงพยาบาลมหาราชนครราชสีมามีจุดที่น้ำลำตะคองรั่วเข้ามาได้ บริเวณอาคารศูนย์มะเร็ง ห้องฉายรังสี 1 -2 ด้านข้างที่ติดลำตะคอง จุดนี้ทางเจ้าหน้าได้นำเครื่องสูบน้ำเร่งทำการสูบน้ำออก โดยระดับน้ำสูง 50 ซม. และเร่งนำกระสอบทรายทำการอุดรูรั่วอย่างเร่งด่วนแล้ว โดยทางนายวิเชียร จันทรโณทัย ผวจ.นครราชสีมา และ นพ.ประวีณ ตัณฑประภา ผอ.โรงพยาบาลมหาราชนครราชสีมา พร้อมนายกฤษฏิ์ พูนเกษม ป้องกันและบรรเทาสาธารณภัยจังหวัดฯ และเจ้าหน้ที่ทุกส่วนเร่งดำเนินการช่วยเหลือพี่น้องประชาชน บุคลากรทางการแพทญื พร้อมประกาศไม่ให้รถทิ่งรับส่งใช้ความเร็วเนื่องจากกระแสน้ำรุนแรงทำให้ผู้ที่เดินลุยฝ่าน้ำถูกกระแสน้ำพัดแรงหลายคนถึงกับเซถลาเกือบล้ม พยายามเกาะกำแพงเดินบนฟุตบาตรลัดเลาะเพื่อนเข้า-ออก รพ.มหาราชฯอย่างทุลักทุเล นายวิเชียร จันทรโณทัย ผู้ว่าราชการจังหวัดนครราชสีมา เปิดเผยว่า ขณะนี้มวลน้ำก้อนใหญ่ได้ไหลมาถึงเขตเทศบาลนครนครราชสีมาแล้ว และคาดว่าจะส่งผลกระทบกับพี่น้องประชาชนตลอดแนวที่ลำน้ำลำตะคองไหลผ่าน ซึ่งขณะนี้หน่วยงานที่เกี่ยวข้องกำลังเร่งผลักดันให้มวลน้ำระบายไหลผ่านพื้นที่ออกไปโดยเร็ว คาดว่าใช้ระยะเวลาประมาณ 2-3 วันสถานการณ์ระดับน้ำจะค่อยๆ ลดระดับลง ล่าสุด ปริมาณน้ำในเขื่อนลำตะคอง อำเภอสีคิ้ว มีปริมาณน้ำอยู่ที่ 315 ล้านลูกบาศก์เมตร หือคิดเป็น 100% ของความจุเขื่อนที่ 314 ล้านลูกบาศก์เมตร โดยยืนยันว่าขณะนี้เขื่อนลำตะคองยังไม่ได้มีการระบายน้ำออกจากเขื่อนแต่อย่างใด เพราะถึงแม้ปริมาณน้ำในเขื่อนลำตะคองจะเต็มความจุแล้ว แต่เขื่อนลำตะคองได้ออกแบบมาให้ยังสามารถรับน้ำเพิ่มได้อีกประมาณ 50 ล้านลูกบาศก์เมตร ซึ่งขณะนี้มีปริมาณน้ำไหลเข้าเขื่อนประมาณวันละ 4 ล้านลูกบาศก์เมตร และมีแนวโน้มลดลงเรื่อยๆ โดยชลประทานจะรอให้มวลน้ำก้อนใหญ่ไหลผ่านเขตเมืองนครราชสีมาไปก่อน แล้วจึงจะค่อยทำการระบายน้ำออกจากเขื่อน . 009",https://www.naewna.com/local/610105,2021_10_20
อิทธิพล 3 พายุ หลายจังหวัดยังซมพิษน้ำท่วมฉับพลัน น้ำป่าไหลหลาก,"อิทธิพล 3 พายุ หลายจังหวัดยังซมพิษน้ำท่วมฉับพลัน น้ำป่าไหลหลาก เมื่อเวลา 10.00 น.วันที่ 20 ตุลาคม 2564 กรมป้องกันและบรรเทาสาธารณภัย ในฐานะกองอำนวยการป้องกันและบรรเทาสาธารณภัยกลาง (กอปภ.ก.) รายงานว่า จากอิทธิพลร่องมรสุมพาดผ่านภาคตะวันออก และภาคใต้ตอนบน เข้าสู่หย่อมความกดอากาศต่ำบริเวณประเทศลาวตอนล่างและประเทศเวียดนามตอนกลาง ประกอบกับมรสุมตะวันตกเฉียงใต้กำลังปานกลางพัดปกคลุมทะเลอันดามัน ภาคใต้ และอ่าวไทย ตั้งแต่วันที่ 17-19 ต.ค.64 ส่งผลให้เกิดน้ำท่วมฉับพลันและน้ำป่าไหลหลาก และน้ำล้นตลิ่ง ในพื้นที่ 10 จังหวัด ได้แก่ ขอนแก่น ชัยภูมิ นครราชสีมา บุรีรัมย์ ศรีสะเกษ สระแก้ว ชลบุรี สมุทรปราการ นครปฐม และกาญจนบุรี รวม 27 อำเภอ 77 ตำบล 302 หมู่บ้าน ประชาชนได้รับผลกระทบ 6,466 ครัวเรือน สถานการณ์คลี่คลายแล้ว 4 จังหวัด ยังคงมีสถานการณ์ 6 จังหวัด 31 อำเภอ 127 ตำบล 579 หมู่บ้าน 11,122 ครัวเรือน ดังนี้ 1. ชัยภูมิ น้ำท่วมในพื้นที่ 9 อำเภอ ได้แก่ อำเภอคอนสาร อำเภอบ้านเขว้า อำเภอบ้านแท่น อำเภอเทพสถิต อำเภอจัตุรัส อำเภอบำเหน็จณรงค์ อำเภอเกษตรสมบูรณ์ อำเภอเนินสง่า และอำเภอหนองบัวระเหว ระดับน้ำทรงตัว 2. นครราชสีมา น้ำท่วมในพื้นที่ 11 อำเภอ ได้แก่ อำเภอโนนสูง อำเภอสีคิ้ว อำเภอพิมาย อำเภอด่านขุนทด อำเภอสูงเนิน อำเภอขามทะเลสอ อำเภอปักธงชัย อำเภอเมืองนครราชสีมา อำเภอคง อำเภอเมืองยาง และอำเภอประทาย ระดับน้ำเพิ่มขึ้น 3. บุรีรัมย์ น้ำท่วมในพื้นที่ 3 อำเภอ ได้แก่ อำเภอนางรอง อำเภอเมืองบุรีรัมย์ และอำเภอเฉลิมพระเกียรติ ระดับน้ำลดลง 4. ศรีสะเกษ น้ำท่วมในพื้นที่ 3 อำเภอ ได้แก่ อำเภอภูสิงห์ อำเภอขุนหาญ และอำเภอขุขันธ์ ระดับน้ำทรงตัว 5. นครปฐม น้ำท่วมในพื้นที่ 3 อำเภอ ได้แก่ อำเภอบางเลน อำเภอนครชัยศรี และอำเภอสามพราน ระดับน้ำทรงตัว 6. สระแก้ว น้ำท่วมในพื้นที่ 2 อำเภอ ได้แก่ อำเภอเมืองสระแก้ว และอำเภอวัฒนานคร ระดับน้ำลดลง ส่วนอิทธิพลพายุ คมปาซุ ซึ่งได้อ่อนกำลังลงเป็นหย่อมความอากาศต่ำ และร่องมรสุมพาดผ่านภาคกลาง ภาคตะวันออกเฉียงเหนือตอนล่าง ขณะที่มรสุมตะวันตกเฉียงใต้กำลังแรงพัดปกคลุมทะเลอันดามัน ภาคใต้ และอ่าวไทย ตั้งแต่วันที่ 15 -17 ต.ค. 64 ส่งผลให้เกิดน้ำท่วมฉับพลัน และน้ำป่าไหลหลากในพื้นที่ 6 จังหวัด ได้แก่ ตาก เพชรบูรณ์ ชัยภูมิ ลพบุรี ปราจีนบุรี และนครนายก รวม 12 อำเภอ 33 ตำบล 112 หมู่บ้าน ประชาชนได้รับผลกระทบ 3,326 ครัวเรือน สถานการณ์คลี่คลายแล้ว 4 จังหวัด ยังคงมีสถานการณ์ 2 จังหวัด 7 อำเภอ 19 ตำบล 78 หมู่บ้าน 2,216 ครัวเรือน ดังนี้ 1. ลพบุรี น้ำไหลหลากเข้าท่วมในพื้นที่ 4 อำเภอ ได้แก่ อำเภอโคกสำโรง อำเภอชัยบาดาล อำเภอบ้านหมี่ และอำเภอลำสนธิ ระดับน้ำลดลง 2. ปราจีนบุรี น้ำป่าไหลหลากและน้ำเอ่อล้นเข้าท่วมในพื้นที่ 3 อำเภอ ได้แก่ อำเภอเมืองปราจีนบุรี อำเภอประจันตคาม และอำเภอกบินทร์บุรี ระดับน้ำลดลง ในส่วนของผลกระทบจากพายุ เตี้ยนหมู่ ซึ่งเคลื่อนตามแนวร่องมรสุมเข้าปกคลุมภาคตะวันออกเฉียงเหนือและภาคกลาง ทำให้บริเวณประเทศไทยตอนบนมีฝนเพิ่มมากขึ้นและมีฝนตกหนักถึงหนักมากบางแห่ง ตั้งแต่วันที่ 23 ก.ย. - 7 ต.ค. 2564 ทำให้มีพื้นที่ประสบอุทกภัยรวม 33 จังหวัด ได้แก่ เชียงใหม่ ลำพูน ลำปาง ตาก สุโขทัย พิษณุโลก เพชรบูรณ์ พิจิตร กำแพงเพชร เลย ขอนแก่น มหาสารคาม ชัยภูมิ ยโสธร นครราชสีมา บุรีรัมย์ สุรินทร์ ศรีสะเกษ อุบลราชธานี ปราจีนบุรี สระแก้ว จันทบุรี นครสวรรค์ อุทัยธานี ชัยนาท ลพบุรี สระบุรี สุพรรณบุรี สิงห์บุรี อ่างทอง พระนครศรีอยุธยา ปทุมธานี และนครปฐม รวม 225 อำเภอ 1,201 ตำบล 8,218 หมู่บ้าน 1 เขตเทศบาล ประชาชนได้รับผลกระทบ 333,367 ครัวเรือน มีผู้เสียชีวิต 14 ราย (ลพบุรี 11 ราย เพชรบูรณ์ 2 ราย ชัยนาท 1 ราย) ปัจจุบันสถานการณ์คลี่คลายแล้ว 25 จังหวัด ยังคงมีสถานการณ์ 8 จังหวัด รวม 37 อำเภอ 264 ตำบล 1,484 หมู่บ้าน 70,826 ครัวเรือน ดังนี้ 1. ขอนแก่น น้ำท่วมขังในพื้นที่ 7 อำเภอ ได้แก่ อำเภอโคกโพธิ์ไชย อำเภอชนบท อำเภอพระยืน อำเภอมัญจาคีรี อำเภอบ้านแฮด อำเภอเมืองขอนแก่น และอำเภอบ้านไผ่ ระดับน้ำลดลง 2. มหาสารคาม น้ำท่วมขังในพื้นที่ 3 อำเภอ ได้แก่ อำเภอโกสุมพิสัย อำเภอกันทรวิชัย และอำเภอเมืองมหาสารคาม ระดับน้ำทรงตัว 3. นครราชสีมา น้ำท่วมขังในพื้นที่ 6 อำเภอ ได้แก่ อำเภอโนนสูง อำเภอพิมาย อำเภอคง อำเภอประทาย อำเภอชุมพวง และอำเภอเมืองยาง ระดับน้ำลดลง 4. สุพรรณบุรี น้ำท่วมขังในพื้นที่ 2 อำเภอ ได้แก่ อำเภอบางปลาม้า และอำเภอสองพี่น้อง ระดับน้ำลดลง 5. สิงห์บุรี น้ำท่วมขังในพื้นที่ 3 อำเภอ ได้แก่ อำเภออินทร์บุรี อำเภอเมืองสิงห์บุรี และอำเภอพรหมบุรี ระดับน้ำลดลง 6. อ่างทอง ยังมีน้ำท่วมขังในพื้นที่ 5 อำเภอ ได้แก่ อำเภอเมืองอ่างทอง อำเภอไชโย อำเภอป่าโมก อำเภอวิเศษชัยชาญ และอำเภอสามโก้ ระดับน้ำลดลง 7. พระนครศรีอยุธยา น้ำท่วมขังในในพื้นที่ 9 อำเภอ ได้แก่ อำเภอผักไห่ อำเภอเสนา อำเภอบางบาล อำเภอพระนครศรีอยุธยา อำเภอบางไทร อำเภอบางปะอิน อำเภอมหาราช อำเภอบางปะหัน และอำเภอบางซ้าย ระดับน้ำเพิ่มขึ้น 8. ปทุมธานี น้ำจากแม่น้ำเจ้าพระยาเอ่อล้นตลิ่งเข้าท่วมในพื้นที่ริมน้ำ 2 อำเภอ ได้แก่ อำเภอเมืองปทุมธานี และอำเภอสามโคก ปัจจุบันยังคงมีน้ำท่วมขังในพื้นที่ลุ่มต่ำแม่น้ำเจ้าพระยา ซึ่งอยู่นอกคันกั้นน้ำ ระดับน้ำลดลง ภาพรวมสถานการณ์คลี่คลายในหลายพื้นที่ แต่ยังคงมีน้ำท่วมขังในพื้นที่ลุ่มต่ำ อยู่ระหว่างการเร่งระบายน้ำ ซึ่งกรมป้องกันและบรรเทาสาธารณภัยได้ประสานจังหวัด องค์กรปกครองส่วนท้องถิ่นและหน่วยงานที่เกี่ยวข้องเร่งให้การช่วยเหลือผู้ประสบภัย โดยสำรวจและประเมินความเสียหาย เพื่อดำเนินการช่วยเหลือตามระเบียบกระทรวงการคลัง ฯ สำหรับประชาชนสามารถแจ้งเหตุและขอความช่วยเหลือทางไลน์ ปภ.รับแจ้งเหตุ 1784 โดยเพิ่มเพื่อน Line ID @1784DDPM และสายด่วนนิรภัย 1784 ตลอด 24 ชั่วโมง -005",https://www.naewna.com/local/610106,2021_10_20
เซียนพนันกระเจิง! ตร.ปทุมฯปิดล้อมตะครุบ 78 คน มั่วสุมชนไก่ ไม่กลัวโควิด,เมื่อเวลา 20.00 น.วันที่ 19 ตุลาคม 2564 พล.ต.ต.ชุมพล ชาญชนะโญธิน ผบก.จ.ปทุมธานี พ.ต.อ.สมศักดิ์ นิเต็ม ผกก.สส.จ.ปทุมธานี พ.ต.ท.วสันต์ คงนิล เจ้าหน้าที่ตำรวจชุดเฉพาะกิจจังหวัดปทุมธานี พ.ต.อ.นิทัศน์ จิตตวิทยานุกุล ผกก.สภ.ลาดหลุมแก้ว พ.ต.ท.สำราญ มงคลแก้ว รอง ผกก.ป.สภ.ลาดหลุมแก้ว พ.ต.ท.อาจณรงค์ วงษ์ภาพ รอง สส.สภ.ลาดหลุมแก้ว พ.ต.ต.อภิรัฐ ขานไข สว.สส.สภ.ลาดหลุมแก้ว พร้อมเจ้าหน้าที่ตำรวจสืบสวนจังหวัดปทุมธานี เจ้าหน้าที่ตำรวจสืบสวน สภ.ลาดหลุมแก้ว ได้ร่วมกันบุกเข้าจับกุมนักพนันชนไก่ ภายในค่ายไก่ชนแห่งหนึ่ง เป็นเพิงพักชั้นเดียว ไม่มีเลขที่ พื้นที่ ม.2 ต.ลาดหลุมแก้ว อ.ลาดหลุมแก้ว จ.ปทุมธานี โดยสามารถจับกุมนักพนันทั้งชายและหญิง ได้ 78 คน ไก่ชน 2 ตัว สังวียนชนไก่ 1 ชุด พร้อมอุปกรณ์การเล่นและเงินสดจำนวนหนึ่ง ด้าน พ.ต.อ.นิทัศน์ จิตตวิทยานุกุล ผกก.สภ.ลาดหลุมแก้ว กล่าวว่า การบุกเข้าจับกุมนักพนันชนไก่ครั้งนี้ ทางเจ้าหน้าที่ตำรวจสืบสวนจังหวัดปทุมธานี และเจ้าหน้าที่ตำรวจ สภ.ลาดหลุมแก้ว สืบทราบมาว่าค่ายไก่ชนแห่งนี้มีนักพนันเข้ามาเล่นพนันชนกันเป็นจำนวนมาก ซึ่งขณะนี้ก็ยังเป็นการแพร่ระบาดของโรคไวรัสโควิด-19 นักพนันทั้งหมดไม่เกรงกลัว และเป็นคำสั่งของผู้บังคับบัญชาให้กวดขันจับกุม เพราะไม่อยากให้ไม่การรวมกลุ่มของประชาชน อาจจะเป็นการแพร่ระบาดของโรคไวรัสโควิด-19 ได้ จึงได้นำกำลังเจ้าหน้าที่ตำรวจเข้าจับกุมนักพนันได้จำนวนมาก ทั้งนี้ ได้แจ้งข้อหาคือ 1.ร่วมกันลักลอบเล่นการพนัน (ไก่ชน) พนันเอาทรัพย์สินกันโดยไม่ได้รับอนุญาต 2.ร่วมกันทำกิจกรรมหรือมั่วสุม ณ ที่ใดๆ ในสถานที่แออัดเป็นการฝ่าฝืนต่อพระราชกำหนดบริหารราชการในสถานการณ์ฉุกเฉิน พ.ศ.2548 3.ฝ่าฝืน พ.ร.บ.โรคติดต่อ 2558 4.ฝ่าฝืนคำสั่งจังหวัดปทุมธานีที่ 10099/2564 เรื่องกำหนดมาตราการป้องกันและควบคุมโรคติดต่อการแพร่ระบาดของโรคติดเชื้อไวรัสโคโรน่า 2019 จากนั้นได้นำนักพนันทั้งหมดส่งพนักงานสอบสวน สภ.ลาดหลุมแก้ว เพื่อดำเนินคดีต่อไป - 006,https://www.naewna.com/local/610073,2021_10_20
'เชียงคาน'ศุกร์เสาร์อาทิตย์ นักท่องเที่ยวคึกคัก ฉีดวัคซีนครบหรือATKมาได้เลย,20 ตุลาคม ผู้สื่อข่าวรายงานว่า ที่ถนนคนเดินชุมชนบ้านไม้เก่า เลียบน้ำโขง อ.เชียงคาน จ.เลย บรรยากาศการท่องเที่ยวเริ่มคึกคัก นักท่องเที่ยวมาท่องเที่ยวและเข้าจองที่พักมากขึ้น หลังจากจังหวัดเลยได้ออกประกาศนักท่องเที่ยวมาท่องเที่ยวภายในจังหวัดเลย ไม่ต้องกักตัวเพียงแสดงผลการฉีดวัคซีนหรือรับการตรวจ ATK กับเจ้าหน้าที่ทำให้บรรยากาศการท่องเที่ยวโดยเฉพาะอำเภอเชียงคานเป็นไปอย่างคึกคัก นางจูดี้ พื้นเมือง นักท่องเที่ยว จากเชียงราย เผยว่า ปกติตนทำธุรกิจร้านอาหารที่อเมริกา รัฐอริโซน่า หลังจากไม่ได้กลับมาเมืองไทยมากว่า 2-3 ปี เนื่องจากการระบาดของเชื้อโควิด 19 หลังจากที่ได้รับการฉีดวัคซีนตนและแฟนก็ได้มาเยี่ยมบ้านที่จังหวัดเชียงราย ตนตั้งใจอยากจะมาเที่ยวเชียงคานมานานแล้ว ทราบข่าวว่าจังหวัดเลยเปิดรับนักท่องเที่ยวไม่ต้องกักตัว ตนจึงได้มาเที่ยวเชียงคาน แต่ก็ไม่ผิดหวังเพราะสภาพอากาศก็ดีได้เที่ยวขึ้นภูเขาชมทะเลหมอก เดินเที่ยวริมน้ำโขง โดยเฉพาะถนนคนเดินเรือนไม้เก่า ประทับใจมากกับวิถีชีวิตของชุมชนชาวบ้านได้ร่วมกันอนุรักษ์รักษาทรัพยากรได้ดีมาก ผู้คนที่นี้มีอัธยาศัยเป็นกันเอง ส่วนในเรื่องของโควิดคือทุกวันนี้ทำยังไงเราต้องอยู่กับเขาให้ได้ ซึ่งโรคนี้ได้อยู่กับเรามา 2-3 ปีแล้ว วันนี้เราต้องเดินออกมา และทุกคนที่จะเดินออกมาต้องได้รับการฉีดวัคซีนอย่างน้อยก็ป้องกันได้อีกส่วน แล้วการที่เราเดินออกมาเราต้องระวังตัวเองพยายามไม่อยู่กับคนหมู่มาก ที่สำคัญต้องช่วยเหลือตนเองไว้ก่อน เราต้องอยู่กับเขาให้ได้ยังไงโรคนี้ไม่หายไปจากโลกนี้อย่างแน่นอน ด้านนายสง่า ทองจิก เจ้าของร้านเดาะแมส เผยว่า หลังจากที่จังหวัดประกาศให้นักท่องเที่ยมมาเที่ยวได้เชียงคาน ก็เริ่มมีนักท่องเที่ยวมาจำนวนมากขึ้น โดยเฉพาะวันศุกร์ เสาร์และอาทิตย์ จะมีนักท่องเที่ยวหนาตามากขึ้นแต่ที่น่าเป็นห่วงหน่วยงานที่เกี่ยวข้องของภาครัฐ ในเรื่องของการคัดกรองนักท่องเที่ยว วันนี้ต้องขอบอกว่ายังหละหลวมอย่างมาก ที่กลัวว่าหลังจากรับนักเที่ยวมาเที่ยวจำนวนมากแล้ว เกิดข่าวมีการติดโควิดระหว่างมาเที่ยวเชียงคาน และมีคำสั่งปิดอีกเหมือนกับครั้งก่อนเปิด ในครั้งนี้ขอให้หน่วยงานที่เกี่ยวข้องเข้มงวดออกมาตรการที่ชัดเจน เพื่อสร้างความเชื่อมั่นให้กับนักท่องเที่ยวและผู้ประกอบการ เพื่อจะการปฎิบัติไปในทางเดียวกัน ด้านนางอุไรรัตน์ ทิพรส ผู้ประกอบการร้านนวดเพื่อสุขภาพแม่คำก้อย คนยองเส้น ร้านคิดถึง ณ เชียงคานซอย 19 กล่าวว่า ทางเรามีความพร้อมมาก ถนนคนเดินมีการฉีดวัคซีนเกือบทุกคนมีการตรวจ swab เป็นประจำ ในการค้าขายหรือโรงแรมรีสอร์ทเราไม่กลัวว่าจะเกิดอะไรขึ้น เพราะชีวิตเราดำเนินต่อไป แต่เราต้องมีมาตราการที่จะทำให้คน นักท่องเที่ยวปลอดภัยอยากจะเชิญชวนนักท่องเที่ยวมาเชียงคาน แต่ไม่ต้องเยอะมากเอาพอดีพอดี นักท่องเที่ยวทุกกลุ่มมาเที่ยวเชียงคาน ก็อยากให้ปลอดภัยฉีดวัคซีนมาหรือตรวจ ATK เรายินดีต้อนรับทุกท่าน เพราะตอนนี้คนหรือผู้ประกอบการที่เชียงคานฉีดวัคซีนแล้ว 100 เปอร์เซนต์ ปลอดภัยแน่นอน. 012,https://www.naewna.com/likesara/610104,2021_10_20
สรุป 5 ข้อ‘แบงก์-ตร.’หารือแก้เงินหาย บัตรเดบิตคืนเงินให้-บัตรเครดิตยกเลิกรายการ,"สรุป 5 ข้อแบงก์-ตร.หารือแก้เงินหาย บัตรเดบิตคืนเงินให้-บัตรเครดิตยกเลิกรายการ 20 ตุลาคม 2564 พ.ต.อ.กฤษณะ พัฒนเจริญ รองโฆษกสำนักงานตำรวจแห่งชาติ (รองโฆษก ตร.) เปิดเผยว่า จากกรณีมีผู้ได้รับความเสียหาย ถูกหักเงินออกจากบัญชีของธนาคาร บัตรเดบิต และบัตรเครดิต โดยที่เจ้าของไม่ทราบหลายครั้ง และมีการประชุมหารือระหว่าง พล.ต.อ.ดำรงศักดิ์ กิตติประภัสร์ รองผู้บัญชาการตำรวจแห่งชาติ (รอง ผบ.ตร.) ร่วมกับสมาคมธนาคารไทย ธนาคารแห่งประเทศไทย กระทรวงดิจิทัลเพื่อเศรษฐกิจและสังคม สำนักงานคณะกรรมการกิจการวิทยุกระจายเสียง กิจการโทรทัศน์ และกิจการโทรคมนาคมแห่งชาติ(กสทช.) สำนักงานป้องกันและปราบปรามการฟอกเงิน มีข้อสรุปการดำเนินการดังนี้ 1.ในขณะนี้ได้รับรายงานจากทางสมาคมธนาคารไทยและธนาคารแห่งประเทศไทย เบื้องต้นบัตรเครดิตที่ได้รับผลกระทบจำนวน 5,700 ใบ และบัตรเดบิต จำนวน 4,800 ใบ มูลค่าความเสียหายรวมกว่า 100 ล้านบาท 2.เฉพาะผู้เสียหายจากกรณีนี้ ทางธนาคารที่เกี่ยวข้องจะรับเป็นตัวแทนผู้เสียหายมาดำเนินการร้องทุกข์กับ กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท) เพื่อดำเนินคดีดังกล่าวอย่างถึงที่สุด โดยที่ผู้เสียหาย ไม่ต้องมาแจ้งความร้องทุกข์กับเจ้าหน้าที่ตำรวจเองแต่อย่างใด ซึ่งทางเลขาธิการสมาคมธนาคารไทยได้กล่าวว่าขอให้ผู้เสียหายแจ้งไปยังธนาคารเจ้าของบัญชีที่ได้รับความเสียหาย จากนั้นทางธนาคารจะดำเนินการตรวจสอบตามขั้นตอนว่าบัญชีนั้น ได้รับความเสียหายจากการกระทำความผิดจริงในกรณีนี้ และจะติดต่อกลับเพื่อคืนเงินในส่วนที่ได้รับความเสียหายภายใน 5 วันหลังจากตรวจสอบเสร็จ สำหรับผู้ที่แจ้งความร้องทุกข์ไปแล้ว ทางเจ้าหน้าที่ตำรวจจะประสานไปยังธนาคารที่เกี่ยวของเพื่อดำเนินคดีและให้ผู้เสียหายได้รับการเยียวยาต่อไป 3.ได้มีการจัดตั้งตัวแทนผู้ประสานงาน (Contact person) ของหน่วยงานต่างๆที่เกี่ยวข้อง เพื่อให้การดำเนินคดี รวมถึงการเยียวยา เป็นไปอย่างรวดเร็วและมีประสิทธิภาพ 4.ขอฝากเตือนไปยังผู้ที่รับจ้างเปิดบัญชี ซื้อขายบัญชี หรือบัญชีม้า ว่าหากมีการนำบัญชีไปใช้กระทำความผิด ท่านจะมีความผิดในฐานะการเป็นผู้ร่วมกระทำความผิดหรือผู้สนับสนุนการกระทำความผิด มีโทษสองในสามส่วนของโทษที่กำหนดไว้สำหรับความผิดนั้นๆ และยังเป็นความผิดฐานฟอกเงิน ตามพระราชบัญญัติป้องกันและปราบปรามการฟอกเงิน พ.ศ.2542 มีโทษจำคุกตั้งแต่ 1-10 ปี ปรับตั้งแต่ 10,000-200,000 บาท ซึ่งทางสำนักงานตำรวจแห่งชาติ จะมีการตรวจสอบอย่างจริงจัง เพื่อนำตัวผู้กระทำความผิดมาดำเนินคดีตามกฎหมาย 5.ผู้บัญชาการตำรวจแห่งชาติ ได้เน้นย้ำให้พนักงานสอบสวนทุกสถานีตำรวจทั่วประเทศ รับแจ้งความคดีที่เกิดขึ้นบนอินเทอร์เน็ตทุกรูปแบบ (ที่ไม่เกี่ยวข้องกับคดีนี้) และดำเนินการเบื้องต้นไม่ว่าจะเป็นการลงบันทึกประจำวัน สอบปากคำ ออกเอกสารเพื่อขอพยานหลักฐานที่เกี่ยวข้อง และประสานงานหน่วยงานที่เกี่ยวข้องเพื่อดำเนินการต่อไป จากเหตุการณ์ที่เกิดขึ้น พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ได้มีความห่วงใย และกำชับหน่วยงานที่เกี่ยวข้อง โดยเฉพาะสำนักงานตำรวจแห่งชาติ ให้ประสานงานกับหน่วยงานที่เกี่ยวข้องอย่างใกล้ชิด ในการดำเนินการสืบสวนสอบสวนหาตัวผู้กระทำผิด และอำนวยความสะดวกแก่ประชาชนในการแจ้งความดำเนินคดี พล.ต.อ.สุวัฒน์ แจ้งยอดสุข ผู้บัญชาการตำรวจแห่งชาติ (ผบ.ตร.) ได้สนองนโยบายของนายกรัฐมนตรี โดยได้สั่งการให้ พล.ต.อ.ดำรงศักดิ์ กิตติประภัสร์ รอง ผบ.ตร. ประชุมหารือร่วมกับหลายฝ่าย เพื่อร่วมกันวางแผนป้องกันแก้ไขปัญหาดังกล่าวอย่างเป็นรูปธรรมและต่อเนื่อง จากกรณีดังกล่าวแสดงให้เห็นว่าอาชญากรรมทางเทคโนโลยี หรือ สื่อสังคมออนไลน์ ส่งผลกระทบร้ายแรง กระจายในวงกว้างอย่างรวดเร็ว และเป็นภัยที่ใกล้ตัวกว่าที่คิด จึงขอให้พี่น้องประชาชนระมัดระวังและใช้วิจารณญาณในการทำธุรกรรมออนไลน์ต่าง ๆ ให้มากยิ่งขึ้น เพื่อไม่ให้ตกเป็นเหยื่อ และขอให้ติดตามข่าวสารอย่างใกล้ชิด เพื่อจะได้รู้ทันกลโกงของเหล่ามิจฉาชีพ รองโฆษก ตร. กล่าว -005",https://www.naewna.com/local/610085,2021_10_20
หนุ่มใหญ่ชาวกระบี่น้ำใจงามเก็บกระเป๋าเงินมีทองคำใบแจ้งหนี้โร่แจ้งตามหาเจ้าของ,เมื่อเวลา 10.00 น.วันที่ 20 ต.ค.64 ขณะที่นายไพรวัลย์ อุบลกาญจน์ อายุ 50 ปี พนักงาน ธกส.สาขาทุ่งใหญ่ จ.นครศรีธรรมราช ปฏิบัติหน้าที่ตามปกติในธนาคาร ระหว่างนั้นมีนายสมคิด ชอบผล อายุ 43 ปี ชาว จ.สุราษฎร์ธานี เดินทางมาพร้อมกระเป้าเงินแบบผู้หญิง สีเทา พร้อมแจ้งว่า ขณะที่ตนลงจากรถเดินเข้าร้านสะดวกซื้อ 7-11 ภายในปั้ม ปตท.สาขาทุ่งใหญ่ ริมถนนหลักช้าง หมู่ 4 ต.ปริก อ.ทุ่งใหญ่ ปรากฏว่าพบกระเป้าเงินใบดังกล่าววางอยุ่บนพื้นหน้าร้าน ซึ่งขณะนั้นไม่มีใครอยู่หน้าร้าน จึงเปิดกระเป๋าตรวจสอบพบมีสร้อยข้อมือทองคำ 1 เส้น น้ำหนักประมาณ 2 สลึง และพระเหลี่ยมทอง 2 องค์ รวมทั้งแหวนทองเหลือง 1 วง แต่ไม่มีเงินสด นอกจากนี้ในกระเป๋าเงิน มีใบแจ้งหนี้ของ ธกส.สาขาทุ่งใหญ่ ระบุชื่อนายอาคม แสงเงิน จึงตัดสินใจนำกระเป๋าเงินดังกล่าว พร้อมทรัพย์สินในกระเป๋าไปมอบให้กับเจ้าหน้า ธกส.เพื่อติดตามหาเจ้าของตัวจริง เพราะเชื่อว่าเจ้าของน่าจะเดือดร้อน หากทรัพย์สินดังกล่าวหายไป ซึ่งทางเจ้าหน้าที่ทำการรับมอบทรัพย์สินดังกล่าวไว้เพื่อติดตามเจ้าของตามชื่อที่ระบุในใบแจ้งหนี้ ซึ่งเป็นลูกค้าของธนาคาร พร้อมกล่าวขอบคุณนายสมคิด ซึ่งเป็นพลเมืองที่มีน้ำใจ - 003,https://www.naewna.com/likesara/610107,2021_10_20
ศึก 2 ขั้วการเมือง! 4 ข้อมองสมรภูมิเลือกตั้งครั้งหน้า จับตาพรรค‘โซ่ข้อกลาง’,ศึก 2 ขั้วการเมือง! 4 ข้อมองสมรภูมิเลือกตั้งครั้งหน้า จับตาพรรคโซ่ข้อกลาง 20 ตุลาคม 2564 นายไพศาล พืชมงคล อดีตกรรมการผู้ช่วยรองนายกรัฐมนตรี (พล.อ.ประวิตร วงษ์สุวรรณ) โพสต์ข้อความแสดงความเห็นเกี่ยวกับสถานการณ์ทางการเมือง ผ่านทางเฟซบุ๊ก มีเนื้อหาดังนี้... กระแสเลือกตั้งครั้งหน้าจะเป็นการต่อสู้ในสมรภูมิเลือกตั้งระหว่างสองขั้วการเมือง 1.แม้ยังไม่มีกำหนดการเลือกตั้งใหม่ แต่ทั้งขั้วฝ่ายรัฐบาล และขั้วฝ่ายค้าน ต่างลงพื้นที่กันอย่างต่อเนื่องและกำลังประกาศชื่อนายกรัฐมนตรีกันเกือบหมดทุกพรรคแล้ว จึงทำให้บรรยากาศกำลังเหมือนกับรณรงค์เลือกตั้ง 2.กระแสการเมืองในบรรยากาศเตรียมการเลือกตั้งครั้งนี้ต่างจากทุกครั้งที่ผ่านมา คือ จะไม่ใช่เป็นการเลือกพรรคใดพรรคหนึ่ง แต่จะเป็นการเลือกระหว่างขั้วรัฐบาลกับขั้วฝ่ายค้าน! ใครนิยมชมชอบการบริหารแบบปัจจุบันก็เลือกขั้วรัฐบาลโดยเลือกพรรคที่ชอบเอาตามใจ ส่วนใครที่ต้องการความเปลี่ยนแปลง ไม่เอาแล้วกับสภาพที่เป็นอยู่ในปัจจุบัน ก็จะเลือกขั้วฝ่ายค้าน โดยเลือกพรรคที่ชอบในขั้วฝ่ายค้าน 3.สภาพเช่นนี้ทำให้การประกาศชื่อนายกรัฐมนตรีของ พปชร.และเพื่อไทย อยู่ในสภาพยักตื้นติดกึกยักลึกติดกัก แต่ดูจากสภาพแล้วเพื่อไทยน่าจะประกาศชื่อนายกได้ในเร็ววันนี้ ส่วน พปชร.ยังไม่แน่!เพราะไม่รู้ว่าจะหาข่าวจากไหนและไม่รู้ว่าจะถามจากใครแต่ที่แน่ๆ สำนักเลขาธิการพรรค พปชร.เตรียมวางตัวผู้สมัครรับเลือกตั้งก้าวหน้าไปมากแล้ว เหลือเพียงการตัดสินใจขั้นสุดท้ายของผู้มีอำนาจแท้จริงของ พปชร.เท่านั้น 4.ในสภาพเช่นนี้พรรคไทยสร้างไทยของคุณหญิงสุดารัตน์ จึงกลายเป็นโซ่ข้อกลางขึ้นมาโดยอัตโนมัติ และวันใดที่เปิดตัวทีมเศรษฐกิจซึ่งจะเป็นทีมหลักในการแก้ไขปัญหาที่ตกค้างมาคงจะฮือฮากันทั้งเมือง เพราะทีมนี้จะไม่ใช่ทีมอดีตข้าราชการแก่ๆ หรือมือใหม่สมัครเล่น แต่จะเป็นทีมมืออาชีพที่ฉมัง -005,https://www.naewna.com/politic/610074,2021_10_20
สุดอาลัย'เบิร์ด'พิธีกรรายการดัง รับวัคซีนเข็ม2-ป่วยหนัก-โควิดลงปอด,สุดอาลัย'เบิร์ด'พิธีกรรายการดัง รับวัคซีนเข็ม2-ป่วยหนัก-โควิดลงปอด ทำเอาแฟนรายการแทบช็อค เมื่อเพจเฟซบุ๊ก รายการเฮฮา ภาษาตุ๊ดแจ้งข่าวการเสียชีวิตอย่างกระทันหันของพิธีกรอารมณ์ดี 'พี่เบิร์ด' หลังจากที่ได้รับการฉีดวัคซีนแอสตร้าฯเข็มที่ 2 และมีอาการป่วยหนักมากขึ้น โดยทางรายการ โพสต์เฟซบุ๊กว่า Rip พี่เบริ์ด พิธีกร รายการเฮฮาภาษาตุ๊ด พี่เบริ์ด เป็นโควิดลงปอด เสียเวลา 03:30 เสียใจมากที่สุดวันนี้ จากไปแบบไม่มีวันกลับมาอีกแล้ว ตอนนี้รายการเรา เครียดมากๆที่พี่เบริ์ด พิธีกรรายการได้จากไปแบบกะทันหัน คือ พิธีกรดีๆมืออาชีพ คุยสนุกตลกแบบนี้หายากมาก ไม่มีใครแทนที่ได้แล้วจริงๆ ตอนนี้คือกะจะนัดกันมาถ่ายคลิปทำคอนเท็นอยู่เร็วๆนี้ ขอบคุณพี่เบริ์ดสำหรับหลายๆแง่คิด มุมดีๆที่สอนน้องเสมอมา รักตลอดไป และจากการตรวจสอบเฟซบุ๊กของ 'เบิร์ด' ได้มีการโพสต์อยู่เป็นระยะว่าเข้ารับวัคซีน ทั้งยังมีข้อความว่า ทำไมใจร้ายจัง สรุปต้องตาย ต่อมาก็มีรายงานว่า 'เบิร์ด' ได้เสียชีวิตลงเมื่อเวลา 03.30 น. (20 ต.ค.64) . 009,https://www.naewna.com/entertain/610111,2021_10_20
‘ศรีสุวรรณ’ร้องป.ป.ช.-กกต. จี้สอบ 11 ส.ส.เพื่อไทยร่วมวง‘ทักษิณ’วิดีโอคอล,ศรีสุวรรณร้องป.ป.ช.-กกต. จี้สอบ 11 ส.ส.เพื่อไทยร่วมวงทักษิณวิดีโอคอล 20 ตุลาคม 2564 ที่สำนักงาน ป.ป.ช.นนทบุรี นายศรีสุวรรณ จรรยา เลขาธิการสมาคมองค์การพิทักษ์รัฐธรรมนูญไทย ได้เดินทางมายื่นคำร้องให้ ป.ป.ช.ตรวจสอบและวินิจฉัย กรณีที่นายทักษิณ ชินวัตร ได้วิดีโอคอลเข้ามาพูดคุยกับ ส.ส.และผู้บริหารของพรรคเพื่อไทยกลางวงงานเลี้ยงสังสรรค์ ในพื้นที่ย่านเหม่งจ๋าย เมื่อวันที่ 12 ต.ค.ที่ผ่านมา ซึ่งเป็นที่วิพากษ์วิจารณ์กันอย่างมากว่าการกระทำดังกล่าว เป็นการฝ่าฝืนกฎหมายหรือครอบงำหรือชี้นำพรรคการเมืองหรือไม่นั้น ทั้งนี้ การจัดเลี้ยงสังสรรค์ดังกล่าวมี ส.ส.พรรคเพื่อไทยเข้าร่วมงานเป็นจำนวนมาก แต่ปรากฏว่ามีการเสิร์ฟไวน์หรือเครื่องดื่มที่มีแอลกอฮอล์ในงานเลี้ยงดังกล่าวด้วย ซึ่งอาจถือได้ว่าเป็นการฝ่าฝืนข้อกำหนด ฉบับที่ 34 ที่ออกตามความใน ม.9 แห่ง พ.ร.ก.ฉุกเฉิน 2548 ประกอบ ม.34(6) ของพ.ร.บ.โรคติดต่อ พ.ศ.2558 ซึ่งผู้ที่อยู่ในงานเลี้ยงดังกล่าวส่วนใหญ่เป็น ผู้ดำรงตำแหน่งทางการเมือง บางคนเป็นถึงผู้นำฝ่ายค้านในสภาผู้แทนฯ แต่กลับปรากฏว่าได้กระทำเสียเองซึ่งอาจเข้าข่ายการฝ่าฝืนมาตรฐานทางจริยธรรมอย่างร้ายแรง อันอาจเป็นความผิดตามกฎหมาย ซึ่งอยู่ในอำนาจของ ป.ป.ช.ที่จะทำการไต่สวน วินิจฉัย และเสนออัยการฟ้องต่อศาลเพื่อลงโทษให้พ้นจากตำแหน่งและตัดสิทธิการสมัครรับเลือกตั้งได้ นอกจากนั้น การที่ ส.ส.และผู้บริหารของพรรคเพื่อไทย มีปฏิสัมพันธ์อย่างแนบแน่นกับนายทักษิณ ถึงขนาดให้วิดีโอคอลเข้ามาพูดคุยด้วย อาจเข้าข่ายเป็นการฝ่าฝืน ม.28 ของ พรป.ว่าด้วยพรรคการเมือง 2560 ได้เพราะกฎหมายดังกล่าวกำหนดว่า ห้ามมิให้พรรคการเมืองยินยอมหรือกระทําการใดอันทําให้บุคคลอื่นซึ่งมิใช่ สมาชิกกระทําการอันเป็นการควบคุม ครอบงํา หรือชี้นํา กิจกรรมของพรรคการเมืองในลักษณะที่ทําให้ พรรคการเมืองหรือสมาชิกขาดความอิสระ ทั้งนี้ ไม่ว่าโดยทางตรงหรือโดยทางอ้อม ส่วนนายทักษิณก็อาจเข้าข่ายฝ่าฝืน ม.29 ที่กำหนดว่า ห้ามมิให้ผู้ใดซึ่งมิใช่สมาชิกพรรคการเมืองกระทําการใดอันเป็นการควบคุม ครอบงํา หรือชี้นํา กิจกรรมของพรรคการเมืองในลักษณะที่ทําให้พรรคการเมืองหรือสมาชิกขาดความอิสระ ทั้งนี้ ไม่ว่า โดยทางตรงหรือโดยทางอ้อม สมาคมฯจึงต้องไปร้องให้ กกต.วินิจฉัยว่าเป็นการกระทำที่ฝ่าฝืนหรือไม่ด้วย เพราะอาจเข้าข่ายความผิดตาม ม.92(3) ของกฎหมายดังกล่าวและ กกต.มีหน้าที่ที่จะยื่นให้ศาลรัฐธรรมนูญสั่งยุบพรรคนั้นได้ ทั้งนี้ ส.ส.และผู้บริหารพรรคเพื่อไทยที่ปรากฏในงานเลี้ยง อาทิ นายสมพงษ์ อมรวิวัฒน์ นายพิชัย นริพทะพันธุ์ นายเกรียง กัลป์ตินันท์ นายไชยา พรหมมา นายประเสริฐ จันทรรวงทอง นายเลิศศักดิ์ พัฒนชัยกุล นายณัฐพงษ์ สุปริยศิลป์ นายนพ ชีวานันท์ นายชลน่าน ศรีแก้ว น.ส.กิตติ์ธัญญา วาจาดี และยังมีนายภูมิธรรม เวชยชัย อีกด้วย -005,https://www.naewna.com/politic/610114,2021_10_20
แซ่บมาก! 'เบียร์ เดอะวอยซ์'สวมบิกินีเผยความสดใสปนเซ็กซี่,20 ต.ค.64เสียงดี แถมยังหุ่นแซ่บ สำหรับ เบียร์ ภัสรนันท์ หรือเบียร์ เดอะวอยซ์ซึ่งถือได้ว่าเธอเป็นสาวเซ็กซี่ขวัญใจหนุ่มๆล่าสุดเบียร์เที่ยวพักผ่อนเกาะเสม็ดก็ไม่ลืมเผยเสน่ห์อีกครั้งด้วยการโพสต์รูปสวมชุดว่ายน้ำสีสันสดใส พร้อมข้อความว่า ทะเลยังส่งเสียงกลับมาบ้าง แต่คนบางคนไม่มีแม้แต่เสียงตอบกลับ...,https://www.naewna.com/entertain/610119,2021_10_20
'นายกฯ'ย้ำ'ศบค.ส่วนหน้า'ไม่ใช่รวบอำนาจ ทุกอย่างดำเนินการเหมือนเดิม,นายกฯย้ำศบค.ส่วนหน้าไม่ใช่การรวบอำนาจ ทุกอย่างยังดำเนินการเหมือนเดิม ชี้ตั้งพล.อ.ณัฐพลทำหน้าที่บูรณาการการทำงาน ไม่ได้เข้าไปก้าวก่ายการทำหน้าที่ของใคร เมื่อเวลา 09.14 น.วันที่ 20 ตุลาคม 2564 ที่กระทรวงกลาโหม พล.อ.ประยุทธ์ จันทร์โอชา นายกรัฐมนตรี และรมว.กลาโหม เป็นประธานการประชุมสภากลาโหม ครั้งที่ 10 ประจำปี 2564ก่อนเดินทางลงพื้นที่ติดตามสถานการณ์น้ำท่วมที่ จ.สิงห์บุรี โดยมี พล.อ.วรเกียรติ รัตนานนท์ ปลัดกระทรวงกลาโหม พล.อ.เฉลิมพล ศรีสวัสดิ์ ผู้บัญชาการทหารสูงสุด พล.อ.ณรงค์พันธ์ จิตต์แก้วแท้ ผู้บัญชาการทหารบก พล.ร.อ.สมประสงค์ นิลสมัย ผู้บัญชาการทหารเรือ พล.อ.อ.นภาเดช ธูปะเตมีย์ ผู้บัญชาการทหารอากาศหัวหน้าหน่วยขึ้นตรงกระทรวงกลาโหม เข้าร่วมประชุม ขณะที่ พล.อ.ประวิตร วงษ์สุวรรณ รองนายกรัฐมนตรี ในฐานะที่ปรึกษาสภากลาโหม และ พล.อ.ชัยชาญ ช้างมงคล รมช.กลาโหม ไม่ได้เดินทางเข้ามาร่วมประชุมด้วย เนื่องจากติดภารกิจลงพื้นที่ จ.กาญจนบุรี จากนั้นเวลา 11.00 น.พล.อ.ประยุทธ์ ให้สัมภาษณ์ภายหลังการประชุมถึงการตั้ง ศบค.ส่วนหน้า ว่า ตนได้กำชับไปยังหน่วยงานที่เกี่ยวข้องทั้งศูนย์อำนวยการรักษาผลประโยชน์ของชาติทางทะเล (ศรชล.) และกองอำนวยการรักษาความมั่นคงภายในราชอาณาจักร (กอ.รมน.) ถึงการบริหารจัดการภาคใต้ เพื่อลดการสูญเสีย รวมถึงการเยียวยา ทั้งนี้ ได้เน้นย้ำให้เฝ้าระวังเรื่องความปลอดภัย เพราะประเทศไทยมีปัญหาหลายด้าน ตลอดช่วงเวลาที่ผ่านมาตั้งแต่ตนเป็น ผบ.ทบ.และรอง ผอ.รมน.สนับสนุนเรื่องเหล่านี้มาตลอด เพราะเป็นกลไกของทุกรัฐบาล หน่วยงานเหล่านี้จะต้องไปเสริมการปฏิบัติงานของกระทรวงอื่นๆ ด้วย เช่น ทหารที่ทำหน้าที่ป้องกันการลักลอบตามแนวชายแดน เพื่อป้องกันการระบาดโควิด-19 ด้วยการประสานกับประเทศเพื่อนบ้าน จึงฝากความเห็นใจ และให้กำลังใจเจ้าหน้าที่ทหารตามแนวชายแด พล.อ.ประยุทธ์ กล่าวต่อว่า ส่วน ศบค.ส่วนหน้า ทางประชาชนก็ให้ความร่วมมือ ยืนยันว่าไม่ใช่การรวบอำนาจ ทุกอย่างยังดำเนินการเหมือนเดิม โดย พล.อ.ณัฐพล นาคพาณิชย์ ที่ปรึกษา นายกฯ และ ผอ.ศบค.ส่วนหน้า ลงไปทำหน้าที่เพียงแค่บูรณาการการทำงาน เพราะเรามีกฎหมายในการทำงานอยู่แล้ว ความจริงไม่ได้เข้าไปก้าวก่ายการทำหน้าที่ของใคร เพียงแต่เข้าไปดูแลให้เกิดความทั่วถึงในเรื่องการสกัดกั้นการแพร่ระบาดโควิด-19 พล.อ.ประยุทธ์ กล่าวอีกว่า ส่วนการเปิดประเทศในวันที่ 1 พ.ย.นั้น ต้องย้ำว่ายังมีอีกหลายประเทศที่เราจะประกาศออกไป เช่นเดียวกับประเทศอื่นๆ ดำเนินการการที่จะเข้ามาไทย ไม่ได้หมายความว่าทุกประเทศจะเข้ามาได้ทั้งหมด ขึ้นอยู่กับการหารือร่วมกันระหว่างประเทศต้นทาง และปลายทางว่ามาตรการที่เรากำหนดไปเขาตกลงด้วยหรือไม่ ถ้าไม่ตกลงด้วยเขาก็ไม่เข้ามาอยู่แล้ว ครั้งแรกอาจจะให้เข้ามาได้ไม่กี่ประเทศ หรืออาจจะหลายประเทศ ทุกอย่างมันขึ้นอยู่กับมาตรการของเรา ที่ต้องนำไปเปรียบเทียบกับประเทศอื่นๆที่มีการประกาศเช่นเดียวกับเรา อย่างไรก็ตามเราจำเป็นต้องอยู่กับโควิด-19 ให้ได้ เศรษฐกิจจะได้ดีขึ้น สมาคมผู้ประกอบการท่องเที่ยวต้องปฏิบัติตามมาตรการของเราอย่างเคร่งครัด ถ้าเปิดแล้วเกิดมีปัญหาก็ต้องปิด ซึ่งเราก็ไม่อยากปิดทั้งหมด เพราะประชาชนเดือดร้อน แม้จะมีการเยียวยาก็ไม่เพียงพอ แต่เพื่อให้ดำรงชีพอยู่ได้ ส่วนปัญหาความขัดแย้งในภูมิภาค ได้มีการพูดคุยกันในที่ประชุมสภากลาโหม เพราะมีความขัดแย้งหลายพื้นที่ใกล้กับประเทศเรา ทั้งนี้เราต้องดำรงความเป็นศูนย์กลางของอาเซียนให้ได้ เพื่อความเป็นกลางและสร้างสมดุล เพราะมีทั้งประเทศมหาอำนาจ ประเทศขนาดกลางจะขยายอิทธิพลเข้ามาในภูมิภาคอาเซียนแล้ว เราต้องเป็นแกนกลางของอาเซียนให้ได้ ทั้งเรื่องการค้า เศรษฐกิจ การค้าเสรีที่เป็นหลักการสากล - 006,https://www.naewna.com/politic/610118,2021_10_20
‘คลัสเตอร์งานบุญ’ลาม! กระบี่ปิด‘หมู่บ้านทุ่งหยีเพ็ง’ 7 วัน หลังพบติดเชื้ออื้อ-เสี่ยงเฉียด200ราย,คลัสเตอร์งานบุญลาม! กระบี่ปิดหมู่บ้านทุ่งหยีเพ็ง 7 วัน หลังพบติดเชื้ออื้อ-เสี่ยงเฉียด200ราย 20 ตุลาคม 2564 เจ้าหน้าที่ฝ่ายปกครอง และ อปพร. ตั้งจุดตรวจปิดเส้นทางเข้า-ออกพื้นที่หมู่ 4 บ้านทุ่งหยีเพ็ง ต.ศาลาด่าน อ.เกาะลันตา จ.กระบี่ จำนวน 3 จุด หลังพบผู้ติดเชื้อโควิดจากคลัสเตอร์กิจกรรมงานบุญในหมู่บ้านในพื้นที่หมู่ 4 บ้านทุ่งหยีเพ็ง 31 ราย และมีกลุ่มเสี่ยง 188 ราย ต้องกักตัว 14 วัน ซึ่งเจ้าหน้าที่ทีมสอบสวนโรคอยู่ระหว่างตรวจสอบความเชื่อมโยงแล้ว เป็นการร่วมกิจกรรมงานประเพณี ซึ่งอาจเป็นการฝ่าฝืนประกาศจังหวัด เนื่องจากส่งผลให้มีการติดเชื้อเป็นกลุ่มใหญ่ ขณะที่คณะกรรมการศูนย์ปฏิบัติการควบคุมโรคติดต่ออำเภอเกาะลันตา มีคำสั่งให้ปิดเส้นทางเข้า-ออกพื้นที่หมู่ 4 บ้านทุ่งหยีเพ็ง เป็นเวลา 7 วัน ห้ามเข้าออกพื้นที่ตั้งแต่วันที่ 19- 25 ตุลาคม 2564 โดยมีการตั้งจุดตรวจ 3 จุด ประกอบด้วย ถนนศาลาด่าน- บ้านสังกะอู้ 2 จุด และถนนสะพานไทร บริเวณรอยรอยต่อบ้านทุ่งหยีเพ็ง-บ้านพระแอะ ให้ประชราชน อยู่ในพื้นที่ของตนเอง และปฏิบัติตามมาตรการของกระทรวงสาธารณสุขอย่างเคร่งครัด สำหรับสถานการณ์การแพร่ระบาดของโรคติดเชื้อโควิดในพื้นที่ จ.กระบี่ ล่าสุดศูนย์สื่อสารความเสี่ยงสำนักงานสาธารณสุขจังหวัดกระบี่ รายงานเมื่อเวลา 23.00 น.วันที่ 19 ตุลาคม ที่ผ่านมา พบผู้ติดเชื้อรายใหม่ เพิ่มอีก 91 ราย -005,https://www.naewna.com/local/610117,2021_10_20
'วิษณุ'กางไทม์ไลน์แก้กม.ลูก 2 ฉบับ เตรียมรับมือแรงกดดัน'ยุบสภา-เลือกตั้งใหม่',วิษณุกางไทม์ไลน์แก้กม.ลูก 2 ฉบับ จบกระบวนการเดือน ก.ค.65 เตือนให้เตรียมรับมือแรงกดดันบี้ยุบสภา-เลือกตั้งทันที ส่วน ส.ค.รับศึกวาระ 8 ปี บิ๊กตู่ อีกดอก 20 ตุลาคม 2564รายงานข่าวจากทำเนียบรัฐบาล แจ้งว่า ในที่ประชุมคณะรัฐมนตรี(ครม.)เต็มคณะ ที่ตึกสันติไมตรี ทำเนียบรัฐบาล ก่อนเข้าสู่วาระ นายวิษณุ เครืองาม รองนายกรัฐมนตรี ได้รายงานผลการหารือระหว่างตนเองกับเลขาธิการคณะกรรมการการเลือกตั้ง (กกต.) เกี่ยวกับการการแก้ไขพระราชบัญญัติประกอบรัฐธรรมนูญ (พ.ร.ป.) ว่าด้วยการเลือกตั้ง ส.ส. และ พ.ร.ป.ว่าด้วยพรรคการเมือง เพื่อให้สาระสำคัญสอดคล้องกับร่างแก้ไขรัฐธรรมนูญที่มีการทูลเกล้าฯไปแล้ว ทั้งนี้ นายวิษณุได้ไล่เรียงช่วงเวลาให้กับ ครม.ฟังว่า ขณะนี้ กกต.ได้จัดทำร่าง พ.ร.ป.ทั้ง 2 ฉบับเสร็จสิ้นแล้ว แต่ต้องผ่านความเห็นชอบจากที่ประชุม กกต.ชุดใหญ่ก่อน และจะนำไปรับฟังความคิดเห็นตามมาตรา 77 ของรัฐธรรมนูญ ก่อนที่จะเสนอมาให้ ครม.ประมาณช่วงเดือน ธ.ค.64 จากนั้นจะมีการส่งไปให้สภาพิจารณาประมาณช่วงเดือน ม.ค.65 คาดว่าจะพิจารณาวาระที่ 1 - 2 ช่วงเดือน ก.พ.65 เสร็จแล้วในเดือน มี.ค.65 สภาจะต้องส่งให้ กกต.ตรวจสอบรายละเอียดภายใน 15 วัน ซึ่ง กกต.จะต้องตอบกลับภายใน 10 วัน ทำให้มีการคาดการณ์ว่า ในช่วงเดือน เม.ย.65 อาจจะต้องเปิดประชุมสภาสมัยวิสามัญ เพื่อแก้ไขรายละเอียดตามที่ กกต.เสนอกลับมาและลงมติวาระ 3 โดยจะใช้เวลาประมาณ 25 วัน ก่อนส่งร่างกฎหมายให้รัฐบาลเพื่อนำขึ้นทูลเกล้าฯ เว้นแต่จะมีการส่งศาลรัฐธรรมนูญเพื่อวินิจฉัยที่จะต้องรออีก 1 เดือน และเมื่อนำขึ้นทูลเกล้าฯแล้ว ร่างกฎหมายจะอยู่ในพระราชอำนาจ 90 วัน ซึ่งจะตรงช่วงเดือน ก.ค.65 โดยนายวิษณุ อธิบายอีกว่า เมื่อมีการประกาศใช้กฎหมายลูกทั้ง 2 ฉบับแล้ว ก็อาจจะมีแรงกดดันมายังรัฐบาลเพื่อให้มีการยุบสภา เนื่องจากกฎหมายลูกเสร็จแล้วสามารถจัดการเลือกตั้งได้ นอกจากนี้ ในเดือน ส.ค.65 รัฐบาลจะเจอประเด็นเกี่ยวกับวาระการดำรงตำแหน่ง 8 ปี ของ พล.อ.ประยุทธ์ จันทร์โอชา นายกรัฐมนตรี และรมว.กลาโหม หากเริ่มนับปีแรกของการดำรงตำแหน่งนายกฯตั้งแต่ปี 57 แต่เรื่องนี้เมื่อถึงเวลาค่อยคุยกัน ทั้งนี้ หลังจากนายวิษณุอธิบายเสร็จ ไม่มีรัฐมนตรีคนใดสอบถามเรื่องดังกล่าวเพิ่ม ในที่ประชุม ครม. พล.อ.ประยุทธ์ยังย้ำถึงความสำคัญของการเป็นเจ้าภาพจัดการประชุมความร่วมมือทางเศรษฐกิจเอเชีย-แปซิฟิก (เอเปค) ในช่วงเดือน พ.ย.64 ว่า ผมอยากให้มีการเชิญประเทศต่างๆ มาประชุม ไม่ใช่เป็นการประชุมทางออนไลน์ นอกจากนี้ นายวิษณุยังได้ชี้แจงเกี่ยวกับกฎหมายการปฏิรูปประเทศ 5 ปี ที่จะครบกำหนด 5 ปีในเดือน เม.ย.65 ว่า หากทำกฎหมายไม่แล้วเสร็จ อาจมีปัญหา จึงขอให้เร่งรัดดำเนินการ พล.อ.ประยุทธ์จึงได้กำชับพรรคร่วมรัฐบาลว่า ช่วยให้ความสำคัญและให้ความร่วมมือในการเข้าร่วมประชุมรัฐสภาสมัยสามัญประจำปี ครั้งที่ 2 ที่กำลังจะเปิดในวันที่ 1 พ.ย.นี้ พร้อมกับย้ำให้พรรคร่วมรัฐบาลแต่ละพรรคกำชับ ส.ส. อย่าขาดประชุมโดยเด็ดขาด ให้ช่วยกันเข้าประชุม ทั้งนี้นายกฯ ได้กำชับอย่างนี้ทุกครั้งที่มีกฎหมายสำคัญเข้าสภาฯ -001,https://www.naewna.com/politic/610054,2021_10_20
‘ณิชชา’อดีตผู้สมัครอนาคตใหม่ ย้ายเข้าไทยสร้างไทย ชี้‘สุดารัตน์’เปิดกว้าง-ให้โชว์ศักยภาพ,ณิชชาอดีตผู้สมัครอนาคตใหม่ ย้ายเข้าไทยสร้างไทย ชี้สุดารัตน์เปิดกว้าง-ให้โชว์ศักยภาพ 20 ตุลาคม 2564 น.ส.ณิชชา บุญลือ อดีตผู้สมัคร ส.ส.พรรคอนาคตใหม่ เขตบางกะปิ-วังทองหลาง โพสต์เฟซบุ๊กภายหลังสมัครเป็นสมาชิกพรรคไทยสร้างไทย เมื่อวันที่ 19 ตุลาคม ที่ผ่านมา ดังนี้... สำหรับพลอยการตัดสินใจในการร่วมเดินทางกับพรรคใหม่ไม่ได้เป็นเรื่องที่ง่ายเลยค่ะ พลอยใช้เวลาทบทวนไตร่ตรองอยู่เป็นปี กับการตัดสินใจครั้งนี้ค่ะ ก่อนอื่นพลอยต้องขอขอบคุณ พี่เอก ธนาธร พี่จิง อาจารย์ปิยบุตร และ ขอบคุณพรรคอนาคตใหม่ ที่เคยได้ให้โอกาสเลือกพลอยได้เป็น ผู้สมัคร ส.ส.เขตบางกะปิ-วังทองหลาง กรุงเทพมหานคร ขอบคุณพ่อแม่พี่น้องประชาชนที่เคยร่วมสู้ ร่วมฝ่าฟันเหตุการณ์ต่างๆมาด้วยกัน และ อยู่เคียงข้างพลอยมาตลอดค่ะ ขอบคุณแฟนคลับที่ยังรักและติดตามการทำงานของพลอยตั้งแต่วันแรกที่พลอยสร้างเพจ ณิชชา บุญลือ นี้ขึ้นมา ทุกคนยังอยู่ในใจพลอยตลอดไป และพลอยหวังเล็กๆว่า แฟนคลับที่ยังคงอยู่กับพลอยตั้งแต่วันแรกจนวันนี้ยังคงอยู่เคียงข้างพลอยและสนับสนุนพลอยแบบนี้ตลอดไปค่ะ บนเส้นทางเดินของพลอยในพรรคใหม่ คือ #พรรคไทยสร้างไทย สิ่งเดียวที่ทำให้พลอยตัดสินใจครั้งนี้ คือ #คุณหญิงสุดารัตน์ ค่ะ ซึ่งท่านได้มอบโอกาสดีๆ ได้ให้พื้นที่ในการแสดงศักยภาพของตัวพลอยเอง ได้เปิดกว้างให้กับทุกคนที่มีความตั้งใจและความมุ่งมั่นในการทำงานเพื่อประชาชนจริงๆ ค่ะ สุดท้ายนี้ สิ่งเดียวที่พลอยอยากจะบอกกับทุกท่านคือ พลอยยังคงยึดมั่นในอุดมการณ์ประชาธิปไตย พลอยมั่นคงในจุดยืนของพลอยตั้งแต่พลอยก้าวเข้ามาทำงานการเมือง ตลอดระยะเวลา 3 ปีของพลอยบนเส้นทางการเมืองทำให้พลอยเรียนรู้อะไรๆหลายๆอย่างหลายๆแง่มุมที่เราไม่เคยคิดมาก่อน พลอยได้แต่หวังว่า ทุกๆท่านที่รักในตัวตนของพลอยและสนับสนุนพลอยยังคงสนับสนุนพลอยต่อไปจนได้เห็นพลอยก้าวเข้าสู่รัฐสภาในฐานะผู้แทนราษฎรค่ะ #พลอยณิชชา -005,https://www.naewna.com/politic/610099,2021_10_20
สงสารหุ่น!‘อดีตบิ๊กข่าวกรอง’สงสัยคลิป‘ทักษิณ’โผล่งานเลี้ยง ระบุกรรมชี้เจตนา,สงสารหุ่น!อดีตบิ๊กข่าวกรองสงสัยคลิปทักษิณโผล่งานเลี้ยง ระบุกรรมชี้เจตนา 20 ตุลาคม 2564 นายนันทิวัฒน์ สามารถ อดีตรองผู้อำนวยการสำนักข่าวกรองแห่งชาติ โพสต์ข้อความผ่านเฟซบุ๊ก Nantiwat Samart แสดงความคิดเห็นกรณีปรากฏคลิปงานเลี้ยง ส.ส.พรรคเพื่อไทย ที่มีนายทักษิณ ชินวัตร อดีตนายกรัฐมนตรี วิดีโอคอลเข้ามาพูดคุยถึงงานการวางตัวหัวหน้าพรรคคนใหม่ ซึ่งถูกมองว่าอาจจะเป็นครอบงำพรรคหรือไม่ มีเนื้อหาดังนี้... สงสารหุ่น ใครฟังคลิปที่อดีตนายกคุยกับลูกพรรค ทำนองว่า จะทำให้การเลือกตั้งครั้งหน้าชนะแบบแลนด์สไลด์​ แถมมีชื่อคนว่าที่นายกอยู่ในใจแล้ว เอ่ยชื่อมาฮือฮาแน่นอน ฟังแล้วคิดกันยังไง แรกสุดเลย สงสาร เห็นใจ คนที่นั่งเป็นหัวหน้าพรรคแต่ชื่อ กลายเป็นหัวหลักหัวอะไรก็ไม่รู้ มันยิ่งกว่าหุ่นให้เขาเชิด ถามนักกฎหมายที คำพูดอย่างนี้ ไม่เข้าข่ายครอบงำ แทรกแซงพรรค ต้องทำยังไงถึงจะเข้าข่าย กรรมเป็นเครื่องชี้เจตนา อย่าเอาวิธีคิดแบบกฎหมายอาญามาวินิจฉัยคดีฝ่าฝืนรัฐธรรมนูญ แอบคุยกันเงียบๆก็ได้ แต่เล่นเผยแพร่เอง มันทำให้ชวนสงสัยในเจตนา -005,https://www.naewna.com/politic/610092,2021_10_20
เปิดศึก‘แก๊งดูดเงิน’!ตร.ตั้งชุดสืบสวนออนไลน์ทั่วประเทศ ผนึกกำลังล่าขบวนการ,"เปิดศึกแก๊งดูดเงิน!ตร.ตั้งชุดสืบสวนออนไลน์ทั่วประเทศ ดูแลคดีเงินหายจากบัญชี ด้าน ปปง.เปิดศูนย์ฮอตไลน์ประสานอายัดบัญชีคนร้าย ผนึกกำลังทุกภาคส่วนล่าขบวนการ 20 ตุลาคม 2564 พล.ต.อ.ดำรงศักดิ์ กิตติประภัสร์ รองผู้บัญชาการตำรวจแห่งชาติ (รอง ผบ.ตร.) ในฐานะผู้อำนวยการศูนย์ปราบปรามอาชญากรรมทางเทคโนโลยีสารสนเทศ สำนักงานตำรวจแห่งชาติ หรือ PCT เปิดเผยความคืบหน้าและแนวทางในการแก้ปัญหาเบื้องต้นให้กับผู้เสียหายที่ได้รับความเดือดร้อนจากการถูกคนร้ายถอนเงินจากบัญชีธนาคารและบัตรเครดิต (อ่านข่าวที่เกี่ยวข้อง : สรุป 5 ข้อแบงก์-ตร.หารือแก้เงินหาย บัตรเดบิตคืนเงินให้-บัตรเครดิตยกเลิกรายการ) พล.ต.อ.ดำรงศักดิ์ กล่าวว่า ภายหลังจากมีการประชุมหารือร่วมกันระหว่าง สำนักงานตำรวจแห่งชาติ ธนาคารแห่งประเทศไทย , กสทช. , ปปง. , กระทรวงดิจิทัลเพื่อเศรษฐกิจและสังคม สำนักรักษาความมั่นคงปลอดภัยไซเบอร์แห่งชาติ และสมาคมธนาคารไทย สรุปผลการประชุมดังนี้ 1. ธนาคารจะรับผิดชอบเป็นผู้เสียหายเอง โดยจะคืนเงินให้กับประชาชนที่เสียเงินไปภายใน 5 วัน นับแต่ธนาคารรับทราบเรื่อง และจะรวบรวมพยานหลักฐานร้องทุกข์กับ บช.สอท. โดยผู้เสียหายไม่ต้องมาแจ้งกับตำรวจเอง แต่หากผู้เสียหายไปแจ้งความไว้ก่อนแล้ว ตำรวจจะประสานโดยตรงกับธนาคารเอง 2.ปปง. จะเปิดศูนย์ Hotline 1710 ประสานงานร่วมกันอย่างใกล้ชิดระหว่างพนักงานสอบสวนกับธนาคาร ในการอายัดบัญชีคนร้าย เพื่อป้องกันการยักย้ายถ่ายเทเงินในบัญชี 3.กสทช. จะประสานข้อมูลกับผู้ให้บริการเครือข่าย เพื่อช่วยให้การสืบหาข้อมูลของคนร้ายได้เร็วขึ้น 4. กระทรวงดิจิทัลฯ จะเป็นเจ้าภาพหลักในการประชาสัมพันธ์ ให้ความรู้ สร้างภูมิคุ้มกันให้กับพี่น้องประชาชนผ่านทุกช่องทาง เพื่อให้รู้เท่าทันพฤติกรรมคนร้าย และจะเป็นเจ้าภาพร่วมกับทุกหน่วยงานในการแก้ไขกฎเกณฑ์ และวิธีการ เพื่อให้ทันกับรูปแบบอาชญากรรมมากยิ่งขึ้น 5. สำนักงานตำรวจแห่งชาติ โดย ศูนย์ PCT จะเป็นเจ้าภาพหลัก บูรณาการร่วมกับ บช.สอท., และ ศูนย์ PCT นครบาล,ภูธร 1-9 ในการรวบรวม ติดตามและเร่งรัดการดำเนินดดีจากทุกพื้นที่ เพื่ออำนวยความสะดวกให้กับพี่น้องประชาชน โดยจะมีการตั้งชุดสืบสวนสอบสวน Online แต่ละจังหวัดเพื่อช่วยสนับสนุนข้อมูลพนักงานสอบสวนด้วย ผอ.ศูนย์ PCT กล่าวอีกว่า เรื่องนี้ พล.อ.ประยุทธ์ จันทร์โอชา นายกรัฐมนตรี ให้ความสำคัญมาก จึงสั่งการมายัง ผบ.ตร. ให้เร่งหาแนวทางร่วมกับหน่วยงานที่เกี่ยวข้องเอาตัวผู้กระทำผิดมาดำเนินคดีโดยเร็ว โดย ผบ.ตร. มอบหมายให้ตนเป็นผู้รับผิดชอบในเรื่องนี้ ปัจจุบันคดีที่เกี่ยวกับอาชญากรรมทางออนไลน์ทุกรูปแบบ ผู้เสียหายสามารถแจ้งความกับพนักงานสอบสวนท้องที่ใดก็ได้ ทั้งนี้หากพบเบาะแส สามารถแจ้งได้ที่สายด่วน 1599 ตลอด 24 ชม. หรือ www.pct.police.go.th หรือ สายตรง 081-8663000 เฉพาะเวลาราชการ -005",https://www.naewna.com/local/610100,2021_10_20
'ส.ส.เต้'งานเข้า! คกก.จริยธรรมสภาฯ รับเรื่องสอบปมโพสต์เฟซขู่'สิระ',ส.ส.เต้งานเข้า! คกก.จริยธรรมสภาฯรับเรื่องสอบปมโพสต์เฟซขู่สิระจะชกให้ฟันร่วงหมดปาก เมื่อวันที่ 20 ตุลาคม 2564 ผู้สื่อข่าวรายงานจากรัฐสภา ว่าคณะกรรมการจริยธรรม สภาผู้แทนราษฎร ได้ประชุมพิจารณารายงานเสนอความเห็นของคณะอนุกรรมการจริยธรรมสภาผู้แทนราษฎร ในการตรวจสอบกลั่นกรองแสวงหาข้อเท็จจริงและรวบรวมพยานหลักฐานเบื้องต้นในเรื่องร้องเรียนและได้พิจารณารับทราบเรื่องร้องเรียนตามที่คณะกรรมาธิการสามัญของสภาผู้แทนราษฎรและประชาชนได้เสนอให้คณะกรรมการฯพิจารณาโดยมี นายชวนหลีกภัยประธานสภาผู้แทนราษฎรเป็นประธานการประชุมผ่านสื่ออิเล็กทรอนิกส์และ นายสมพงษ์อมรวิวัฒน์ ผู้นำฝ่ายค้านก็ได้เข้าร่วมประชุมด้วย เมื่อวันที่ 19 ต.ค.ที่ผ่านมาและสรุปผลการพิจารณาดังนี้ 1.เรื่องร้องเรียนเพื่อขอให้ตรวจสอบจริยธรรมสมาชิกสภาผู้แทนราษฎรได้แก่นายฉลองเทอดวีระพงศ์อดีต ส.ส.พัทลุงพรรคภูมิใจไทย(ภท.)น.ส.ภริมพูลเจริญส.ส.สมุทรปราการพรรคพลังประชารัฐ(พปชร.)น.ส.ภาดาท์วรกานนท์ส.ส.กทม.พรรค พปชร.นายทวิรัฐรัตนเศรษฐส.ส.นครราชสีมาพรรค พปชร.และ นายสมบูรณ์ซารัมย์ ส.ส.บุรีรัมย์พรรค ภท.กรณีการเสียบบัตรแทนกันในการพิจารณาร่างพระราชบัญญัติ(พ.ร.บ.)งบประมาณรายจ่ายประจำปีงบประมาณพ.ศ.2563 ทั้งนี้คณะกรรมการฯมีมติไม่รับเรื่องร้องเรียนของ นายฉลองน.ส.ภาดาท์และ นายสมบูรณ์ไว้พิจารณาเนื่องจากกรณีของ นายฉลองคณะกรรมการป้องกันและปราบปรามการทุจริตแห่งชาติ(ป.ป.ช.)ได้ดำเนินการแล้วคณะกรรมการฯจึงไม่รับเรื่องร้องเรียนไว้พิจารณาสำหรับกรณีของ น.ส.ภาดาและ นายสมบูรณ์ ไม่มีข้อเท็จจริงและพยานหลักฐานที่เพียงพอที่ทำให้เชื่อได้ว่าผู้ถูกร้องทั้งสองกระทำการตามที่กล่าวหาส่วนกรณีของ น.ส.ภริมและ นายทวิรัฐคณะกรรมการฯมีมติมอบหมายให้คณะอนุกรรมการฯตรวจสอบข้อเท็จจริงเพิ่มเติม 2.กรณีขอให้ตรวจสอบจริยธรรมสมาชิกสภาผู้แทนราษฎรพรรคภท.กระทำการร้องทุกข์ต่อพนักงานสอบสวนโดยใช้สิทธิร้องทุกข์โดยไม่สุจริตและกลั่นแกล้งผู้ร้องเป็นสื่อมวลชนคณะกรรมการฯมีมติไม่รับเรื่องร้องเรียนไว้พิจารณาเนื่องจากการร้องเรียนสมาชิกพรรคภท.ไม่ได้ระบุชื่อ-สกุลว่าได้ร้องเรียนสมาชิกสภาผู้แทนราษฎรคนใดแม้ต่อมาผู้ร้องจะระบุชื่อเป็น นายศักดิ์สยามชิดชอบแต่เมื่อคณะกรรมการฯได้พิจารณาข้อเท็จจริงก็ไม่พบว่าผู้ร้องได้รับความเดือดร้อนเสียหายตามที่กล่าวหาอย่างชัดเจนประกอบกับ นายศักดิ์สยาม ได้ไปร้องทุกข์ต่อพนักงานสอบสวน สภ.เมืองบุรีรัมย์โดยกล่าวหาผู้ร้องร่วมกันกระทำความผิดฐานหมิ่นประมาทโดยการโฆษณา ก็เป็นสิทธิอันชอบด้วยกฎหมายของ นายศักดิ์สยาม ที่สามารถกระทำได้เรื่องร้องเรียนดังกล่าวจึงยังไม่มีความชัดเจน และมีมูลเพียงพอที่จะรับไว้พิจารณา 3.กรณีขอให้ตรวจสอบจริยธรรมพล.ต.อ.เสรีพิศุทธ์เตมียเวชส.ส.บัญชีรายชื่อและหัวหน้าพรรคเสรีรวมไทย(สร.)ในฐานะประธานคณะกรรมาธิการ(กมธ.)การป้องกันและปราบปรามการทุจริตประพฤติมิชอบสภาผู้แทนราษฎรกรณีการเลือกปฏิบัติไม่รับหนังสือร้องเรียนและใช้วาจาไม่สุภาพคณะกรรมการฯมีมติไม่รับเรื่องร้องเรียนดังกล่าวไว้พิจารณาเนื่องจากเห็นว่าพล.ต.อ.เสรีพิศุทธ์ ไม่ได้มีการกระทำที่เป็นการเลือกปฏิบัติไม่รับหนังสือร้องเรียนส่วนการใช้วาจาไม่สุภาพนั้นคณะกรรมการฯเห็นว่าแม้ พล.ต.อ.เสรีพิศุทธ์ จะมีการกระทำตามที่ผู้ร้องกล่าวหาแต่ก็ไม่ได้มีเจตนาท่ีจะดูหมิ่นเป็นเพียงการใช้วาจาอันเกิดจากบทสนทนาที่มีลักษณะเป็นการโต้เถียงกันไปมาคณะกรรมการฯจึงเห็นว่ากรณีดังกล่าวยังไม่มีมูลเพียงพอที่จะเป็นการกระทำที่ฝ่าฝืนหรือไม่ปฏิบัติตามข้อบังคับว่าด้วยประมวลจริยธรรมฯ 4.กรณีขอให้ตรวจสอบจริยธรรม นายมงคลกิตติ์สุขสินธารานนท์ส.ส.บัญชีรายชื่อพรรคไทยศรีวิไลย์กรณีโพสต์ข้อความในเฟซบุ๊กส่วนตัวระบุว่าไอ้สิระกูเจอมึงที่ไหนกูจะเอาให้ฟันร่วงหมดปากรู้จักกูน้อยไปคณะกรรมการฯมีมติรับเรื่องร้องเรียนไว้พิจารณาเนื่องจาก นายมงคลกิตติ์ ได้โพสต์ข้อความดังกล่าวในเฟซบุ๊กส่วนตัวจริงและได้ปรากฏเป็นข่าวต่อสาธารณชนแม้ต่อมาไม่ปรากฏข้อความนั้นในเฟซบุ๊กแล้วก็ตามแต่เมื่อได้มีการโพสต์ข้อความแล้วจึงถือว่าได้มีการกระทำเกิดขึ้นแล้วจึงมีมูลเพียงพอตามที่ผู้ร้องกล่าวหาว่าอาจเป็นการกระทำที่ฝ่าฝืนมาตรฐานทางจริยธรรม 5.รับทราบและมอบหมายคณะอนุกรรมการฯพิจารณาตรวจสอบกลั่นกรองแสวงหาข้อเท็จจริงและรวบรวมพยานหลักฐานเบื้องต้นประกอบการพิจารณาตามรายงานของ กมธ.สามัญของสภาผู้แทนราษฎรและประชาชนที่ได้ยื่นเรื่องร้องเรียนกรณีสมาชิกสภาผู้แทนราษฎรครอบครองท่ีดินไม่ถูกต้องตามกฎหมายและกรณีสมาชิกสภาผู้แทนราษฎรฝ่าฝืนพระราชกำหนด(พ.ร.ก.)การบริหารราชการในสถานการณ์ฉุกเฉินพ.ศ.2548 6.ไม่รับเรื่องไว้พิจารณาต่อกรณีสมาชิกสภาผู้แทนราษฎรฝ่าฝืนพระราชกาหนดการบริหารราชการในสถานการณ์ฉุกเฉินพ.ศ.2548และ พ.ร.บ.ควบคุมเครื่องดื่มแอลกอฮอล์พ.ศ.2551เนื่องจากการกล่าวหาไม่เป็นไปตามข้อบังคับว่าด้วยประมวลจริยธรรมของ ส.ส.และ กมธ.พ.ศ.2563 - 006,https://www.naewna.com/politic/610129,2021_10_20
‘ธนกร’ห่วงฝ่ายค้าน!ตื่นคำตัดสินเหมืองทองอัครา ยันนายกฯยึดประโยชน์ชาติ,เหมืองทองอัครา ไม่รอคำตัดสินอนุญาโตตุลาการ เกรงสร้างความสับสนให้สังคม วอนเคารพกระบวนการอนุญาโตตุลาการ ย้ำ นายก ยึดประโยชน์ของประเทศชาติและประชาชนเป็นหลัก นายธนกร วังบุญคงชนะ โฆษกประจำสำนักนายกรัฐมนตรี เปิดเผยกรณีพรรคเพื่อไทยได้ออกมาตั้งโต๊ะแถลง กรณีเหมืองทองอัคราด้วยการคาดการณ์คำตัดสินของอนุญาโตตุลาการ ระหว่างบริษัทคิงส์เกต คอนโซลิเดท จํากัด ประเทศออสเตรเลีย ผู้ถือหุ้นใหญ่บริษัท อัครา รีซอร์สเซส จำกัด และราชอาณาจักรไทย ปัจจุบันยังไม่มีคำพิพากษาชี้ขาดออกมา โดยทั้งสองฝ่ายยังอยู่ระหว่างการเจรจาเพื่อหาข้อยุติร่วมกัน ซึ่งเป็นกระบวนการปกติที่ดำเนินการคู่ขนานไปกับกระบวนการอนุญาโตตุลาการ ยืนยันว่า ไทยต่อสู้คดีในชั้นอนุญาโตตุลาการ ด้วยความรอบคอบรัดกุม ยึดถือประโยชน์สูงสุดของประเทศเป็นหลัก ในส่วนที่ทั้งสองฝ่ายเข้าสู่กระบวนการเจรจาเพื่อระงับข้อพิพาท ไม่ได้หมายความว่ารัฐบาลเชื่อว่าจะแพ้คดีในชั้นอนุญาโตตุลาการแต่อย่างใด ซึ่งเป็นกระบวนการที่ดำเนินการเพื่อประโยชน์สูงสุดของคู่พิพาททั้งสองฝ่าย ขอให้ฝ่ายค้านรอการตัดสินชี้ขาดของคณะอนุญาโตตุลาการ ไม่ควรรีบออกมาคาดเดาเหตุการณ์ในอนาคต สร้างความสับสนให้กับพี่น้องประชาชนและสังคม ตามคําสั่งหัวหน้าคณะรักษาความสงบแห่งชาติ ที่ 72/2559 ลงวันที่ สั่ง ณ วันที่ 13 ธันวาคม พุทธศักราช 2559 เรื่อง การแก้ไขปัญหาผลกระทบจากการประกอบกิจการเหมืองแร่ทองคํา ให้ผู้ประกอบการที่ได้รับประทานบัตรและใบอนุญาตที่เกี่ยวข้องกับการประกอบกิจการเหมืองแร่ทองคํา ระงับการประกอบกิจการไว้ตั้งแต่วันที่ 1 มกราคม 2560 เป็นต้นไป เพื่อฟื้นฟูพื้นที่ตามมาตรการป้องกันและแก้ไขผลกระทบสิ่งแวดล้อม ที่ไม่ว่าพื้นที่ประทานบัตรจะอยู่ในความรับผิดชอบของหน่วยงานใดก็ตาม เป็นการคุ้มครองและป้องกันไว้ก่อนเพื่อไม่ไห้ประชาชนในพื้นที่ได้รับผลกระทบเฉพาะหน้าด้านสุขอนามัยและสิ่งแวดล้อมปนเปื้อนอย่างทันท่วงที และคำสั่งดังกล่าวเป็นไปด้วยความรอบคอบระมัดระวัง พอสมควรแก่เหตุ โดยให้ยุติการประกอบกิจการเหมืองแร่ทองคําปิดเหมืองทองทั่วประเทศชั่วคราว โดยไม่เลือกปฏิบัติ รัฐบาลยืนยันต่อสู้ตามกติกาสากล และคดีดังกล่าวก็อยู่ระหว่างการดำเนินการในอนุญาโตตุลาการ ซึ่งท่านนายกรัฐมนตรีก็เคยชี้แจงในการประชุมรัฐสภาเกี่ยวกับประเด็นเหมืองทองอัครา ปฏิเสธไม่ได้ใช้ ม.44 ปิดเหมือง แต่เป็นเรื่องการต่อสัมปทานให้ปรับปรุงแก้ไข หลังได้รับการร้องเรียนจากประชาชนที่ได้รับผลกระทบทางสุขภาพ จึงอยากฝากฝ่ายค้านช่วยไตร่ตรองว่า พล.อ.ประยุทธ์ เป็นผู้เข้ามาแก้ปัญหาทุกเรื่อง ตั้งแต่ดำรงตำแหน่งหัวหน้าคณะรักษาความสงบแห่งชาติ จนปัจจุบัน ได้รับเลือกเป็นนายกรัฐมนตรีและรมว.กลาโหม โดยยึดหลักการเพื่อความปลอดภัยในชีวิตของประชาชนและสิ่งแวดล้อม ขณะที่ผู้นำฝ่ายค้านกลับนำทุกเรื่องมาเป็นประเด็นการเมือง ดิสเครดิตรัฐบาล โดยมองข้ามปัญหาสุขภาพของประชาชน นายธนกร กล่าว - 004,https://www.naewna.com/politic/610128,2021_10_20
สสจ.พิษณุโลกตรวจหาเชื้อโควิดให้ผู้ประกอบการในวัดใหญ่รับนักท่องเที่ยว,สสจ.พิษณุโลกสร้างความมั่นใจให้แก่นักท่องเที่ยวตรวจหาเชื้อโควิดผู้ประกอบการร้านค้า ร้านอาการ ภายใน วัดใหญ่ ขณะที่เทศบาลนครพิษณุโลกมอบธงสัญลักษณ์ ชุมชนสีฟ้า ปลอดโรคโควิดแก่ชุมชนต่างๆ เพื่อสืบค้นข้อมูลระดับพื้นที่ตั้งแต่ระดับชุมชน ตำบลเพื่อใช้เป็นแนวทางในการบริหารจัดการการแพร่ระบาดของโควิด ในพื้นที่ เมื่อเวลา 09.30 น. วันที่ 20 ต.ค.64 ที่บริเวณอาคารร้านค้า 2560 ภายในวัดพระศรีรัตนมหาธาตุวรมหาวิหาร หรือ วัดใหญ่ ต.ในเมือง อ.เมือง จ.พิษณุโลก นพ.ไกรสุข เพชระบูรณิน นายแพทย์สาธารณสุขจังหวัดพิษณุโลก นพ.พรเทพ โชติชัยสุวัฒน ผู้เชี่ยวชาญพิเศษ สำนักงานหลักประกันสุขภาพแห่งชาติ (สปสช.) เขต 2 พิษณุโลก พร้อมด้วยเจ้าหน้าที่สาธารณสุข ร่วมกันตรวจหาเชื้อไวรัสโควิด - 19 ให้แก่ผู้ประกอบการร้านค้า ร้านอาหาร โดยมีผู้ประกอบการร้านค้าร้านอาหารสมัครใจเข้าตรวจจำนวน 220 ราย สำหรับชุดตรวจ ATK ได้รับการสนับสนุนจากสำนักงานหลักประกันสุขภาพแห่งชาติ (สปสช.) เขต 2 พิษณุโลก ซึ่งเป็นการสร้างความมั่นใจให้แก่นักท่องเที่ยวพร้อมที่จะเปิดเมืองตามนโยบายของรัฐบาล นพ.ไกรสุข เพชระบูรณิน นายแพทย์สาธารณสุขจังหวัดพิษณุโลก เปิดเผยว่า วันนี้เป็นการปฏิบัติการตรวจเชิงรุกสำหรับผู้ประกอบการร้านค้าในวัดพระศรีรัตนมหาธาตุ วรมหาวิหาร ซึ่งมีร้านค้าทั้งหมด 206 ร้าน และมีบุคลากรประมาณ 220 คน เพื่อสร้างความเชื่อมั่นให้กับสถานประกอบการและลูกค้าที่จะเข้ามาซื้อสินค้าและของที่ระลึก เป็นการเตรียมความพร้อมในการเปิดให้บริการ ซึ่งจะได้มีการรับรองมาตรฐานหลังการตรวจสอบทุกด้านให้กับร้านค้าต่อไป และจะมีการตรวจแบบ ATK ทุกสองสัปดาห์ สำหรับการฉีดวัคซีนให้กับผู้ประกอบการนั้นได้ฉีดไปแล้ว 94 เปอร์เซ็นต์ คือฉีดไปแล้ว 208 คน อีก 12 คนจะได้ฉีดให้จนครบทั้งหมดในส่วนของลูกค้าที่จะเข้ามาใช้บริการจะต้องมีมาตรการเข้มข้นตามมาตรการของกระทรวงสาธารณสุขอย่างเคร่งครัดเช่นเดียวกัน ขณะที่บริเวณชุมชนอภิชาตบุตร เทศบาลนครพิษณุโลก นางเปรมฤดี ชามพูนท นายกเทศมนตรีนครพิษณุโลก ได้มอบธงสัญลักษณ์ ชุมชนสีฟ้า ปลอดโรคโควิด-19 แก่ชุมชนต่างๆ ทั้ง 54 ชุมชน ของเทศบาลนครพิษณุโลก ซึ่งในวันนี้ได้มอบแก่ประธานชุมชน โซนที่ 3 จำนวน 15 ชุมชน โดยนางเปรมฤดี ชามพูนท นายกเทศมนตรีนครพิษณุโลก กล่าวว่า ทางเทศบาลนครพิษณุโลก ได้กำหนดให้ทุกชุมชนในเขตเทศบาลนครพิษณุโลก เป็นชุมชนในการขับเคลื่อนกิจกรรม ชุมชนสีฟ้า ปลอดโรคโควิด-19 ตามนโยบายรัฐบาล เพื่อสืบค้นข้อมูลระดับพื้นที่ตั้งแต่ระดับชุมชน ตำบล เพื่อใช้เป็นแนวทางในการบริหารจัดการการแพร่ระบาดของโควิดในพื้นที่ โดยการมอบธงสัญลักษณ์สีฟ้า ให้กับชุมชน ที่ไม่มีผู้ติดเชื้อไวรัสโคโรน่า 2019 เพื่อสร้างความตระหนักรับรู้ให้แก่ประชาชนในชุมชน ให้มีความพร้อมในการรับมือสถานการณ์การแพร่ระบาดของโรคติดเชื้อโคโรน่าในพื้นที่ของตนเอง - 003,https://www.naewna.com/likesara/610132,2021_10_20
นร.เศร้า! 'รร.อำนวยศิลป์ธนบุรี' ร่อนประกาศปิดตัว-คืนเงินผู้ปกครอง,นักเรียนเศร้า! โรงเรียนอำนวยศิลป์ธนบุรีออกหนังสือประกาศปิดตัว-พร้อมคืนเงินผู้ปกครอง 20 ตุลาคม 2564 มีรายงานว่า โรงเรียนอำนวยศิลป์ธนบุรี ได้ออกหนังสือแจ้งถึง นักเรียนและผู้ปกครองเรื่องการปิดสถานศึกษา/เลิกกิจการโรงเรียน ณ สิ้นปีการศึกษา 2564 (30 เมษายน 2564 )เนื่องจากโรงเรียนประสบการขาดทุนมาอย่างต่อเนื่องประสบกับสถานการณ์แพร่ระบาดของโควิด-19 และโรงเรียนได้พิจารณาคืนเงินค่าแรกเข้า ที่จ่ายให้โรงเรียนและเงินบริจาคที่มอบให้แก่มูลนิธิอำนวยศิลป์ จิตร-เอิบ ทังสุบุตร ให้ตามที่ได้จ่ายจริง โรงเรียนมีความเสียใจที่จะแจ้งให้ทราบว่า คณะกรรมการบริหารโรงเรียนอำนวยศิลป์ธนบุรี เมื่อวันที่ 15 ต.ค.2564 ได้พิจารณาและมีมติที่จะปิดสถานศึกษา ณ สิ้นปีการศึกษา 2564 (สิ้นเดือนเมษายน 2565) เนื่องจากโรงเรียนประสบการขาดทุนมาอย่างต่อเนื่อง และยิ่งมาประสบกับสถานการณ์แพร่ระบาดของโควิด-19ซึ่งยาวนานกว่าที่คาดคิดโรงเรียนจึงประสบปัญหาสภาพคล่อง ถึงแม้จะได้รับการสนับสนุนทางการเงินจากมูลนิธิอำนวยศิลป์มาตลอดหลายปีที่ผ่านมาก็ตาม ทั้งนี้ เพื่อเป็นการช่วยเหลือผู้ปกครองที่ให้ความวางใจและสนับสนุนโรงเรียนตลอดเวลาที่ผ่านมาโรงเรียนจึงพิจารณาคืนเงินค่าแรกเข้าที่จ่ายให้โรงเรียนและเงินบริจาคที่มอบให้แก่มูลนิธิอำนวยศิลป์ จิตร-เอิบ ทังสุบุตร ให้ตามที่ได้จ่ายจริง โดยจะทำการคิดเป็นส่วนลดของค่าเทอมของภาคเรียนที่ 2 ของปีการศึกษา 2564 เว้นแต่นักเรียนระดับชั้นประถมศึกษาปีที่ 6 ในการนี้ฝ่ายบัญชีจะทำหนังสือแจ้งรายละเอียดแก่ผู้ปกครองแต่ละท่านเป็นรายบุคคลอีกครั้งหนึ่ง นอกจากนี้ โรงเรียนได้สำรวจข้อมูลเบื้องต้นของโรงเรียนพื้นที่ใกล้เคียงเพื่อให้พิจารณาตามเอกสารแนบ โรงเรียนพร้อมให้ความช่วยเหลือในการประสานงานกับโรงเรียนที่ผู้ปกครองสนใจ หรือ หาข้อมูลของโรงเรียนอื่นเพิ่มเติม . 009,https://www.naewna.com/local/610137,2021_10_20
ตร.ทุ่งสงรวบแก๊งยานรกนัดส่งยาบ้าครึ่งแสนเม็ดกลางลานจอดรถ รพ.,"ตำรวจ สภ.ทุ่งสง เมืองคอน ซุ่มจับแก๊งยานรกฉวยโอกาสโควิดระบาดหนัก นัดส่งยาครึ่งแสนเม็ดกลางลานจอดรถโรงพยาบาล วันที่ 20 ต.ค.64 พ.ต.อ.นัษฐวุฒิ ทองทิพย์ ผกก.สภ.ทุ่งสง จ.นครศรีธรรมราช เผยว่า เมื่อวานนี้ (19 ต.ค.) ได้สั่งการ พ.ต.ท.ธีรพล พุ่มชัย รอง ผกก สส.พร้อมด้วย พ.ต.ท.ธรรมราช ส้มเขียวหวาน สว.สส.ฯ, ร.ต.อ.อดิศักดิ์ ทิพย์สุวรรณ และกำลังตำรวจชุดสืบสวน สภ.ทุ่งสง พร้อมอาวุธครบมือนำกำลังเข้าซุ่มจับเอเย่นต์ค้ายานรกรายใหญ่ในพื้นที่ อ.ช้างกลาง จ.นครศรีธรรมราช หลังได้รับแจ้งจากสายลับว่า ช่วงเที่ยงวันเอเย่นต์ยาจะมีการนัดส่งมอบยาเสพติดจำนวนมาก บริเวณลาดจอรถภาโรงพยาบาลทุ่งสง หมู่ 7 ต.หนองหงส์ อ.ทุ่งสง เมื่อกำลังเจ้าหน้าที่เดินทางถึงพื้นที่เป้าหมายก่อนจะกระจายกำลังจอดรถปิดล้อมบริเวณลานจอดรถภายในโรงพยาบาลแล้วนั่งซุ่มอยู่ในรถ กระทั่งมีรถกระบะ ยี่ห้อมิตซูบิชิ ไทรตัน แบบยกสูง ไม่ติดแผ่นป้ายทะเบียน และรถยนต์เก๋งยี่ห้อโตโยต้า อัลติ๊ส สีบรอนซ์ ทะเบียน ฆว 5711 กรุงเทพมหานคร แบบแต่งซิ่ง ท่าทางมีพิรุธน่าสงสัย โดยรถยนต์ทั้ง 2 คัน ขับวนรอบบริเวณลานจอดรถอยู่ 1 รอบ แต่ไม่จอด อย่างไรก็ตาม ไม่นานรถยนต์ต้องสงสัยทั้ง 2 คัน ขับเข้ามาจอดบริเวณลานจอด โดยจอดรถยนต์เก๋งต้องสงสัยจอดรถใกล้กับรถยนต์ ที่ พ.ต.ท.ธรรมราช จอดซุ่มอยู่ เมื่อเจ้าหน้าที่มั่นใจว่ารถยนต์ทั้ง 2 คันตรงกับสายลับแจ้ง จึงส่งสัญญาณกำลังตำรวจที่จอดรถนั่งซุ่มอยู่ในรถ บุกชาร์ตจับรถต้องสงสัยทั้ง 2 คัน แต่รถกระบะเกิดไหวตัวทัน คนขับเร่งเครื่องขับหลบหนีออกจากบริเวณลานจอดรถอย่างรวดเร็ว เจ้าหน้าที่อีกชุด จึงขับรถไล่ติดตาม แต่ไม่ทัน รถกระบะต้องสงสัยหลบหนีไปได้ ขณะที่กำลังเจ้าหน้าที่อีกชุดบุกเข้าปิดล้อมรถยนต์เก๋งจับผู้ต้องหาในรถยนต์เก๋งได้ 2 คน ชื่อ นายเอกรินทร์ หรือ เอก อำลอย อายุ 38 ปี อยู่บ้านเลขที่ 47 หมู่ 17 ต.ช้างกลาง อ.ช้างกลาง จ.นครศรีธรรมราช และนายสมพร หรือ พร น้ำเพชรอายุ 32 ปี อยู่บ้านเลขที่ 72/1 หมู่ 17 ต.ช้างกลาง อ.ช้างกลาง จ.นครศรีธรรมราช ตรวจค้นในรถยนต์เก๋งพบอาวุธปืนขนาด 9 มม.1 กระบอก พร้อมเครื่องกระสุน 12 นัดและกระเป้าเป้สีดำ 1 ใบภายในบรรจุยาบ้า รวม 60,000 เม็ด สอบสวนรับสารภาพว่ายาบ้าทั้งหมดเป็นของตนทั้ง 2 คนซื้อมาจากเอเย่นต์ยารายหนึ่งใน อ.จุฬาภรณ์ เพื่อขายต่อ โดยนัดส่งมอบยาทั้งหมดให้ลูกค้ารายหนึ่งบริเวณลานจอดรถภายในโรงพยาบาล เพื่อไม่ให้เป็นที่สังเกต ที่สำคัญช่วงนี้มีการแพร่ระบาดไวรัสโควิด – 19 ทำให้โรงพยาบาลทุ่งสง ผู้คนไม่พลุกพ่านมากนัก เจ้าหน้าที่จึงควบคุมตัวผู้ต้องหาทั้งสองไปสอบสวนขยายผลตรวจค้นที่บ้านพักที่ขนำสวนยาง พื้นที่ ต.ช้างกลาง อ.ช้างกลาง แต่ไม่พบยาเสพติดเพิ่ม ส่วนรถกระบะที่ขับหลบหนีไปได้ เจ้าหน้าที่จะสอบสวนผู้ต้องหาทั้งสองคนเพิ่มเติม และตรวจสอบกล้องวงจรปิดเส้นทางที่หลบหนี เพื่อติดตามจับกุมต่อไป - 003",https://www.naewna.com/local/610138,2021_10_20
'โจรเฮติ'ลักพาตัวกลุ่มมิชชันนารีอเมริกัน เรียกค่าไถ่แลกอิสรภาพกว่า570ล้าน,20 ตุลาคม 2564 สำนักข่าวต่างประเทศรายงาน ลิสต์ ควิเทล รัฐมนตรีว่าการกระทรวงยุติธรรมของเฮติ เปิดเผยว่า สำนักสอบสวนกลางของสหรัฐ (เอฟบีไอ) และตำรวจเฮติ กำลังติดต่อกับแก๊ง 400 มาโวโซ ที่ลักพาตัวคณะมิชชันนารีและครอบครัวนอกกรุงปอร์โตแปรงซ์เมื่อวันเสาร์ที่ 16 ตุลาคม เพื่อขอให้ปล่อยตัวพวกเขา แต่แก๊งนี้เรียกค่าไถ่แลกอิสรภาพของเหยื่อแต่ละคน คนละ 1 ล้านดอลลาร์สหรัฐ รวมเป็นเงิน 17 ล้านดอลลาร์ (566.92 ล้านบาท) ควิเทลบอกต่อวอลล์สตรีทเจอร์นัลว่า การเจรจาต่อรองอาจใช้เวลาหลายสัปดาห์ เหยื่อการลักพาตัวครั้งนี้เป็นชาวอเมริกัน 16 คน และแคนาดา 1 คน ในกลุ่มนี้ยังรวมถึงผู้หญิง 6 คน และเด็ก 5 คน พวกเขาโดนลักพาตัวในย่านครัวซ์-เดส์-บูเกต์ ห่างจากเมืองหลวงราว 13 กม. ซึ่งเป็นพื้นที่ของแก๊ง 400 มาโวโซ พื้นที่นี้เคยมีบาทหลวง 5 รูปและแม่ชี 2 คน ซึ่งรวมถึงพลเมืองฝรั่งเศส โดนลักพาตัวเมื่อเดือนเมษายนปีนี้และได้รับการปล่อยตัวในเดือนเดียวกัน ควิเทลเปิดเผยว่า มีการจ่ายเงินค่าไถ่เพื่อช่วยบาทหลวง 2 รูป วิกฤติการเมืองและเศรษฐกิจที่เลวร้ายมากขึ้นในเฮติทำให้การลักพาตัวเกิดอย่างอุกอาจและบ่อยครั้งขึ้น ข้อมูลจากองค์กรศูนย์วิเคราะห์และวิจัยสิทธิมนุษยชน (CARDH) ของเฮติ ระบุว่า ในช่วง 9 เดือนแรกของปีนี้มีคดีลักพาตัวเกิดขึ้นอย่างน้อย 628 คดี เมื่อวันจันทร์ ชาวเฮตินัดหยุดงานทั่วประเทศ เพื่อประท้วงแก๊งอาชญากรและการลักพาตัว ที่เกิดเพิ่มขึ้นมานานหลายปี แต่เลวร้ายลงนับแต่การลอบสังหารประธานาธิบดีโฌเวแนล โมอิส เมื่อเดือนกรกฎาคม รอยเตอร์กล่าวว่า ที่ผ่านมาไม่ค่อยมีการลักพาตัวชาวต่างชาติ เหยื่อการลักพาตัวส่วนใหญ่มักเป็นชาวเฮติที่เป็นกลุ่มชนชั้นกลางที่ไม่สามารถจ้างบอดี้การ์ดได้ แต่ก็ยังสามารถหาเงินมาจ่ายค่าไถ่ทั้งจากการหยิบยืมและขายทรัพย์สิน วิกฤติที่รุนแรงขึ้นในเฮติกลายเป็นปัญหาใหญ่สำหรับสหรัฐอเมริกันด้วยเช่นกัน เมื่อผู้อพยพชาวเฮติหลายพันคนเดินทางไปถึงชายแดนเม็กซิโก-สหรัฐเมื่อเดือนที่แล้ว แต่ส่วนมากโดนเนรเทศกลับบ้านเกิดไม่นานหลังจากนั้น.,https://www.naewna.com/inter/610145,2021_10_20
โคราชยังอ่วม! มิตรภาพ ซอย 4 ระดับน้ำยังท่วมสูง น้ำทะลักเข้าวัดศาลาลอยระดับ 50-60 ซม.,"โคราชน้ำท่วมวัดศาลาลอยระดับ 50-60 ซม.ท่วมฐานเจดีย์บรรจุอัฐิคุณย่าโม ฐานรูปปั้นคุณย่าโม คุณย่าบุญเหลือ และพระยาปลัดทองคำ เทวัญลุยฝ่ามวลน้ำเยี่ยมเยียนให้กำลังใจชาวบ้านมิตรภาพ ซอย 4 ระดับน้ำยังท่วมสูง มอบข้าวกล่อง 1,200 ชุดน้ำดื่มดูความเป็นอยู่พร้อมปลอบขวัญด้วยการสร้างรอยยิ้มให้ประชาชนผู้ประสบภัย วันที่ 20ตุลาคม2564ผู้สื่อข่าวรายงานสถานการณ์น้ำท่วมที่จังหวัดนครราชสีมา ล่าสุดมวลน้ำได้ไหลทะลักเข้าท่วมเขตเมืองนครราชสีมาแล้ว โดยที่วัดศาลาลอย ชุมชนวัดศาลาลอยและชุมชนท้าวสุระ ได้มีน้ำลำตะคองซึ่งติดด้านหลังวัดเอ่อล้นเข้าท่วมภายในวัดศาลาลอยทั้งหมด ระดับน้ำรอบวัดน้ำ50-60ซม. โดยเฉพาะเจดีย์บรรจุอัฐิท้าวสุรนารี รวมทั้งรูปปั้นท้าวสุรนารี คุณย่าบุญเหลือ และพระยาปลัดทองคำน้ำได้เข้าท่วมขจนถึงฐานสักการะชั้นบนและน้ำท่วมเจดีย์บรรจุอัฐิ5ซม. ส่วนโบสถ์หลังเก่าใช้หินทรายแดงอายุหลาย้อยปีมวลน้ำได้ท่วมล้อมรอบทั้งหมด แต่น้ำไม่เข้าถึงภายในอุโบสถฯ เนื่องจากได้ทำบันไดกั้นไว้ ส่วนจุดจำหน่ายดอกไม้ธูปเทียน เวทีหมอเพลงโคราชมีน้ำท่วมขัง ส่วนบ่อปลา เต่า ปลาไหล ที่มีญาติโยมนำมาปล่อยหลายพันตัว หน้าอุโบสถหลังใหม่ถูกน้ำเข้าท่วมสัตว์น้ำว่ายออกจากบ่อจนหมด รวมทั้งต้นโพธิ์อ่ยุกว่า100ปี น้ำท่วมโคลนต้น โดยกระแสน้ำได้เข้าท่วมตั้งแต่เมื่อคืนที่ผ่านมา ไม่สามารถป้องกันได้ทัน โดยเฉพาะกระสอบทรายไม่จำกัดเฉพาะกั้นไม่ให้น้ำเข้าท่วมกุฏิสงฆ์ โดยต้องปล่อยให้ท่วมจนกว่าจะเข้าสู่ภาวะปรกติ คาดว่าจะท่วม2-3วัน เนื่องจากน้ำไหลแรง ขณะที่ที่เต็นท์ศูนย์บริการฉุกเฉินการป้องกันและแก้ไขปัญหาอุทกภัยเทศบาลนครนครราชสีมา ปากซอยชุมชนมิตรภาพ ซอย4เขตเทศบาลนครราชสีมา นายเทวัญ ลิปตพัลลภ อดีตรัฐมนตรีประจำสำนักายกรัฐมนตรี หัวหน้าพรรคชาติพัฒนา ที่ปรึกษาศูนญืคนโคราชรักจริงไม่ทิ้งกัน พร้อมด้วยนายประเสริฐ บุญชัยสุข นายกเทศมนตรีนครนครราชสีมา และนายวัชรพล โตมรศักดิ์ ส.ส.นครราชสีมา , นายอุทัย มิ่งขวัญ ประธานสภาเทศบาลนครฯ รวมทั้ง ส.อบจ.อ.เมืองนครราชสีมา ได้พบปะเยี่ยมเยียนให้กำลงใจพี่น้องประชาชนสอบถามความเป็นอยู่ด้วยความห่วงใย โยได้มอบข้าวกล่อง จำนวน1,200ชุด และน้ำดื่ม ขึ้นรถบรรทุก6ล้อลุยฝ่ากระแสน้ำไปแจกให้ถึงมือพี่น้องประชาชนที่ประสบอุทกภัย และติดตามสถานการณ์ระดับน้ำ ซึ่งลดลงจากเมื่อวานนี้(19ต.ค.) ประมาณ20-30ซม. แต่ระดับน้ำยังท่วมสูงตั้งแต่60ซ.ม.– 1เมตร พร้อมกับพูดคุยกับพี่น้องประชาชนโดยทราบว่า น้ำท่วมพอๆกับปี2553-2554หรือในรอบ11-12ปีก็ว่าได้ ทั้งนายสุวัจน์ ลิปตพัลลภ อดีตรองนายกรัฐมนตรีฝากความห่วงใยและจะเดินทางมาเยี่ยมเยียนพี่น้องประชาชนชาว จ.นครราชสีมาใน1-2วันนี้ ทั้งนี้มวลน้ำจากลำตะคองเอ่อเข้าท่วมบ้านเรือนประชาชนในชุมชนระดับน้ำสูงกว่า50ซม.- 1เมตร รถไม่สามารถสัญจรได้ ทางเทศบาลได้คงปักธงสีส้ม หากไม่มีฝนตกลงมาเติมคาดว่า1-2วันสถานการณ์จะคลี่คลายลง ระดับน้ำค่อยๆลดระดับ",https://www.naewna.com/local/610151,2021_10_20
'กวาง วรรณปิยะ'นุ่งบิกินี่สีสดใส อวดความแซ่บท้าอากาศหนาว 8 องศา,20 ต.ค.64 ยังคงลั้ลลาอยู่ในทริปเที่ยวยุโรป สำหรับนางแบบนักแสดงสาว กวาง วรรณปิยะ หรือ กวาง เดอะเฟซ ที่ได้ควงแฟนหนุ่มนอกวงการอย่าง ไฮโซเฮาส์ ไปเติมความหวานกันด้วยล่าสุดก็ทำเอาหนุ่มๆ ตาลุกวาว เมื่อสาวกวางส่งความแซ่บด้วยการโพสต์ภาพ นุ่งบิกินี่ตัวจิ๋ว อวดหุ่นสุดเซี๊ยะท้าลมหนาวแบบชิลๆ ลงบนอินสตาแกรมส่วนตัว พร้อมระบุข้อความว่า 8c but dont care,https://www.naewna.com/entertain/610155,2021_10_20
ส.ส.แห่รับ!‘บิ๊กป้อม’จัดหนัก!ประกาศลั่นกวาดส.ส.พปชร.ยก5เขตกาญจนบุรี,บิ๊กป้อมลงพื้นที่จ.กาญจนบุรี ส.ส.แห่รับคับคั่ง แกนนำพปชร.ประกาศลั่น ขอกวาดที่นั่งส.ส ยกจังหวัดทั้ง 5 เขต เมื่อวันที่ 20 ตุลาคม 2564 ที่จ.กาญจนบุรี พล.อ.ประวิตร วงษ์สุวรรณ รองนายกรัฐมนตรี ในฐาะหัวหน้าพรรคพลังประชารัฐ(พปชร.) กล่าวถึงความมั่นจะกวาดที่นั่งในจ.กาญจนบุรีได้ยกจังหวัดทั้ง 5 เขต หรือไม่ โดยกล่าวเพียงสั้นๆว่า ผมไม่รู้ และไม่ยอมให้สัมภาษณ์ในเรื่องการเมืองอื่นๆอีก ด้าน นายวิรัช รัตนเศรษฐ ในฐานะรองหัวหน้าพรรคพปชร. และประธานวิปรัฐบาล ให้สัมภาษณ์ระหว่างติดตามการลงพื้นที่ของ พล.อ.ประวิตร ว่า ตนมาติดตามคณะอย่างห่างๆ โดยนายวิรัช ประกาศชัดเจนว่า จ.กาญจนบุรี มี 5 เขต พรรคพลังประชารัฐ ประกาศขอจองพื้นที่ทั้งหมด ไม่แบ่งใคร และได้เปิดตัวว่าที่ผู้สมัคร ส.ส.ของพรรค 2 คน ที่จะลงสู้ศึกเลือกตั้งครั้งต่อไป ประกอบด้วย นายปิยะ สาระสลิน ส.จ.เขต 2 อ.เมือง และ น.ส.พลอย ธนิกุล เลขานุการนายกฯ อบจ.กาญจนบุรี ขณะที่ นายสิระ เจนจาคะ ส.ส.กทม. พรรคพลังประชารัฐ กล่าวว่า ก่อนที่จะลงพื้นที่มีการทำโพลก่อน ดังนั้นจึงเชื่อมั่นว่า น้องพลอย จะชนะในเขตที่ตั้งใจไว้ ผู้สื่อข่าวรายงานว่า คณะที่ร่วมติดตามพล.อ.ประวิตร ลงพื้นที่จ.กาญจนบุรีครั้งนี้ มีความคึกคักอย่างมากทั้งในส่วนของรัฐมนตรีและส.ส.ของพปชร. กว่า 40 คน โดยในส่วนของครม.ประกอบด้วย พล.อ.ชัยชาญ ช้างมงคลรมช.​กลาโหม นายสันติ พร้อมพัฒน์ รมช.คลัง ในฐานะรองหัวหน้าพรรค นายอฐิรัฐ รัตนเศรษฐ รมช.คมนาคม ส่วนแกนนำของพปชร.ที่เดินทางไปด้วย เช่น พล.อ.วิชญ์ เทพหัสดิน ณ อยุธยาประธานกรรมการยุทธศาสตร์พรรค ร.อ.ธรรมนัส พรหมเผ่า เลขาธิการพรรค นางนฤมล ภิญโญสินวัฒน์ เหรัญญิกพรรค และส.ส.ของพปชร.อีกคับคั่งที่ลงพื้นที่กับพล.อ.ประวิตร ด้วย เช่น นายเอกราช ช่างเหลา ส.ส.บัญชีรายชื่อ นายยุทธนา โพธสุธน ส.ส.บัญชีรายชื่อ พล.อ.สมชาย วิษณุวงศ์ ส.ส.เขต 1 กาญจนบุรี นายสมเกียรติ วอนเพียร ส.ส.เขต 2 กาญจนบุรี นายธรรมวิชญ์ โพธิพิพิธ ส.ส.เขต 4 กาญจนบุรี นายอัฏฐพล โพธิพิพิธ ส.ส.เขต 5 กาญจนบุรี ส่วนกำแพงเพชร 2 คน นายไผ่ ลิกค์ ส.ส.เขต 1 และฐานะรองเลขาธิการพรรค นายเพชรภูมิ อาภรณ์รัตน์ ส.ส.เขต 2 นายสิระ เจนจาคะ ส.ส. กทม.ส่วนส.ส.ชลบุรี 3 คน ร.อ.จองชัย วงศ์ทรายทอง ส.ส.เขต 2 นายรณเทพ อนุวัฒน์ ส.ส.เขต 3 นายสรวุฒิ เนื่องจำนงค์ ส.ส.เขต 4 นายภาคภูมิ บูลย์ประมุข ส.ส.เขต 3 ตาก นายปฐมพงษ์ สูญจันทร์ ส.ส.เขต 4 นครปฐม นายสัมพันธ์ มะยูโซ๊ะ ส.ส.เขต 2 นราธิวาส นายสายัณห์ ยุติธรรม ส.ส.เขต 7 นครศรีธรรมราช นายศาสตรา ศรีปาน ส.ส.เขต 2 สงขลา ร.ต.อ.อรุณ สวัสดี เขต 4 สงขลา ขณะเดียวกันยังมีนายจีรเดช ศรีวิราช ส.ส.เขต 3 พะเยา นายพรชัย อินทร์สุข ส.ส.เขต 1 พิจิตร ขณะที่จ. เพชรบุรี 3 คน นายกฤษณ์ แก้วอยู่ ส.ส.เขต 1 นายสาธิต อุ๋ยตระกูล ส.ส.เขต 2 นายสุชาติอุสาหะ ส.ส.เขต 3 น.ส.กุลวดี นพอมรบดี ส.ส.เขต 1 ราชบุรี นางบุญยิ่ง นิติกาญจนา ส.ส.เขต 2 น.ส.ปารีณา ไกรคุปต์ ส.ส.เขต 3 ราชบุรี นายวัฒนา สิทธิวัง ส.ส.เขต 4 ลำปาง นายศาสตรา ศรีปาน ส.ส.เขต 2 สงขลา น.ส.จอมขวัญ กลับบ้านเกาะ ส.ส.เขต 3 สมุทราสาคร ส่วนจ.สมุทรปราการ 2 คน นายยงยุทธ สุวรรณบุตร ส.ส.เขต 2 นายกรุง สุทินเผือก ส.ส.เขต 5 นายชูศักดิ์ คีรีมาศทอง ส.ส.เขต 2 สุโขทัย พ.ต.ท.นภัทร กิตติวงศา ส.ส.เขต 1 จันทบุรี นายสุรศักดิ์ ชิงณวรรณ์ ส.ส.เขต 3 สระแก้ว นายสมบัติ อำนาคะ ส.ส.เขต 2 สระบุรี นายสมพงษ์ โสภณ ส.ส.เขต 4 ระยอง - 004,https://www.naewna.com/politic/610153,2021_10_20
จ่อออกหมายจับแก๊งเอี่ยวยิง'หมู่เดวิด' สั่งจับตาก๊วน'เสือมอบแมวเซา'โผล่ป่วนเย็นนี้,20 ต.ค.64พล.ต.ต.จิรสันต์ แก้วแสงเอก รองผู้บัญชาการตำรวจนครบาล (รอง ผบช.น.) เปิดเผยความคืบหน้าคดียิง ส.ต.ต.เดชวิทย์ เล็ทเทนสัน หรือ หมู่เดวิด ผู้บังคับหมู่กองกำกับการอารักขา 1 กองบังคับการอารักขาและควบคุมฝูงชน บริเวณศีรษะ อาการสาหัส ขณะปฏิบัติหน้าที่ควบคุมการชุมนุมบริเวณแฟลตดินแดง ว่า ตำรวจเตรียมออกหมายจับผู้เกี่ยวข้องในกรณีนี้หลายคนในข้อหาขัดขวางและข่มขู่การปฏิบัติหน้าที่ของเจ้าหน้าที่โดยใช้อาวุธ จากนั้นจะมีการสืบสวนสอบสวนเพิ่มเติมว่า ในจำนวนนี้ หากพบผู้ใด เป็นผู้ลงมือยิงหมู่เดวิด ก็จะมีการแจ้งข้อหาเพิ่มเติม ในข้อหาพยายามฆ่าเจ้าพนักงาน รองผบช.น.กล่าวว่า ส่วนการจัดกิจกรรมเชิงสัญลักษณ์ทางการเมือง ช่วงเย็นวันนี้ยังคงมีการรวมตัวหน้าเรือนจำพิเศษกรุงเทพ และหน้าศาลฎีกา โดยไม่มีการเคลื่อนย้ายจุดเช่นเดิม แต่จะมีกลุ่มที่เรียกตัวเองว่า เสือหมอบแมวเซา ที่นัดรวมตัวบริเวณอนุสาวรีย์ชัยสมรภูมิ และแยกดินแดง ในเวลา 17.00 น. และ 18.00 น. ซึ่งอาจเกิดความวุ่นวายขึ้นได้ โดยทางกองบัญชาการตำรวจนครบาล ได้เตรียมกำลัง เข้าไปดูแลความปลอดภัยให้แก่ประชาชนแล้ว พร้อมแนะประชาชนหลีกเลี่ยงเส้นทางโดยรอบจุดที่มีการรวมตัว เพื่อหลีกเลี่ยงผลกระทบด้านการจราจร ส่วนเมื่อวันที่ 19 ต.ค.64 ที่ผ่านมา จากการปฏิบัติการตามมาตรการเชิงรุกในพื้นที่ดินแดง สามารถจับกุมผู้กระทำผิดได้จำนวน 1 คน โดยเป็นการจับกุมตามหมายจับในคดีก่อเหตุปาระเบิดบริเวณแยกดินแดง เมื่อวันที่ 17 ตุลาคมที่ผ่านมา -001,https://www.naewna.com/local/610149,2021_10_20
ภูเขาไฟ'อาโสะ'ญี่ปุ่นปะทุรุนแรง ยกระดับเตือนภัยห้ามปชช.เข้าใกล้1กม.,"20 ตุลาคม 2564 สำนักข่าวต่างประเทศรายงาน ภูเขาไฟอาโสะ ในจังหวัดคุมาโมโตะ บนเกาะคิวชู ทางตอนใต้ของประเทศ เกิดปะทุขึ้นเมื่อเวลา 11.43 น. ตามเวลาในกรุงโตเกียว ภูเขาไฟพ่นแมกมาหรือหินหนืดจำนวนมาก ขณะนี้ยังไม่มีรายงานว่ามีผู้เสียชีวิตหรือความเสียหายรุนแรงเกิดขึ้นที่ในบริเวณใกล้เคียงแต่อย่างใด แต่ทางการได้ยกระดับคำเตือนจากปัจจุบันอยู่ที่ขั้น 3 เพิ่มเป็นระดับ 5 และห้ามประชาชนเข้าใกล้ในรัศมี 1 กิโลเมตร จากปล่องนาคาดาเคะ ซึ่งเป็นสถานที่ท่องเที่ยวที่มีชื่อเสียงของญี่ปุ่นอีกแห่งหนึ่ง ภูเขาไฟอาโสะ ซึ่งมีความสูง 1,592 เมตร จัดอยู่ในกลุ่มภูเขาไฟขนาดใหญ่ที่สุดเป็นลำดับต้นของโลก ปะทุครั้งล่าสุด เมื่อปี 2562",https://www.naewna.com/inter/610158,2021_10_20
สิงห์บุรีเร่งขน‘บิ๊กแบ็ค’อุดแนวพนังแตก แจงแค่กระสอบทรายชำรุด,สิงห์บุรีเร่งขนบิ๊กแบ็คอุดแนวพนังแตก แจงแค่กระสอบทรายชำรุด 20 ตุลาคม 2564 นายสมชาย ลีหล้าน้อย รองผู้ว่าราชการจังหวัดสิงห์บุรี (รองผวจ.สิงห์บุรี) ให้สัมภาษณ์ แนวหน้าออนไลน์ ถึงกรณีพนังกั้นน้ำช่องว่างของเขื่อนเจ้าพระยาพัง และมีมวลน้ำมหาศาลไหลเข้าท่วมบ้านเรือนประชาชนกว่า 320 หลังคาเรือนอย่างรวดเร็วในพื้นที่หมู่ 4 ต.อินทร์บุรี อ.อินทร์บุรี จ.สิงห์บุรี (อ่านข่าวที่เกี่ยวข้อง : ด่วนที่สุด! พนังกั้นน้ำริมน้ำเจ้าพระยา หน้าวัดปราสาทอินทร์บุรี จ. สิงห์บุรีแตก) ว่า ผู้ว่าราชการจังหวัดสิงห์บุรี สั่งการประสานกรมชลประทานนำบิ๊กแบ็ค 40 ลูก แต่ละลูกหนัก 1 ตัน มาดำเนินการแก้ไขปัญหาแล้ว เบื้องต้นสาเหตุไม่ใช่พนังกั้นน้ำแตก แต่เป็นกระสอบทรายที่กั้นชำรุด เนื่องจากความแรงของแม่น้ำที่เอ่อล้น ผวจ.สิงห์บุรีสั่งการประสานแก้ไขปัญหาเร่งด่วน ประสานกรมชลประทานนำบิ๊กแบ็คจำนวน 40 ลูก แต่ละลูกหนัก 1 ตัน มาใช้เสริมแนวพนังแล้ว คาดว่าจะใช้ประมาณ 20 ลูก ที่เหลือจะเอาไว้สำรองใช้ในพื้นที่อื่นอีก คาดว่าการแก้ไขจะแล้วเสร็จในเร็วๆนี้ ขณะนี้ทางกรมชลประทานกำลังทยอยนำบิ๊กแบ็คเข้ามาให้ใช้ป้องกันเสริมตามแนวพนังกั้นน้ำ ซึ่งการแก้ไขปัญหากระสอบทรายกั้นน้ำชำรุดจะเสร็จในระยะเวลาอันใกล้นี้ รอง ผวจ.สิงห์บุรี กล่าว -005,https://www.naewna.com/local/610157,2021_10_20
'หมอช้าง'เตือน 3 ราศีปลายเดือนตุลาคม อย่าประมาท ระวังมีโอกาสเจ็บตัว ฟกช้ำดำเขียว,วันที่ 20ตุลาคม 2564 หมอช้าง ทศพร ศรีตุลา โพสต์เฟซบุ๊ก เผย 3 ราศี ปลายเดือนตุลาคมต้องระวัง ดาวมฤตยู เล็งดาวอาทิตย์และดาวอังคาร ต้องระวังเรื่องเจ็บป่วย เจ็บตัว ฟกช้ำดำเขียว ต้องมีสติให้มาก ประมาทให้น้อย เลี่ยงกิจกรรมเสี่ยง แนะนำให้ทำบุญเกี่ยวกับโรงพยาบาล หรือ ทำบุญโลงศพ ดังนี้ ราศีเมษ 14 เม.ย.-14 พ.ค. ราศรีตุล 18 ต.ค.-16 พ.ย. ราศีพิจิก 17 พ.ย.-15 ธ.ค.,https://www.naewna.com/likesara/610156,2021_10_20
พรรคกล้า แนะธนาคาร-ลูกค้า-หน่วยงานปรับแก้ระบบกันเงินรั่วไหล,พรรคกล้า แนะธนาคาร -ลูกค้า -หน่วยงานกำกับ ปรับแก้ระบบชำระเงินกันเงินรั่วไหล ยัน Mobile Banking ยังเป็นตัวเลือกที่ปลอดภัย เพราะโทรศัพท์เป็นทรัพย์สินส่วนตัว เมื่อวันที่ 20 ตุลาคม 2564 นายสมคิด จิรานันตรัตน์ ที่ปรึกษานโยบายด้านเทคเพื่อเศรษฐกิจดิติทัล พรรคกล้า อดีตที่ปรึกษากรรมการผู้จัดการใหญ่ ธนาคารกรุงไทย กล่าวถึงกรณีเงินรั่วไหลจากบัญชีของธนาคารที่เป็นกระแสข่าวอยู่ตอนนี้ว่า จุดรั่วใหญ่สุดน่าจะอยู่ที่ร้านค้าหรือแอพพลิเคชั่นที่ปล่อยให้มีการชำระผ่านบัตรเครดิต หรือเดบิต ที่หละหลวมเกินไป ทำให้เกิดกรณีการใช้โปรแกรมเดาเลขที่บัตรได้ โดยแนะนำวิธีที่ควรแก้ไขคือ ด้านธนาคาร 1.ควรมีระบบ Fraud Detection (ระบบตรวจจับการทุจริต) ที่ป้องกันการเกิดเหตุการณ์ผิดปกติเช่นนี้ 2.ควรมีระบบเตือนให้ลูกค้าทราบทุกๆ รายการทาง Mobile Banking หรือ SMS 3.ไม่ควรรับการชำระเงินจากร้านค้า หรือแอพพลิเคชั่นที่หละหลวมเช่นนี้ นายสมคิด กล่าวว่า ส่วนการแก้ไขด้านลูกค้าแนะนำว่า 1.ใช้ Mobile Banking ในการชำระเงินเมื่อซื้อของออนไลน์ ยังเป็นตัวเลือกที่ปลอดภัยที่สุด เพราะโทรศัพท์มือถือเป็นทรัพย์สินส่วนบุคคล สามารถตั้งระบบรักษาความปลอดภัยได้ 2.ไม่ใส่ข้อมูลบัตร ชื่อ เลขหน้าบัตรและหลังบัตร ให้แอพพลิเคชั่นโดยไม่จำเป็น ไม่ว่าจะเป็นแอพพลิเคชั่นใหญ่หรือเล็ก 3.ตรวจสอบรายการผ่าน Notification ของ Mobile Banking อย่างสม่ำเสมอ นายสมคิด กล่าวว่า ส่วนด้านหน่วยงานกำกับเสนอว่า 1.ให้ทุกธนาคารต้องมีระบบเตือนทุกรายการที่เกิดกับการชำระเงิน ไม่ว่าจะเป็นการทำธุรกรรมเงินจำนวนน้อยหรือมาก 2.ให้ธนาคารมีระบบ Fraud Detection ระบบตรวจจับความทุจริตผิดปกติ ที่เข้มข้นขึ้น 3.ไม่ให้รับการชำระเงินจากร้านค้า แอพพลิเคชั่นที่หละหลวมในการตรวจสอบตัวตน - 004,https://www.naewna.com/politic/610159,2021_10_20
ขนลุกไม่ไหวแล้ว! งูหางกระดิ่งซุกอยู่ในบ้าน ยั้วเยี้ยเกือบ100ตัว,ขนลุกไม่ไหวแล้ว! งูหางกระดิ่ง ซุกอยู่ในบ้าน ยั้วเยี้ยเกือบ100ตัว สยองสุดๆ หลังจากที่มีการรายงานข่าวจาก kget ว่ามีบ้านหลังหนึ่งใน เมืองซานตาโรซา แคลิฟอร์เนีย สหรัฐฯ หลังจากมีเจ้าหน้าที่ได้รับแจ้งให้ไปจับงูในบ้านหลังหนึ่งซึ่งมีหญิงคนหนึ่ง อาศัยอยู่ เมื่อไปถึง ก็ทำเจ้าหน้าที่ถึงกับอึ้งเพราะพบงูจำนวนมากซุกอยู่ในบ้าน ยิ่งค้นหาก็ยิ่งเจอรวมแล้วกว่า 90 ตัว ซึ่งสื่อรายงานว่า งูที่พบในบ้านหลังนี้ เป็นงูหางกระดิ่งแปซิฟิก หรืองูพิษร้ายแรง พบได้ทางตอนเหนือของแคลิฟอร์เนีย . 009,https://www.naewna.com/inter/610163,2021_10_20
ชาวบ้านสุดทน! ร้องสื่อ 'น้ำเสีย-ส่งกลิ่นเหม็น' ไร้หน่วยงานมาดูแล,ชาวบ้านหมู่ที่ 5 ต.ธรรมเสน อ.โพธาราม จ.ราชบุรี สุดทนเกิดน้ำเสียไหลเข้าบ่อน้ำสาธารณะและบ่อน้ำชาวบ้านจนไม่สามารถใช้ได้ ปลาที่เลี้ยงไว้ลอยหัวตายแทบยกบ่อ ชาวบ้านเคยร้องไปที่หน่วยงานแต่ก็ยังไร้การแก้ไขจนต้องออกมาวอนสื่อช่วยเป็นกระบอกเสียงหวังถึงหน่วยงานที่เกี่ยวข้องได้เข้ามาช่วย หวั่นน้ำจะไหลสู่ระบบประปาหมู่บ้านและนาข้าว 20 ต.ค.64ชาวบ้านเขาพระ หมู่ที่ 5 ต.ธรรมเสน อ.โพธาราม จ.ราชบุรี ร้องเรียนผ่านสื่อมวลชน กรณีเกิดน้ำเน่าเสียส่งกลิ่นเหม็น หากสัมผัสจะเกิดอาการคันไม่สามารถนำมาใช้อุปโภคบริโภคได้ โดยเฉพาะการนำน้ำไปใช้ในระบบเกษตรกรรม ซึ่งน้ำได้ไหลเข้าไปในบ่อเก็บกักน้ำของชาวบ้าน และบ่อเลี้ยงปลา จนมีสีดำและน้ำตาลไหม้แถมยังส่งกลิ่นเหม็นคลุ้ง ปลาที่เลี้ยงไว้ในบ่อ อาทิ ปลานิล ปลาสวาย ปลายี่สก เริ่มค่อยๆ ลอยหัวตายจนเกือบยกบ่อ จนชาวบ้านทนไม่ไหวได้ไปแจ้งเรื่องยังหน่วยงานที่เกี่ยวข้องแต่ยังไม่มีใครเข้ามาดู ชาวบ้านจึงได้ออกมาพึ่งสื่อมวลชนเพื่อเป็นกระบอกเสียงในการช่วยเหลือชาวบ้าน ทีมข่าวฯ จึงได้ลงพื้นที่ไปพบกับชาวบ้านเขาพระ พบกับ นางสุรินทร์ จันอินทร์ อายุ 51 ปี นางพิกุล ชมพูนุช อายุ 62 ปี นายธนากร เกิดขำ อายุ 48 ปี และนายชัยวัฒน์ ไพพรรณ อายุ 39 ปี ซึ่งเป็นชาวบ้านผู้ทีได้รับผลกระทบโดยตรง โดยพาทีมข่าวไปสำรวจในจุดแรกคือบ่อน้ำหลังบ้านของนายธนากร เกิดขำ ซึ่งเป็นบ่อน้ำที่เก็บกักไว้ใช้ในการเกษตร และ นาข้าว พบว่าน้ำภายในบ่อมีสีน้ำตาลไหม้และส่งกลิ่นเห็น ภายในบ่อยังพบปลาที่เลี้ยงไว้ลอยหัวและตายจำนวนมาก และไม่สามารถนำน้ำขึ้นมาใช้ได้ จากนั้นชาวบ้านได้พาผู้สื่อข่าวไปยังจุดที่ซึ่งเป็นจุดที่น้ำไหลซึมเข้าสู่ลำลางของชาวบ้าน โดยอยู่บริเวณตีนเขา ที่ชาวบ้านเรียกว่าเขาพระ เมื่อผู้สื่อข่าวไปถึงชาวบ้านได้พาไปชี้จุดที่น้ำไหลซึม พบว่าน้ำไหลมาจากพื้นที่ตีนเขาจริงโดยน้ำไหลซึมออกมาจำนวนมาก และยังมีคราบสนิมลอยอยู่บนผิวหน้าดินด้วย บางจุดยังพบช่องน้ำไหลจากเขาเป็นรูขนาดเท่ากำปั้นน้ำไหลซึมอย่างเห็นได้ชัด จากนั้นชาวบ้านผู้ได้รับความเดือดร้อนได้พาผู้สื่อข่าวไปดูอีก 1 จุดซึ่งเป็นทางน้ำไหลที่เข้าสู่ท่อที่เชื่อมไหลเข้าสู่ลำลางสาธารณะและท่อยังปล่อยออกไปสู่พื้นที่ทางน้ำสาธารณะที่จะไหลไปสู่บ่อน้ำสาธารณะประจำหมู่บ้านด้วย เมื่อผู้สื่อข่าวเข้าไปดูยังปลายท่อ พบว่า น้ำเสียที่ไหลออกจากท่อมีสีน้ำตาลไหม้และยังเกิดฟองจำนวนมาก แถมยังมีกลิ่นเหม็น หากไปสัมผัสจะเกิดอาการแสบผิวหนังและเกิดอาการคันขึ้นได้ ชาวบ้านจึงต้องใช้ก้อนฟางมาอุกช่องระบายน้ำนี้เพื่อไม่ให้ไหลเข้าสู่ลำลางสาธารณะเพิ่มอีก นางสุรินทร์ จันอินทร์ และ นางพิกุล ชมพูนุช ซึ่งเป็นตัวแทนชาวบ้าน กล่าวว่า เดิมทีน้ำที่ไหลเข้าสู่ลำลางสาธารณะและบ่อน้ำของชาวบ้านจะมีความใสสะอาด สามารถนำมาใช้อุปโภคบริโภคได้ และยังใช้ในด้านการเกษตร แต่เมื่อประมาณ 2 สัปดาห์ เกิดน้ำเสียไหลเข้าสู่ลำรางสาธารณะและเกิดเป็นสีน้ำตาลไหม้ แถมยังส่งกลิ่นเหม็น ปลาที่เลี้ยงไว้เกิดลอยหัวตายจำนวนมาก ชาวบ้านจึงได้ช่วยกันค้นหาแหล่งที่มาของน้ำเสียจนไปพบว่าที่เชิงเขาจุดที่ชาวบ้านยืนอยู่นี้ มีน้ำไหลซึม หรือ น้ำทรัพย์ผุดขึ้นมาจากบริเวณตีนเขาเป็นสีน้ำตาลไหม้ส่งกลิ่นเหม็น แถมยังเป็นคราบสนิม และมั่นใจว่าจะเกิดจากแหล่งนี้อย่างแน่นอน เพราะไล่ดูตามเส้นทางของน้ำแล้วพบว่าไหลเข้าสู่ลำลางสาธารณะจนไหลเข้าสู่บ่อน้ำของชาวบ้าน และยังไหลเข้าที่นาบางส่วนด้วย ชาวบ้านจึงได้รวมตัวกันไปแจ้งต่อหน่วยงานในท้องที่ ขอให้เข้ามาช่วยดูและหาต้นตอของน้ำเสียดังกล่าว แต่ก็ยังไร้หน่วยงานที่เกี่ยวข้องเข้ามาดู วันนี้ชาวบ้านจึงต้องมาพึ่งนักข่าวได้ช่วยเป็นสื่อกลางไปยังผู้ที่เกี่ยวข้องได้เข้ามาดูแลแก้ไขดังกล่าวด้วย เพราะหากปล่อยไว้น้ำเสียจะไหลเข้าสู่ระบบประปาหมู่บ้าน เนื่องจากอยู่ห่างแค่ 500 เมตรเท่านั้น และน้ำจะไหลเข้าท่วมที่นาออกไปอย่างวงกว้างจะสร้างความเดือดร้อนให้กับชาวบ้านมากขึ้นแน่นอน ด้านนายชัยวัฒน์ ไพพรรณ หนึ่งในผู้เสียหาย เล่าว่า ตอนนี้น้ำได้ไหลเข้ามายังบ่อน้ำที่เก็บกักไว้เพื่อใช้ในเกษตรกรรม ใช้เพราะปลูกผักกะเฉด และ ให้วัวกิน รวมไปถึงการปลูกผัก และเลี้ยงปลาไว้ในบ่อ ตอนนี้ต้องเร่งสูบน้ำออกเนื่องจากน้ำเริ่มส่งกลิ่นเหม็นปลาที่เลี้ยงไว้เริ่มลอยหัวตายแล้ว ตอนนี้ไม่สามารถทำอะไรได้ต้องเอาน้ำออกจากบ่อก่อนหากปล่อยไว้น้ำเสียจะเต็มบ่ออย่างแน่นอน ขณะที่นางสุดสายสวาท ชาญปรีชา ปลัดองค์การบริหารส่วนตำบลธรรมเสน เจ้าของพื้นที่ กล่าวว่า ตอนนี้ตนได้มาทำหน้าที่รักษาการในตำแหน่งนายก อบต. เนื่องจากหมดวาระและอยู่ระหว่างเลือกตั้ง ซึ่งทางตนได้รับทราบปัญหาจากชาวบ้านแล้ว ตอนนี้อยู่ในระหว่างการประสานหน่วยที่เกี่ยวข้อง หน่วยงานจากสิ่งแวดล้อมภาค 7 เพื่อเข้ามาตรวจสอบน้ำที่เกิดขึ้นดังกล่าว จากภาพถ่ายที่ชาวบ้านส่งมาให้พบว่าน้ำผุดขึ้นมาจากดิน ตรงนี้เรายังสรุปไม่ได้ว่าเกิดจากอะไร เราต้องให้ทางผู้เชี่ยวชาญได้ตรวจสอบก่อนว่าเป็นน้ำเสียชนิดไหน ซึ่งเราจะเข้าดำเนินการในวันนี้ (20 ต.ค.64) ช่วงบ่าย จะต้องลงไปเก็บน้ำมาตรวจว่าเป็นนำที่มีสารพิษปนเปื้อนหรือไม่ และต้องตรวจสอบแหล่งกำเนิดว่ามาจากจุดใด ซึ่งทาง อบต.ไม่ได้นิ่งนอนใจ แต่การดำเนินการต้องเป็นขั้นเป็นตอน ส่วนปัญหาที่ชาวบ้านกังวลคือระบบน้ำประปาหมู่บ้าน หากน้ำไหลซึมเข้าไประบบประปาของหมู่ที่ 5 เราจะแก้ไขปัญหาด้วยการนำน้ำจากหมู่ใกล้เคียงมาต่อเข้าระบบประปาเพื่อให้ชาวบ้านได้ใช้น้ำที่สะอาดและปลอดภัย ส่วนน้ำเสียตรงนี้ขอให้มีการตรวจสอบเสียก่อน. -008,https://www.naewna.com/likesara/610162,2021_10_20
‘นิกร’แนะลดภาษี-ส่งเสริมผลิตในประเทศ‘ที่นั่งเด็ก-เบรกABS’ ลดคนไทยสูญเสียบนถนน,"20 ต.ค. 2564 ในการประชุมภาคีด้านความปลอดภัยทางถนน แนวทางการใช้หลักสูตรการเรียนการสอนด้านความปลอดภัยทางถนนเพื่อลดการบาดเจ็บและเสียชีวิตจากอุบัติเหตุทางถนนในกลุ่มนักเรียนอายุ 10-18 ปี ที่ รร.อมารี ดอนเมือง กรุงเทพฯ นายนิกร จำนง ส.ส.บัญชีรายชื่อ พรรคชาติไทยพัฒนา ในฐานะรองประธานคฒะกรรมาธิการ (กมธ.) การคมนาคม สภาผู้แทนราษฎร กล่าวในตอนหนึ่งว่า ที่นั่งสำหรับเด็กในรถยนต์ แม้จะเป็นอุปกรณ์ที่ช่วยเพิ่มความปลอดภัย แต่การบังคับให้ติดตั้งนั้นตนเป็นห่วงประชาชนจะลำบาก เพราะมีค่าใช้จ่ายราว 5,000-10,000 บาท โดยตนได้ศึกษานโยบายแบบเดียวกันในต่างประเทศ เช่น ฟิลิปปินส์ พบว่า มีข้อเสนอให้รัฐบาลลดภาษีนำเข้าเป็นศูนย์สำหรับอุปกรณ์ที่นั่งเด็กในรถยนต์ เพื่อจูงใจ ขณะที่ประเทศไทยเองก็มีกลไกของ สำนักงานคณะกรรมการส่งเสริมการลงทุน (BOI) อีกทั้งต้องส่งเสริมให้มีการผลิตในประเทศด้วย รวมถึงระบบเบรกที่ป้องกันล้อล็อก (ABS) ซึ่งควรส่งเสริมให้ติดตั้งในจักรยานยนต์ทุกคัน รัฐ Cut Down (ตัดลด) ต้นทุนแล้ว นำเข้ายังไงก็แพงแม้ว่าลดภาษี ต้องให้ผลิตในประเทศ เราต้องส่งเสริมให้มีการผลิต แล้วเราส่งไปเอเชียได้ ABS ยังไม่ได้บังคับ เป็นลักษณะของทางเลือก มันอยู่ที่การ Cut Down ภาษี ก็ได้คุยแล้ว ก็เชิญกระทรวงการคลังมาดูประเด็นแล้ว มันจะต้องผลักดันในการนำเข้า ฉะนั้นภาษียังไม่พอ มันต้องให้มีการผลิตในนี้ ไม่จำเป็นต้องเป็นอย่างดี เอาที่พอใช้ได้ มันช่วยได้เยอะเพราะถนนประเทศไทยมันลื่น นายนิกร กล่าว ข่าวที่เกี่ยวข้อง : โจ๋เมืองกรุงอยากเห็นมอไซค์ทุกคันติดABS ชี้ลดตายบนถนน-แนะรัฐปรับภาษีกันราคาพุ่ง",https://www.naewna.com/local/610160,2021_10_20
‘จุรินทร์’มั่นใจ!เลือกตั้งครั้งหน้า‘ปชป.’ได้เสียงส.ส.ภาคใต้เพิ่ม,จุรินทร์ ย้ำนายกฯ ยังไม่ส่งสัญญาณยุบสภา แต่พรรคการเมืองต้องเตรียมความพร้อมตลอดเวลา - มั่นใจเลือกตั้งหน้า ปชป.จะได้เสียงภาคใต้เพิ่ม เมื่อวันที่ 20 ตุลาคม 2564 ที่จังหวัดสตูล นายจุรินทร์ ลักษณวิศิษฏ์ รองนายกรัฐมนตรี ในฐานะหัวหน้าพรรคประชาธิปัตย์ กล่าวถึงกระแสข่าวการยุบสภาต่อเนื่องว่า อำนาจการยุบสภา เป็นการตัดสินใจของนายกรัฐมนตรี ซึ่งนายกรัฐมนตรีก็ย้ำเสมอว่า ยังไม่มีการยุบสภา ดังนั้น จึงจะต้องฟังนายกรัฐมนตรีเป็นหลัก และในฐานะนักการเมือง และหัวหน้าพรรคการเมือง ก็จะต้องทำหน้าที่ควบคู่กันให้สมบูรณ์ โดยเฉพาะในฐานะรัฐมนตรี ที่จะต้องมีผลงานเป็นรูปธรรมให้ประชาชนพึงพอใจ และตลอด 2 ปี ที่พรรคประชาธิปัตย์ร่วมรัฐบาลนั้น ก็มั่นใจว่า มีผลงานเป็นรูปธรรมชัดเจนมาก สามารถทำได้ไว และทำได้จริง ทั้งการประกันรายได้เกษตรกร การส่งออก และการค้าชายแดนที่มีตัวเลขเพิ่มสูงขึ้น รวมถึงสร้างบุคลากรรุ่นใหม่ทางการค้า ซึ่งเป็นความตั้งใจของพรรคประชาธิปัตย์ ในฐานะพรรคร่วมรัฐบาล ส่วนการเตรียมความพร้อมสำหรับการเลือกตั้งนั้น นายจุรินทร์ ชี้แจงว่า ในฐานะที่เป็นหัวหน้าพรรคการเมือง ก็จะต้องเตรียมพรรคให้พร้อม สำหรับการเลือกตั้ง เมื่อใดก็เมื่อนั้น ไม่เตรียมไม่ได้ และในภาคใต้ ก็ถือเป็นพื้นที่เป้าหมายสำคัญของพรรค และแม้ในการเลือกตั้งปี 2562 จะมีอุบัติเหตุทางการเมือง แต่ 2 ปีที่ผ่านมา พรรคฯ ก็สามารถรวบรวม ส.ส. และอดีต ส.ส.เข้ามาร่วมงานกับพรรคได้ ทำให้พรรคประชาธิปัตย์ มีความเป็นปึกแผ่น และมั่นใจว่า ในการเลือกตั้งถัดไป พรรคฯ จะได้เสียงตอบรับดีขึ้น - 004,https://www.naewna.com/politic/610161,2021_10_20
‘โควิดกรุงเทพฯ’วันนี้ 2 เขตรอด-เช็ค 10 อันดับสูงสุด ‘สายไหม’ยืนหนึ่ง,โควิดกรุงเทพฯวันนี้ 2 เขตรอด-เช็ค 10 อันดับสูงสุด สายไหมยืนหนึ่ง 20 ตุลาคม 2564 เพจ กรุงเทพมหานคร โดยสำนักงานประชาสัมพันธ์ รายงานจำนวนผู้ป่วยรายเขตที่มีที่อยู่ในพื้นที่กรุงเทพฯ ประจำวันที่ 20 ตุลาคม 2564 รวม 50 เขต มีผู้ติดเชื้อ 820 ราย อยู่ระหว่างติดตามที่อยู่ขณะป่วย 6 ราย โดยวันนี้มี 2 เขต คือ ทวีวัฒนา และพระนคร ที่ไม่พบผู้ติดเชื้อ ขณะที่ 10 อันดับเขตที่มีผู้ติดเชื้อสูงสุด เป็นดังนี้ 1. สายไหม 49 ราย 2. ปทุมวัน 48 ราย 3. ราษฎร์บูรณะ 48 ราย 4. ดอนเมือง 46 ราย 5. บางขุนเทียน 46 ราย 6. คันนายาว 41 ราย 7. จอมทอง 36 ราย 8. บางซื่อ 33 ราย 9. บางแค 31 ราย 10. บึงกุ่ม 29 ราย -005,https://www.naewna.com/local/610165,2021_10_20
กรมชลฯสั่งด่วน! ตั้งศูนย์แก้ไขอุทกภัยลุ่มน้ำท่าจีน ยันเขื่อนกระเสียวเต็มความจุยังแข็งแรงดี,กรมชลประทานตั้งศูนย์บริหารจัดการอุทกภัยลุ่มน้ำท่าจีน แก้ไขและบรรเทาภาวะน้ำท่วมบูรณาการกับทุกหน่วยงานช่วยเหลือประชาชน อธิบดียืนยันเขื่อนกระเสียวเต็มความจุ ยังมั่นคงแข็งแรง นายประพิศ จันทร์มา อธิบดีกรมชลประทานเปิดเผยว่าล่าสุด ได้ตั้งศูนย์บริหารจัดการอุทกภัยลุ่มน้ำท่าจีน (ส่วนหน้า) โดยให้ทำหน้าที่บัญชาการและประสานงานกับหน่วยงานที่เกี่ยวข้องในการช่วยเหลือ แก้ไข และบรรเทาอุทกภัยในลุ่มน้ำท่าจีน ล่าสุดได้วางแผนติดตั้งเครื่องผลักดันน้ำเพื่อเร่งระบายออกอ่าวไทย และย้ำให้แจ้งเตือนภัยประชาชนในจังหวัดสุพรรณบุรีและนครปฐมทราบสถานการณ์อย่างทันท่วงที นอกจากนั้นยังได้สั่งการให้บริหารจัดการน้ำในอ่างเก็บน้ำเขื่อนกระเสียว อำเภอด่านช้าง จังหวัดสุพรรณบุรีอย่างรอบคอบ เนื่องจากสัปดาห์ที่ผ่านมามีฝนตกบริเวณพื้นที่รับน้ำเหนือเขื่อนกระเสียวทั้งในเขตอำเภอด่านช้าง จังหวัดสุพรรณบุรีและอำเภอบ้านไร่ จังหวัดอุทัยธานี ทำให้มีน้ำไหลลงอ่างจนเต็มความจุ แล้วไหลผ่านทางระบายน้ำล้น และยังมีแนวโน้มที่น้ำจะไหลลงอ่างเพิ่มขึ้นอย่างต่อเนื่อง ทางโครงการส่งน้ำและบำรุงรักษากระเสียวควบคุมปริมาณน้ำให้อยู่ในเกณฑ์ควบคุม ด้วยการระบายน้ำลงสู่พื้นที่ด้านท้าย ซึ่งจะส่งผลกระทบตลอดสองฝั่งลำห้วยกระเสียวในเขตอำเภอหนองหญ้าไซ เดิมบางนางบวช สามชุก จังหวัดสุพรรณบุรี ต่อเนื่องถึงจังหวัดนครปฐมที่จะทำให้ระดับน้ำที่ท่วมพื้นที่ลุ่มต่ำนอกแนวคันกั้นน้ำในอำเภอบางเลน นครชัยศรี และสามพรานเพิ่มสูงขึ้น โดยเฉพาะอำเภอบางเลนและนครชัยศรี น้ำเอ่อท่วม ตลาด และบ้านเรือนประชาชนที่อยู่ใกล้แม่น้ำในหลายพื้นที่ ประกอบกับภาวะน้ำทะเลหนุนจะทำให้ระดับน้ำสูงขึ้นอีก จึงต้องเฝ้าระวังอย่างใกล้ชิดและแจ้งเตือนให้ประชาชนยกของขึ้นที่สูง อย่างไรก็ตามในส่วนอ่างเก็บต้ำกระเสียวแม้จะมีปริมาณน้ำเต็มความจุอธิบดีกรมชลประทานยืนยันว่า อ่างเก็บน้ำกระเสียวมีความมั่นคงแข็งแรงและตรวจสอบเป็นประจำ ไม่มีรอยแตกร้าวบนสันเขื่อนแต่อย่างใด ขอให้ประชาชนมั่นใจ รวมทั้งได้รายงานสถานการณ์น้ำให้จังหวัดและหน่วยงานที่เกี่ยวข้อง เพื่อประชาสัมพันธ์แจ้งเตือนประชาชนทราบอย่างต่อเนื่องแล้ว,https://www.naewna.com/local/610164,2021_10_20
ทัพ'โปรสาวไทย'ล่าแชมป์แอลพีจีเอที่เกาหลีใต้,"โปรโมโมรียาและโปรเมเอรียา จุฑานุกาล 2 พี่น้อง พร้อมกับ โปรจัสมิน สุวัณณะปุระ โปรเมียว ปาจรีย์ อนันต์นฤการ และ โปรแจน วิชาณี มีชัย ร่วมดวลวงสวิงรายการบีเอ็มดับเบิ้ลยู เลดี้ส์ แชมเปี้ยนชิพ ที่เมืองพูซาน ประเทศเกาหลีใต้ ระหว่างวันที่ 21-24 ตุลาคม นี้ ชิงเงินรางวัลรวม 2 ล้านดอลลาร์ หรือราว 66 ล้านบาท ประชันกับยอดโปรสาวระดับโลก อาทิ โค จิน-ยอง พัค อินบี สองโปรเจ้าถิ่นเกาหลีใต้ และ ลีเดีย โค โปรสาวเชื้อสายเกาหลีจากนิวซีแลนด์ ฯลฯ การแข่งขันกอล์ฟแอลพีจีเอ ทัวร์ รายการบีเอ็มดับเบิ้ลยู เลดี้ส์ แชมเปี้ยนชิพ ชิงเงินรางวัลรวม 2 ล้านดอลลาร์สหรัฐ หรือราว 66 ล้านบาท จัดขึ้นที่สนามแอลพีจีเอ อินเตอร์เนชั่นแนล พูซาน ระยะ 6,726 หลา พาร์ 72(36-36) ชานนครพูซาน ประเทศเกาหลีใต้ ระหว่างวันที่ 21-24 ตุลาคม นี้ นำเอายอดนักกอล์ฟสาวระดับโลกร่วมแข่งขันรวม 84 คน แข่งขันแบบสโตรกเพลย์ 72 หลุม ไม่มีการตัดตัว โดยการจัดการแข่งขันถือเป็นการจัดครั้งที่ 2 หลังจากจัดครั้งแรกเมื่อปี 2019 โดย จาง ฮา-นา โปรสาวจากเกาหลีใต้ อดีตสมาชิกแอลพีจีเอ ทัวร์ คว้าแชมป์ไปครอง ขณะที่ในปี 2020 ยกเลิกการแข่งขัน เนื่องจากข้อกำหนดในการเดินทาง และมาตรการด้านความปลอดภัยจากการระบาดของเชื้อโควิด-19 ความเคลื่อนไหวล่าสุด ปีนี้มีนักกอล์ฟสาวไทยได้สิทธิ์เข้าร่วมแข่งขัน 5 คน คือ โปรเม เอรียา จุฑานุกาล ดีกรีแชมป์เมเจอร์ โปรโม โมรียา จุฑานุกาล โปรจัสมิน สุวัณณะปุระ โปรเมียว ปาจรีย์ อนันต์นฤการ ต่างก็คว้าแชมป์แอลพีจีเอ ในอาชีพ และ โปรแจน วิชาณี มีชัย ต่างพร้อมจะแข่งขันไล่ล่าแชมป์ครั้งนี้ นักกอล์ฟคนอื่นๆที่คว้าแชมป์ในทัวร์ปีนี้มาร่วมแข่งขันในสัปดาห์นี้ เซลีน บูติเยร์ โปรสาวเชื้อสายไทยจากฝรั่งเศส มาทิลดา คาสเตรน จากฟินแลนด์ ซวู เว่ย-หยิง จากจีนไทเป เป็นต้น",https://www.naewna.com/sport/610148,2021_10_20
เซ็กซี่เบาๆ! 'อาย กมลเนตร'อวดลุคใส่บิกินี่ หลังปลดล็อกความกังวลเรื่องรูปร่าง,20 ต.ค.64 เตรียมตัวเป็นว่าที่เจ้าสาว อาย กมลเนตร ที่เพิ่งถูกแฟนหนุ่ม ว่านไฉ ขอแต่งงานไปเมื่อไม่นานนี้ ล่าสุดก็สร้างความฮือฮาไม่น้อย กับการเผยภาพในชุดว่ายน้ำและบิกินี่หลากสไตล์ หลังไปเที่ยวทะเล เปิดลุคเซ็กซี่เล็กๆ ปนความสดใส ดีต่อใจแฟนคลับสุดๆ ล่าสุด สาวอายได้ระบายความในใจผ่านไอจี ถึงการกล้าใส่บิกินี่เล่นเซิร์ฟในครั้งนี้ เพื่อให้ข้อคิดกับสาวๆว่า เราเคยไม่มั่นใจกับการใส่บิกินีมาตลอด จนกระทั่งมารู้จักการเซิร์ฟ เรามาที่นี่เมื่อปีที่แล้วเพื่อถ่ายชุดว่ายน้ำของ @roxythailand กับนทกับก้อย พอทำงานเสร็จ ได้ลองเซิร์ฟแบบจริงจังครั้งแรก (โดยลองใส่บิกินีเซิร์ฟซะเลย) อ้าวววว ปลดล็อกเฉย!!! ปรับ mindset ใหม่ซะ ทะเลกับชุดว่ายน้ำเป็นของคู่กัน! และไม่ต้องกังวลเรื่องรูปร่างอีกต่อไป แต่ก่อนเรามักจะกังวลหุ่นและความผอมมากมากกกกกของเรา กลัวใส่แล้วเหี่ยว ซึ่งแล้วยังไง? จะเหี่ยว จะผอม จะอ้วน จะมีเซลลูไลท์ มันก็ร่างกายเรา มีแค่เรา กับทะเล และสาว ๆ อีกมากมายที่ใส่ชุดว่ายน้ำและบิกินีเต็มหาด ในครั้งแรกตอนที่เซิร์ฟได้ จังหวะที่ยืนอยู่บนเซิร์ฟด้วยชุดบิกินีมันคือโมเมนต์แห่งความภาคภูมิใจ ถึงท่าทางจะยังไม่โปรมาก แต่เรารู้สึกเป็นส่วนหนึ่งกับทะเลไปแล้ว 55555555 และนี่ก็คือจุดเริ่มต้นการใส่บิกินีของเรา ยังไงก็ต้องขอบคุณพี่โอ๋ @ohfuton กับทีม @roxythailand ด้วยนะคะ ที่ชวนให้มาถ่ายแบบในโปรเจ็คของพี่โอ๋ พี่เลือกหนูให้ถ่ายชุดว่ายน้ำ ทั้ง ๆ ที่หนูไม่ได้เป็นคนมั่นใจกับการใส่ชุดว่ายน้ำมาก่อนเลย แต่หลังจากโปรเจ็คและการเซิร์ฟครั้งนั้น หนูมั่นใจกับการใส่บิกินีขึ้นมากกกกกเลยยยยยย และมันทำให้การมาทะเลของหนูมันสนุกและมีชีวิตชีวาตั้งแต่ตอนเริ่มหาชุดก่อนออกทริปเลยแหละคริคริ,https://www.naewna.com/entertain/610169,2021_10_20
'ไผ่ ดาวดิน'อ่วม! อัยการยื่นฟ้องอีกคดีม็อบสาดสีใส่ สน.ทุ่งสองห้อง,"อัยการฟ้องอีกคดีไผ่ ดาวดินกับพวกชุมนุมขับไล่นายกฯตู่สาดสีใส่สน.ทุ่งสองห้องเสียหาย 2 หมื่น ศาลนัดสอบคำให้การ 22 พ.ย.นี้ เมื่อวันที่ 20 ต.ค.64 ที่ศาลอาญา ถ.รัชดาภิเษก พนักงานอัยการสำนักงานคดีอาญา 4 ได้เป็นโจทก์ ยื่นฟ้อง นายจตุภัทร์หรือไผ่ดาวดิน บุญภัทรรักษา กับพวกรวม 18 คน เป็นจำเลยที่ 1-18 ในความผิดฐานมั่วสุม ชุมนุมก่อความวุ่นวายในบ้านเมือง ตามประมวลกฎหมายอาญา มาตรา 83, 215, 360 พ.ร.ก.การบริหารราชการในสถานการณ์ฉุกเฉิน พ.ศ.2548 พ.ร.บ.โรคติดต่อ พ.ศ.2558 พ.ร.บ.ควบคุมการโฆษณาโดยใช้เครื่องขยายเสียง พ.ศ.2493 และข้อกำหนดตามกฎหมายที่เกี่ยวข้องกับการห้ามชุมนุม มั่วสุม ทำกิจกรรมที่ก่อให้เกิดการแพร่ระบาดโรคโควิดฯ โดยพนักงานอัยการระบุพฤติการณ์ผิดพวกจำเลยสรุปว่า เมื่อวันที่ 3 ส.ค.64 เวลากลางวัน จำเลยทั้ง 18 กับพวกได้ร่วมกันชุมนุมมั่วสุมเพื่อขับไล่ พล.อ.ประยุทธ์จันทร์โอชา นายกรัฐมนตรี บริเวณหน้าสน.ทุ่งสองห้อง โดยใช้สีสาดใส่ป้าย สน.ทุ่งสองห้องทำให้ได้รับความเสียหายคิดเป็นเงิน 20,000 บาท ขอให้ศาลพิพากษาลงโทษพวกจำเลยตามความผิดด้วย ศาลพิจารณาแล้วประทับรับฟ้องไว้เป็นคดีหมายเลขดำ อ.2608/2564 และนัดสอบคำให้การจำเลย วันที่ 22 พ.ย.นี้ เวลา 08.30 น. -001",https://www.naewna.com/local/610168,2021_10_20
‘หมอเรวัต’ชี้ช่อง!‘ประยุทธ์’รับผิดชอบจ่ายค่าโง่เหมืองทองอัครา,เมื่อวันที่ 20 ตุลาคม 2564 นพ.เรวัต วิศรุตเวช ส.ส.บัญชีรายชื่อ พรรคเสรีรวมไทย เรียกร้องให้พล.อ.ประยุทธ์ จันทร์โอชา นายกรัฐมนตรี และ รมว.กลาโหม รับผิดชอบต่อการกระทำที่ใช้อำนาจตามมาตรา 44 ระงับการทำเหมืองทองคำและประกอบโลหกรรมแร่งทองคำ จนบริษัทคิงส์เกต คอนโซลิเดท จำกัด ประเทศออสเตรเลีย ฐานะผู้ถือหุ้นใหญ่ บริษัทอัครา รีซอร์สเซส จำกัด ฟ้องร้องต้องอนุญาโตตุลาการ ซึ่งคณะอนุญาโตตะลาการ เตรียมพิพากษาข้อพิพาทดังกล่าววัน ที่ 31 ตุลาคม นี้ แต่พบความเคลื่อนไหวจากบริษัทคิงส์เกต ที่แถลงต่อตลาดหลักทรัพย์ ระบุว่ากรณีพิพาทดังกล่าวบริษัทจะได้ประโยชน์ หากเป็นเช่นนั้นจริงรัฐบาลไทยต้องชำระค่าเสียหายให้กับบริษัทเอกชน และเป็นเรื่องที่ตนมองว่าไม่ควรใช้เงินภาษีของประชาชนไปชำระค่าเสียหาย แต่พล.อ.ประยุทธ์ ควรนำเงินส่วนตัวไปชดใช้แทน นพ.เรวัต กล่าวด้วยว่า กรณีดังกล่าวตนขอให้ประชาชนคัดค้านการใช้เงินภาษีของประชาชนไปชดใช้การกระทำของพล.อ.ประยุทธ์ ที่ผิดพลาด ผ่านทางสังคมออนไลน์ และลงชื่อตามช่องทางต่างๆ ด้วย. - 004,https://www.naewna.com/politic/610166,2021_10_20
สาวขวัญเสีย! ขี่มอไซค์ตามกระบะมาติดๆ จู่ๆเบรกจึ๊กถอยหลังเหยียบโครม,สาวโพสต์คลิปนาทีระทึก ขี่มอไซค์ตามกระบะมาติดๆ จู่ๆเบรกจึ๊กถอยหลังเหยียบโครม เธอรีบโดดจากรถ รอดหวุดหวิด เป็นอุบัติเหตุที่ไม่คาดคิดว่าจะเกิดขึ้น ผู้ใช้ติ๊กต๊อก baitong333kaikoo ได้นำคลิปที่บันทึกได้จากกล้องวงจรปิดมาโพสต์ไว้พร้อมระบุข้อความว่า ตอนที่กระโดดออกมาจากรถ ยืนงง ว่าตัวเองตายยัง น้ำตาไหล สั่นไปทั้งตัว คิดถึงหน้าลูก มีความคิดว่า เราจะมาตายแบบนี้ไม่ได้นะ ลูกยังเล็ก สงสารตัวเองมาก ร้องไห้หนักมาก ซึ่งในคลิปเผยให้เห็นเหตุการณ์ขณะที่มีรถกระบะคันหนึ่งขับมาด้วยความเร็ว และมีรถจักรยานยนต์ของสาวรายนี้ขับตามมาติดๆ แต่จู่ๆ รถกระบะเบรกกระทันหัน และถอยหลังทันที โดยไม่ได้มองหลังก่อน จนทับรถจักรยานยนต์ล้มลง สาวที่ขับขี่มอเตอร์ไซค์ตามมา ก็รีบกระโดดออกจากรถ เพื่อเอาชีวิตรอดด้วยความตกใจ และหลังจากนั้น รถกระบะรู้ตัวว่าถอยชน จึงรีบลงมาดู อุบัติเหตุนี้ มีการพิพากษ์วิจารณ์จำนวนมาก บางคนบอกว่า ไม่ควรขับมอเตอร์ไซค์จี้ท้ายขนาดนั้น หรือ ตั้งคำถามว่า ทำไมคุณไม่เบี่ยงซ้ายแล้วแซงไป ขณะเดียวกัน หลายคนต่อว่า กระบะที่ขับขี่รถอย่างประมาท มอเตอร์ไซค์ถอยไม่ทันหรอก เพราะเบรกกระทันหันเช่นนี้ ล่าสุด เจ้าตัว ได้อัพเดทคลิปอีกครั้งว่า สาเหตุที่เธอถอยออกมาไม่ทันเพราะว่า ..ทางข้างหน้าคือทางโค้ง ทำให้ไม่สามารถมองเห็นวิสัยทัศน์ถนนข้างหน้าได้ว่าจะมีรถสวนมาหรือเปล่า ส่วนด้านซ้ายมือ เป็นปั้มน้ำมัน เธอจึงเข้าใจว่ากระบะเบรกเพื่อจะเลี้ยวเข้าปั้ม ด้วยความที่ขับตามกันมาอย่างเร็ว เธอจึงไม่สามารถตัดสินใจที่หลบซ้ายหรือขวาได้... . 009,https://www.naewna.com/likesara/610171,2021_10_20
อุทธรณ์สั่งคุก'สนธิญาณ' 8 เดือน คดีกบฏ กปปส. ยกฟ้อง'อ.สมบัติ-อ.เสรี-สกลธี',"ศาลอุทธรณ์แก้โทษ สั่งจำคุกต้อย สนธิญาณไม่รอลงอาญา 1 ปี ขัดขวางการเลือกตั้งเขตดุสิต ให้การเป็นประโยชน์ลดเหลือ 8 เดือน ตัดสิทธิเลือกตั้ง 5 ปีข้อหาอื่นยกฟ้อง ส่วนจำเลย 2 - 4 ไม่ปรากฎร่วมก่อเหตุให้ยกฟ้องทุกข้อหาตามศาลชั้นต้น ส่วนสุเทพยันสู้ต่อ เมื่อเวลา 09.30 น.วันที่ 20 ตุลาคม 2564 ที่ห้องพิจารณา 701ศาลอาญา ถนนรัชดาภิเษก ศาลอ่านคำพิพากษาศาลอุทธรณ์คดีกบฎ กปปส.สำนวนแรก หมายเลขดำ อ.1191/2557 ที่พนักงานอัยการสำนักงานคดีพิเศษ 4 เป็นโจทก์ ยื่นฟ้อง นายสนธิญาณ ชื่นฤทัยในธรรม อายุ 59 ปี แกนนำ กปปส. , นายสกลธี ภัททิยกุล อายุ 44 ปี อดีต ส.ส.กทม. , นายสมบัติ ธำรงธัญวงศ์ อายุ 70 ปี อดีตอธิการบดีสถาบันบัณฑิตพัฒนบริหารศาสตร์ (นิด้า) และอดีตประธานคณะกรรมาธิการปฏิรูปการเมือง และสภาปฏิรูปการเมือง (สปช.) และ นายเสรี วงศ์มณฑา อายุ 72 ปี นักวิชาการด้านสื่อสารมวลชนและการตลาด เป็นจำเลยที่ 1 - 4 ในความผิดฐานร่วมกันเป็นกบฏ , กระทำให้ปรากฏแก่ประชาชนด้วยวาจา หรือวิธีอื่นใดที่ไม่ใช่การกระทำในความมุ่งหมายตามรัฐธรรมนูญเพื่อให้เกิดความปั่นป่วน หรือความไม่สงบในราชอาณาจักรฯ , อั้งยี่ , ซ่องโจร , มั่วสุมกันตั้งแต่ 10 คนขึ้นไปใช้กำลังประทุษร้ายให้เกิดความวุ่นวายในบ้านเมืองโดยมีอาวุธ โดยเป็นหัวหน้าหรือเป็นผู้มีหน้าที่สั่งการ , เจ้าพนักงานสั่งให้เลิกการกระทำนั้นแต่ไม่เลิก , ยุยงให้ร่วมกันหยุดงาน การร่วมกันปิดงานงดจ้างเพื่อบังคับรัฐบาล , ร่วมกันบุกรุก ตามประมวลกฎหมายอาญา มาตรา 113 , 116 , 117 , 209 , 210 , 215 , 362 , 364 , 365 และร่วมกันขัดขวางเจ้าหน้าที่ประจำหน่วยเลือกตั้ง , ร่วมกันขัดขวางการปฏิบัติงานของ กกต. ความผิดตาม พ.ร.บ.ว่าด้วยการเลือกตั้ง ส.ส.และการได้มา ซึ่ง ส.ว.พ.ศ.2550 มาตรา 76 , 152 รวม 8 ข้อหา โดยคดีสำนวนแรกนี้ กรณีเมื่อระหว่างวันที่ 23 พ.ย.56 - 1 พ.ค.57 จากการร่วมชุมนุมกันของ กปปส.ที่มี นายสุเทพ เทือกสุบรรณ เลขาธิการกลุ่ม กปปส.เป็นผู้นำการชุมนุมเพื่อขับไล่รัฐบาล น.ส.ยิ่งลักษณ์ ชินวัตร อดีตนายกรัฐมนตรีซึ่งมีการพาผู้ชุมนุมบุกรุกปิดสถานที่ราชการหลายแห่ง รวมทั้งขัดขวางการเลือกตั้ง ซึ่งท้ายคำฟ้องอัยการโจทก์ยังได้ขอให้ศาลมีคำสั่งเพิกถอนสิทธิ์เลือกตั้งของจำเลยด้วยมีกำหนด 5 ปี ขณะที่จำเลยทั้ง 4 รายให้การปฏิเสธทุกข้อหา ระหว่างพิจารณาคดีจำเลยทั้งสี่ก็ได้รับการปล่อยชั่วคราว คนละ 6 แสนบาท คดีนี้ศาลชั้นต้นอ่านคำพิพากษาเมื่อวันที่ 25 ก.ค.62 พิพากษายกฟ้องโดยพิเคราะห์พยานหลักฐานที่โจทก์-จำเลย นำสืบหักล้างกันแล้ว เห็นว่า พยานหลักฐานที่อัยการโจทก์นำสืบมารับฟังได้เพียงว่าจำเลยทั้ง 4 ราย ได้เข้าร่วมชุมนุมกับ กปปส.แต่ไม่ได้เป็นแกนนำที่สั่งการผู้ชุมนุมหรือขึ้นปราศรัยสั่งการให้กระทำการรุนแรง โดยการชุมนุมของ กปปส.ศาลรัฐธรรมนูญก็ได้วินิจฉัยไว้แล้วในคำวินิจฉัยที่ 59/2556 ว่าการชุมนุมของ กปปส.สืบเนื่องมาจากการแสดงความคิดเห็น ซึ่งเป็นสิทธิเสรีภาพตามรัฐธรรมนูญฯ มาตรา 63 ซึ่งสืบเนื่องจากเหตุที่คัดค้านการออกร่างกฎหมายนิรโทษกรรมและไม่พอใจการบริหารราชการแผ่นดินของรัฐบาล น.ส.ยิ่งลักษณ์ ชินวัตร พยานหลักฐานที่โจทก์นำสืบมาจึงยังไม่พอฟังได้ว่าจำเลยทั้งสี่ได้กระทำความผิดตามฟ้องทั้ง 8 ข้อหา อัยการโจทก์ยื่นอุทธรณ์ขอให้ศาลลงโทษพวกจำเลยด้วย โดยวันนี้ จำเลยทั้งสี่เดินทางมาศาลพร้อมด้วยแกนนำ กปปส.หลายคน อาทินายสุเทพ เทือกสุบรรณ อดีตเลขาธิการ กปปส. นายถาวร เสนเนียม อดีต รมช.มหาดไทย นายณัฏฐพล ทีปสุวรรณอดีต รมว.ศึกษาธิการ พร้อมผู้สนับสนุนเดินทางมาให้กำลังใจ โดย นายสุเทพ เปิดเผยว่า วันนี้ก็เดินทางมาให้กำลังใจกับจำเลยทั้ง 4 คน และก็พร้อมน้อมรับตามคำพิพากษาของศาล แม้ว่าจะเป็นศาลใดก็ตามก็เชื่อว่ามีการตัดสินไปตามหลักของกระบวนการยุติธรรม ส่วนในคดีกบฏ สำนวนของตัวเองนั้นก็เตรียมยื่นอุทธรณ์คดีในเดือน พ.ย.นี้ ศาลอุทธรณ์ ตรวจสำนวนประชุมปรึกษาหารือแล้วฟังได้ว่ากลุ่มผู้ชุมนุม กปปส.นำโดย นายสุเทพ เทือกสุบรรณ แกนนำ ได้ร่วมชุมนุมเพื่อคัดค้านการทำงานของ น.ส.ยิ่งลักษณ์ ชินวัตรและให้ลาออกจากตำแหน่งโดยกลุ่มผู้ชุมนุมได้ปิดล้อมสถานที่ราชการหลายแห่ง นำโซ่มาคล้องล็อกกุญแจประตู ตัดไฟ ตัดระบบคอมพิวเตอร์ และให้เจ้าหน้าที่หยุดปฏิบัติงาน อย่างไรก็ตามในส่วนของจำเลยที่ 1 - 4 นั้น ศาลฟังจากคำเบิกความของพยานโจทก์ แล้วได้ความว่าจำเลยทั้งสี่เป็นเพียงผู้ร่วมชุมนุมเท่านั้นมิใช่แกนนำ หรือผู้สั่งการ ส่วนนายสนธิญาณ จำเลยที่ 1 ฟังได้ว่ากระทำความผิดตาม พ.ร.ป.ว่าด้วยการเลือกตั้ง ให้ได้มาซึ่ง ส.ส.และ ส.ว.กรณีร่วมกับ นายสำราญ รอดเพชร ขัดขวางการเลือกตั้งล่วงหน้า ที่โรงเรียนสุโขทัย เขตดุสิต ศาลอุทธรณ์จึงพิพากษาแก้ จำคุก นายสนธิญาณ จำเลยที่ 1เป็นเวลา 1 ปี คำให้การเป็นประโยชน์ต่อการพิจารณาลดโทษให้หนึ่งในสามคงจำคุก 8 เดือน ไม่รอลงอาญาและตัดสิทธิทางการเมือง 5 ปี ส่วนจำเลยที่ 2 - 4 โจทก์ไม่ได้ร่วมนำสืบว่าได้ร่วมพยานหลักฐานไปขัดขวางการเลือกตั้ง อีกทั้งไม่ปรากฎพยานหลักฐานว่าจำเลยที่ 2 - 4 ไม่ได้ร่วมขัดขวางการเลือกตั้ง ส่วนอุทธรณ์โจทก์ข้ออื่นไม่เป็นสาระสำคัญ จึงให้ยกฟ้องจำเลยที่ 2 - 4 ทุกข้อหา ภายหลัง นายสุเทพ กล่าวว่า ศาลอุทธรณ์พิพากษาจำคุกนายสนธิณาณ เป็นเวลา 8 เดือน ส่วน นายสกลธี ดร.สมบัติ และอาจารย์เสรี พิพากษายกฟ้อง พวกเราในฐานะที่ร่วมอุดมการณ์กันมาก็ขอขอบคุณศาลที่ได้พิจารณาคดีนี้ด้วยความยากตามกระบวนการยุติธรรม แล้วมีคำพิพากษาที่พวกเราส่วนใหญ่ถือว่าหมดเคราะห์หมดโศก ทั้งนี้พวกเราต่อสู้คดีมายาวนานมาก แต่ก็น่าเสียดายที่นายสนธิญาณถูกจำคุก 8 เดือน แต่ก็เห็นว่าเรามีโอกาสที่จะต่อสู้คดีในชั้นศาลฎีกาได้ เพราะว่าจากคำวินิจฉัยในข้อเท็จจริงของศาลอุทธรณ์เป็นประโยชน์ที่เราจะใช้เป็นข้อต่อสู้คดีในศาลฎีกาต่อไป ขณะที่ทนายความยื่นหลักทรัพย์ เป็นเงินสด ขอปล่อยชั่วคราวนายสนธิญานระหว่างฎีกา - 006",https://www.naewna.com/politic/610108,2021_10_20
'ฝรั่งเศส'เรียกร้องประชาชน รับวัคซีนโควิด-19โดสกระตุ้น สกัดระลอก5,"20 ตุลาคม 2564 สำนักข่าวซินหัวรายงานเกเบรียล อัตตัล โฆษกรัฐบาลฝรั่งเศส เรียกร้องผู้มีคุณสมบัติทั้งหมดเข้ารับวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) โดสที่ 3 หรือโดสกระตุ้นโดยเร็วที่สุด หลังมีผู้มีคุณสมบัติเพียง 2 ล้านคน จากจำนวนทั้งหมด 6 ล้านคน ที่ขอรับวัคซีนโดสกระตุ้น ซึ่งยังเป็นจำนวนที่น้อยเกินไป การแพร่ระบาดของโรคโควิด-19 ทุเลาลงในช่วงฤดูร้อนนี้ ทว่าการแพร่ระบาดเริ่มกลับมาลุกลามอีกครั้งในช่วงสัปดาห์ แม้จะยังอยู่ในระดับต่ำแต่เราต้องระมัดระวังตัวเองต่อไป อัตตัลกล่าว พร้อมเสริมว่ายังเร็วเกินไปที่จะพูดได้ว่าฝรั่งเศสจะเกิดการแพร่ระบาดระลอกที่ 5 หรือไม่ ทั้งนี้ ข้อมูลจากกระทรวงสาธารณสุขฝรั่งเศสระบุว่ามีประชาชนฉีดวัคซีนป้องกันโรคโควิด-19 อย่างน้อยหนึ่งโดสแล้ว 51,096,875 คน หรือคิดเป็นร้อยละ 75.8 ของประชากรทั้งหมด และฉีดวัคซีนครบโดสแล้ว 49,581,680 คน หรือคิดเป็นร้อยละ 73.5",https://www.naewna.com/inter/610185,2021_10_20
สวนสัตว์เขาเขียว เตรียมเปิดให้นทท. เข้าชมความน่ารัก 'ลีเมอร์หางแหวน' 21 ต.ค.นี้,'ลีเมอร์ รีเทิร์น' เปิดแล้ว สวนสัตว์เปิดเขาเขียว จอมซนแห่งมาดากัสการ์ พร้อมให้อาหารแบบใกล้ชิด 20 ต.ค.64 นายเทวินทร์ รัตนะวงศะวัต ผู้อำนวยการสวนสัตว์เปิดเขาเขียว เปิดเผยว่า หลังจากรัฐบาลผ่อนคลาย จังหวัดชลบุรีสั่งเปิดสถานที่ท่องเที่ยว สวนสัตว์เปิดเขาเขียว เตรียมเปิดให้นักท่องเที่ยวชมฝูงลีเมอร์หางแหวนแห่งเกาะมาดากัสการ์ ที่ได้รับความนิยม หลังจากปิดเกาะงดให้บริการกว่า6เดือน ด้วยสถานการณ์ป้องกันการแพร่ระบาดของเชื้อไวรัสโควิด-19โดยเกาะลีเมอร์แห่งนี้ ให้ผู้สนใจ ล่องแพไปขึ้นเกาะเพื่อพบกับฝูงลีเมอร์หางแหวนจำนวน21ตัว โดยท่านสามารถถ่ายภาพและให้อาหารอย่างใกล้ชิด พร้อมเปิดให้เข้าชมในวันที่21ตุลาคม2564เป็นต้นไป เฉพาะวันเสาร์-อาทิตย์ และวันหยุดเทศกาลเท่านั้น วันละ2รอบ10.00 - 12.00น. และ13.00 - 15.35น. มีค่าบำรุงรักษาเกาะ ผู้ใหญ่50บาท เด็ก20บาท และชุดอาหารลีเมอร์20บาท รายได้ร่วมสบทบทุนสนับสนุนกองทุนMFGซึ่งเป็นกองทุนที่สนับสนุนการอนุรักษ์บนเกาะมาดากัสการ์ถิ่นอาศัยของลีเมอร์ทุกชนิด ทั้งนี้นักท่องเที่ยวที่จะเข้าชมลีเมอร์หางแหวน ต้องแสดงหลักฐานได้รับวัคซีนป้องกันโควิด-19แล้ว2เข็ม สวมหน้ากากอนามัย วัดอุณภูมิร่างกาย และ แสกนไทยชนะสอบถามรายละเอียดได้ที่ โทร038-318444. -008,https://www.naewna.com/likesara/610184,2021_10_20
‘บิ๊กตู่’เยี่ยมชาวสิงห์บุรี!นำความห่วงใยไปให้ ลั่น‘ปชช.เดือดร้อนมีความสุขไม่ได้,เมื่อวันที่ 20 ตุลาคม 2564 เวลา 12.30 น. ที่พล.ม.2 รอ.เขตพญาไท กทม. พล.อ.ประยุทธ์ จันทร์โอชา นายกรัฐมนตรีและรมว.กลาโหม เดินทางลงพื้นที่ตรวจราชการ จ.สิงห์บุรี เพื่อติดตามสถานการณ์และการบริหารจัดการน้ำลุ่มแม่น้ำเจ้าพระยา พร้อมตรวจเยี่ยมให้กำลังใจและมอบถุงยังชีพให้ผู้ประสบอุทกภัย โดยมีพล.อ.อนุพงษ์ เผ่าจินดา รมว.มหาดไทย นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม นายสุชาติ ชมกลิ่น รมว.แรงงาน นายอนุชา นาคาศัย รมต.ประจำสำนักนายกรัฐมนตรี นายสุทธิพงษ์ จุลเจริญ ปลัดกระทรวงมหาดไทย และนายสุรสีห์ กิตติมณฑล เลขาธิการสำนักงานทรัพยากรน้ำแห่งชาติ(สทนช.) โดยทันทีที่เดินทางมาถึงนายกรัฐมนตรีทักทายประชาชนที่มารอต้อนรับ โดยมีประชาชนส่วนหนึ่งมอบดอกกุหลาบและถือป้ายให้กำลังใจ พร้อมตะโกนว่า เรารักลุงตู่ โดยนายกรัฐมนตรีกล่าวทักทายอย่างอารมณ์ดีพร้อมชูมือเป็นสัญลักษณ์ ไอเลิฟยู พล.อ.ประยุทธ์ กล่าวว่า วันนี้ถือเป็นกำลังใจในการทำงานเพื่อประชาชน และวันนี้นำความห่วงใยมามอบให้ นายกฯมีหน้าที่แก้ไขปัญหาและทำทุกอย่างให้ดีขึ้น ซึ่งเชื่อว่าในอนาคตสถานการณ์จะค่อยๆดีขึ้น โดยวันนี้ได้แก้ปัญหาตามสถานการณ์ เนื่องจากเป็นฤดูฝน น้ำจึงท่วม ยืนยันรัฐบาลติดตามสถานการณ์อย่างใกล้ชิดและจะปรับแก้หลายๆอย่าง ให้ดีขึ้นในอนาคต ตราบใดที่ตนเองยังเป็นนายกรัฐมนตรี จากนั้นนายกรัฐมนตรี มอบถุงยังชีพให้กับตัวแทนผู้ประสบภัย ก่อนลงเรือตรวจสถานการณ์น้ำและเยี่ยมผู้ประสบอุทกภัยชุมชนบางแค จ.สิงห์บุรี โดยพล.อ.ประยุทธ์ ทุบที่อกข้างซ้ายและกล่าวว่า เสียใจที่เห็นชาวบ้านเดือดร้อนจากน้ำท่วม ไม่มีใครมีความสุข ถ้าประชาชนยังเดือดร้อน นายกฯมีความสุขไม่ได้ ก่อนที่นายกรัฐมนตรีหันไปโบกมือให้กับประชาชนและเด็กนักเรียนที่มาต้อนรับและกล่าวว่า ขอให้เป็นเด็กดีเรียนหนังสือให้จบและต้องระมัดระวัง ผู้สื่อข่าวรายงานว่า ระหว่างลงเรือเพื่อตรวจเยี่ยมพร้อมมอบสิ่งของและให้กำลังใจกับประชาชนที่ประสบความเดือดร้อนจากอุทกภัย พล.อ.ประยุทธ์ได้กล่าวให้กำลังใจ และระบุว่าอีกไม่นานน้ำก็จะลดลง ขณะนี้รัฐบาลพยายามดูแลเร่งช่วยเหลือและให้การเยียวยากับประชาชนทุกคน ทั้งนี้การอยู่ในพื้นที่ลุ่มต่ำเมื่อน้ำมามากก็ย่อมเป็นธรรมดาที่จะเกิดน้ำท่วม เห็นใจทุกคน ตนเองไม่เคยมีความสุขเมื่อยังเห็นประชาชนเดือดร้อน นายกฯมีความสุขไม่ได้ พร้อมขอให้ทุกคนยิ้มไว้เมื่อภัยมาและขอให้สู้ไปด้วยกัน วันนี้เราต้องสู้ คนไทยต้องสู้ไม่ว่าภัยอะไรมาถึงก็ต้องสู้ รัฐบาลและนายกฯห่วงใยทุกคนเป็นที่สุดเพราะเป็นภัยธรรมชาติ แต่รัฐบาลก็จะพยายามแก้ไขเป็นลำดับและอนาคตก็จะมีการสร้างเขื่อน โดยในปี 2565 ก็จะมีงบประมาณลงมา ปัญหาน้ำท่วมก็จะลดลง ยืนยันว่าปีหน้ามีเขื่อนกั้นน้ำแน่นอน ยืนยัน พล.อ.ประยุทธ์ กล่าวอีกว่า รัฐบาลเห็นใจและไม่อยากเห็นประชาชนเดือดร้อนเช่นนี้ ยอมรับว่ามันทรมาน ขอให้ทุกคนอดทนอีกสักนิด ยืนยันว่าการมาตรวจเยี่ยมให้กำลังใจพร้อมมอบสิ่งของให้กับประชาชนในวันนี้ไม่ได้เป็นเรื่องของการสร้างภาพ รัฐบาลมีความเป็นห่วงประชาชนทุกคน ขอให้ทุกคนระวังสัตว์ร้ายที่จะมากับน้ำโดยเฉพาะงูด้วย ภายหลังลงเรือเยี่ยมประชาชน นายกฯได้เป็นประธานมอบสุขาลอยน้ำและมอบถุงยังชีพให้ผู้ประสบอุทกภัย ท่ามกลางชาวสิงห์บุรีที่ตะโกนให้กำลังใจ รักลุงตู่ อยู่กันนานๆอย่าไปไหน พล.อ.ประยุทธ์จึงกล่าวว่า อยู่ที่พวกเรา ช่วงหนึ่งนายกฯยังกล่าวกับชาวบ้านว่า ระวังโควิดยังอยู่ และขอให้เห็นใจรัฐบาลมีปัญหาหลายอย่าง นายกฯก็เต็มที่ และขอให้ทุกคนใช้เงินให้เกิดประโยชน์ อย่าใช้อย่างอื่นหมด ต่อจากนั้นนายกฯได้ช่วยทหารจากกองทัพบกตักทรายใส่ถุงกระสอบเพื่อนำไปทำคันกั้นน้ำ พร้อมกล่าวว่า สมัยเด็กๆเคยทำหมดแล้ว ทั้งตนและรัฐมนตรีว่าการกระทรวงมหาดไทยทหารด้วยกัน พร้อมกล่าวกับกำลังพลด้วยว่า วันนี้ในนามรัฐมนตรีว่าการกระทรวงกลาโหม รู้จักหรือไม่ ก่อนกล่าวอีกว่า มีทหารไว้ทำอะไร ไว้ช่วยเหลือประชาชนไง จากนั้นนายกฯเดินพบปะชาวบ้านที่ให้กำลังใจและมอบดอกไม้ให้ โดยนายกฯกล่าวว่า รักทุกคน ขอบคุณทุกคนอีกครั้ง ขอบคุณ ขอบคุณ และขอบคุณ ช่วงหนึ่งนายกฯถามชาวบ้านว่า สู้ไม่สู้ โดยชาวบ้านตอบว่า สู้ๆ นายกฯจึงกล่าวทิ้งท้ายด้วยว่า สิงห์บุรี สู้ๆ สู้ไปด้วยกัน สู้ไปกับนายกฯ ผู้สื่อข่าวรายงานว่า สำหรับการลงพื้นที่ของนายกรัฐมนตรีในวันนี้ได้ใช้รถตู้ Toyota Alphard สีดำ เลขทะเบียน กง 44 สิงห์บุรี บิ๊กตู่ ตรวจพนังกั้นน้ำวัดเฉลิมมาศ สั่งเร่งซ่อมหลังพบพังมาหลายปี เก็บแรงหนุนชาวสิงห์บุรี กลับไปเป็นแรงใจทำงาน ฝากพวกด้อยค่าศาลาไทยโชว์งานเอ็กซ์โปร 2020 แค่ไม่ชอบนายกฯก็ด้อยค่าทุกเรื่อง จากนั้น เมื่อเวลา 14.30 นายกฯและคณะเดินทางไปตรวจสภาพพนังกั้นน้ำริมแม่น้ำเจ้าพระยา บริเวณวัดเฉลิมมาศ โดยนายกฯสักการะพระพุทธรูปหลวงพ่อขาว ก่อนจะร่วมสนทนาธรรมกับเจ้าอาวาสวัดเฉลิมมาศ โดยเจ้าอาวาสมอบพระพุทธหลวงพ่อขาวจำลอง ให้กับนายกฯและรัฐมนตรี จากนั้น นายกฯรับฟังรายงานสถานการณ์จากเจ้าหน้าที่ พร้อมกำชับว่า ขอให้ส่งให้ทันน้ำเข้า ไหวหรือไม่ ให้น้อยที่สุดอย่าให้ท่วมขังนาน ก่อนจะเดินไปตรวจพนังกั้นน้ำ นายกฯ กล่าวว่า ตนได้ฟังการชี้แจงจากนายกเทศบาล และกรมโยธาและผังเมือง และรัฐมนตรี ว่าทุกอย่างเราอยู่ในกระบวนแก้ปัญหาโดยเฉพาะการรั่วซึม ระยะทาง 2 กิโลเมตร ซึ่งรัฐบาลก็มีงบประมาณให้ไปแล้ว จะเร่งรัดดำเนินการ เพราะรั่วตรงหัวเสาพนังกั้นน้ำ ที่ชำรุดมาตั้งแต่ปี 2552 นี่คือสิ่งทีเราต้องพัฒนา และเราก็มีจุดที่ได้รับความเดือดร้อนอยู่หลายที่ รัฐบาลจะเร่งรัดดำเนินการ ขอให้เข้าใจรัฐบาล ตรงไหนที่แก้ได้ก็แก้ก่อน ตรงไหนที่ต้องรองบประมาณ แผนงานก็ต้องงทยอยทำ วันนี้ตนเห็นระดับน้ำแม่น้ำเจ้าพระยาก็เริ่มนิ่ง หวังว่าจะลดความเดือดร้อนโดยเร็วที่สุด มอบหมายให้ผู้ว่าราชการจังหวัดสิงห์บุรีรับเรื่องไป ต้องบูรณาการทุกหน่วยงานและข้ามจังหวัดด้วย เพราะพื้นที่ภาคกลางของเรา มีทั้งพระนครศรีอยุทยา และอ่างทอง ที่เป็นเครือเดียวกัน ก็เป็นห่วงเป็นใย วันนี้ดห็นสถานที่บางพื้นที่เคยน่ำท่วม ซึ่งพื้นที่เศรษฐกิจก็มีอยู่นอกพนังกั้นน้ำ ซึ่งรัฐบาลจัดงบประมาณให้แล้ว 400 กว่าล้านบาทเพื่ทำพนังกั้นน้ำเพิ่มเติม โดยมีสทนช.ทำแผนร่วมกับหน่วยงานเกี่ยวข้อง ต้องดูทั้งเศรษฐกิจ น้ำท่วม โควิด ปัญหาเราเยอะแยะ ก้ต้องแก้ไปนายกฯยืนยันว่าด้วยแรงสนับสนุนจากพวกเราวันนี้ นายกฯจะกลับไปและมีกำลังใจ ในการที่จะทำต่อไปให้ดียิ่งขึ้นเรื่อยๆเป็นคำมั่นที่ให้ไว้ต่อกันระหว่างเราและภาคประชาชนทุกคนนายกฯ กล่าว ผู้สื่อข่าวถามว่า ศาลาไทย ของประเทศไทย ที่ร่วมแสดงในงานเวิล์ดเอ็กซ์โปร 2020 ที่จัดขึ้นที่นครดูไบเป็นที่นิยมมาก มีนักท่องเที่ยวมากมาย นายกฯ กล่าวว่า ผมทราบอยู่แล้ว และทราบดี แต่มีคนที่ไปด้อยค่าอยู่ ก็ไปตามดูละกันข้อเท็จจริงมันคืออะไร วันนี้คนเข้าคิวชมกันเท่าไหร่แล้ว วันนี้ก็มีออกข่าวไป ที่ผ่านมาได้รับความสนใจไปเท่าไหร่ คนรอเข้าคิวกันวันละเท่าไหร่ วันนี้เข้าไปชมกันกี่คนแล้ว คนที่อาจจะไม่ชอบนายกฯเป็นการสวนตัว เขาพยายามด้อยค่าทุกเรื่องแหละ,https://www.naewna.com/politic/610178,2021_10_20
แพทย์แนะ 8 ข้อฉีดเข็ม 3 ชี้ไม่ควรฉีดเกิน 3 เข็ม เสี่ยงอาการไม่พึงประสงค์,วันที่ 20 ตุลาคม 2564 พล.อ.ท.นพ.อนุตตร จิตตินันทน์ ประธานราชวิทยาลัยอายุรแพทย์แห่งประเทศไทย โพสต์ข้อความผ่านเฟซบุ๊ก Anutra Chittinandana ประเด็น ไม่ควรฉีดวัคซีนโควิดเกิน 3 เข็ม และการฉีดวัคซีนเข็ม 3 ที่ใช้เป็นเข็มกระตุ้น ได้ระบุข้อความว่า ไม่ได้เขียนเรื่องวัคซีนมานาน กลัวดราม่า วันนี้ขอสรุปความเห็นส่วนตัวที่นำมาจากข้อมูลล่าสุดเรื่องการใช้วัคซีนเข็มที่ 3 ซึ่งมีการใช้กระตุ้นภูมิคุ้มกันแล้วในหลายประเทศ รวมทั้งประเทศไทยมีการกระตุ้นให้แก่บุคลากรทางการแพทย์ด่านหน้าและประชาชนทั่วไปที่ได้รับวัคซีนเชื้อตาย และกำลังมีแผนในกลุ่มอื่น ๆ เพิ่มเติม มาให้อ่านกันตามนี้ครับ 1. ควรเร่งรัดการฉีดวัคซีนให้ประชาชนทั่วไปได้รับวัคซีนครบ 2 เข็ม ครอบคลุมประชากรทุกกลุ่มเป้าหมายโดยเร็วเป็นจุดมุ่งหมายแรก การพิจารณาให้วัคซีนเข็มกระตุ้นจึงควรเป็นไปตามความเหมาะสมของปริมาณวัคซีนที่มีอยู่ โดยถือเป็นจุดมุ่งหมายอันดับรองจากการมุ่งเน้นให้ประชาชนทั่วไปได้รับวัคซีนครบ 2 เข็ม 2. ผู้ที่ได้รับวัคซีนชนิดเชื้อตายครบ ได้แก่ วัคซีนของบริษัทซิโนแวค 2 เข็มหรือวัคซีนของบริษัทซิโนฟาร์ม 2 เข็ม มีหลักฐานแสดงว่าภูมิคุ้มกันต่อไวรัสสายพันธุ์เดลตาลดลงมากจนอาจไม่สามารถป้องกันสายพันธุ์เดลตาได้หลัง 3 เดือน จึงควรพิจารณาให้ได้รับการกระตุ้นภูมิคุ้มกันด้วยวัคซีนชนิดไวรัสเวคเตอร์ ได้แก่ วัคซีนของบริษัทแอสตาเซเนกา หรือวัคซีนชนิดสารพันธุกรรม เอ็มอาร์เอนเอ (mRNA) ได้แก่ วัคซีนของบริษัทไฟเซอร์หรือวัคซีนของบริษัทโมเดอร์นา ซึ่งพบว่าสามารถกระตุ้นภูมิคุ้มกันต่อไวรัสสายพันธุ์เดลตาได้ดี โดยพิจารณาให้วัคซีนกระตุ้นเข็มที่ 3 หลังจากได้รับเข็มที่ 2 มานานเกินกว่า 3 เดือน 3. ผู้ที่ได้รับวัคซีนชนิดไวรัสเวคเตอร์หรือวัคซีนชนิด mRNA ครบ ได้แก่ วัคซีนของบริษัทแอสตาเซเนกา 2 เข็ม หรือวัคซีนของบริษัทไฟเซอร์ 2 เข็ม หรือวัคซีนของบริษัทโมเดอร์นา 2 เข็ม มีหลักฐานแสดงว่าภูมิคุ้มกันต่อไวรัสสายพันธุ์เดลตาลดลงหลัง 6 เดือน จึงควรพิจารณาเป็นทางเลือกให้ได้รับการกระตุ้นภูมิคุ้มกันด้วยวัคซีนชนิด mRNA ได้แก่ วัคซีนของบริษัทไฟเซอร์หรือโมเดอร์นา กับกลุ่มบุคคลที่มีโรคประจำตัว ได้แก่ โรคทางเดินหายใจเรื้อรัง โรคหัวใจและหลอดเลือด โรคไตเรื้อรัง โรคหลอดเลือดสมอง โรคอ้วน โรคมะเร็ง โรคเบาหวาน ผู้สูงอายุ และผู้ที่มีภูมิคุ้มกันบกพร่อง ซี่งมีความเสี่ยงต่อการเป็นโรคโควิด-19 ที่รุนแรง เกิดภาวะแทรกซ้อนและเสียชีวิตได้สูง โดยพิจารณาให้วัคซีนกระตุ้นเข็มที่ 3 หลังจากได้รับเข็มที่ 2 มานานเกินกว่า 6 เดือน เมื่อมีปริมาณวัคซีนชนิด mRNA เพียงพอ หรือเมื่อมีวัคซีน mRNA ทางเลือก 4. ผู้ที่ได้รับวัคซีนสูตรไขว้ ได้แก่ วัคซีนชนิดเชื้อตายและวัคซีนชนิดไวรัสเวคเตอร์ ยังไม่มีข้อมูลการติดตามภูมิคุ้มกันต่อไวรัสสายพันธุ์เดลตาในระยะยาว จึงควรรอผลการวิจัยระดับภูมิคุ้มกันของวัคซีนสูตรดังกล่าวต่อไวรัสสายพันธุ์เดลตาในระยะยาวก่อนการพิจารณาให้วัคซีนกระตุ้นเข็มที่ 3 5. ความปลอดภัยของการรับวัคซีนกระตุ้นเข็มที่ 3 เนื่องจากข้อมูลการใช้วัคซีนกระตุ้นภูมิคุ้มกันเข็มที่ 3 ในปัจจุบันมีการศึกษาในประชากรจำนวนไม่มากและเป็นการศึกษาระยะสั้น รายงานความปลอดภัยเบื้องต้น ไม่พบความแตกต่างระหว่างอาการไม่พึงประสงค์จากการรับวัคซีนกระตุ้นเข็มที่ 3 กับอาการไม่พึงประสงค์จากการรับวัคซีนเข็มที่ 2 คำแนะนำในการใช้วัคซีนกระตุ้นเข็มที่ 3 จึงพิจารณาจากข้อมูลผลดีผลเสียเบื้องต้นเท่านั้น การยอมรับวัคซีนกระตุ้นเข็มที่ 3 จึงเป็นสิทธิของผู้รับวัคซีน โดยพิจารณาถึงผลดีของการกระตุ้นภูมิคุ้มกันเพื่อป้องกันไวรัสสายพันธุ์เดลตา กับอาการไม่พึงประสงค์ที่เพิ่มขึ้นจากการรับวัคซีนต่างชนิด 6. ในปัจจุบันยังไม่แนะนำให้รับวัคซีนโควิด 19 มากกว่า 3 เข็ม เนื่องจากยังไม่มีข้อมูลการกระตุ้นภูมิคุ้มกันของการรับวัคซีนมากกว่า 3 เข็ม ซึ่งอาจไม่มีประโยชน์เพิ่มขึ้น รวมทั้งอาจเกิดอาการไม่พึงประสงค์จากวัคซีนเพิ่มขึ้นโดยไม่จำเป็น 7. ไม่แนะนำให้ตรวจหาระดับภูมิคุ้มกันต่อเชื้อก่อโรคโควิด 19 (SARS-CoV-2)เพื่อประเมินประสิทธิผลในการป้องกันโควิด 19 ของวัคซีนที่ได้รับ หรือใช้ในการพิจารณารับวัคซีนโควิด 19 กระตุ้นเข็มที่ 3 เนื่องจากยังไม่มีข้อตกลงที่ยอมรับกันโดยทั่วไปว่าระดับของภูมิคุ้มกันที่สัมพันธ์กับประสิทธิผลของวัคซีน ควรจะใช้การตรวจแบบใด ตรวจเมื่อใดหลังรับวัคซีนครบ และต้องมีระดับเท่าใดจึงจะช่วยทำนายประสิทธิภาพและประสิทธิผลในการป้องกันเชื้อสายพันธุ์เดลตา รวมทั้งการตรวจดังกล่าว ไม่สามารถประเมินการป้องกันโรคโดยเซลล์ (cellular immunity) ของวัคซีน และอาจสร้างความเข้าใจผิดในการป้องกันตัวจากการติดเชื้ออีกด้วย จึงควรทำในการวิจัยเท่านั้น 8. ควรให้การสนับสนุนการวิจัยและผลิตวัคซีนภายในประเทศอย่างเต็มที่ เพื่อเร่งกระบวนการให้มีการผลิตใช้ในประเทศโดยเร็ว ซึ่งจะช่วยให้ประชาชนได้รับโอกาสและทางเลือกในการเข้าถึงวัคซีนโควิด 19 เพิ่มขึ้น,https://www.naewna.com/local/610191,2021_10_20
โถ่น่าสงสาร! แก๊งเจ้าตูบไปไม่เป็น ติดเกาะกลางน้ำท่วมในโคราช,โถ่น่าสงสาร! แก๊งเจ้าตูบไปไม่เป็น ติดเกาะ กลางน้ำท่วมในโคราช พิกัดซอยข้างศูนย์การค้าเทอร์มินอล21โคราช 20 ตุลาคม 2564 สถานการณ์น้ำท่วมในตัวเมือง จ.นครราชสีมา ยังน่าเป็นห่วง ประชาชนได้รับความเดือดร้อนจำนวนมาก และล่าสุดหลายคนแสดงความความเป็นห่วง แก๊ง 4 ขา จำนวนหลายตัวติดเกาะอยู่ในพงหญ้าที่ถูกน้ำท่วมล้อมรอบ โดยผู้ใช้เฟซบุ๊ก NaBruce Lee เจ้าของคลิป ระบุพิกัดว่า อยู่บริเวณซอยข้างศูนย์การค้าเทอร์มินอล21โคราช จะมีใครเข้ามาช่วยไหม ท่าทางจะหาทางออกไม่ได้และไม่มีที่ไป . 009,https://www.naewna.com/likesara/610201,2021_10_20
'บี น้ำทิพย์'อวดหุ่นในชุดบิกินี่ แซ่บซี๊ดจนทะเลเดือด,20 ต.ค.64ออกมาเปิดโหมดอวดหุ่นแซ่บแบบไม่แผ่ว สำหรับ บี น้ำทิพย์ จงรัชตวิบูลย์ที่ล่าสุดเจ้าตัวก็ออกมาเผยภาพสุดฮอตในชุดบิกินี่สีสันสดใส โพสเดือดท้าแดดกลางทะเลกับท่าสุดวาบหวิวอินเนอร์มาเต็มงานนี้เห็นแล้วทำเอาทะเลเดือดปุดๆกันเลยทีเดียว,https://www.naewna.com/entertain/610197,2021_10_20
ยึด‘เมืองคอน’!ปชป.ประกาศกวาดสส.ยกจังหวัด เปิดตัว‘พิทักษ์เดช’สู้ศึกเขต 1,"ยึดเมืองคอน!ปชป.ประกาศกวาดสส.ยกจังหวัด เปิดตัวพิทักษ์เดชสู้ศึกเขต 1 20 ตุลาคม 2564 ที่โรงแรมเกียรตินคร ต.ในเมือง อ.เมือง จ.นครศรีธรรมราช นายชัยชนะ เดชเดโช ส.ส.นครศรีธรรมราช และรองโฆษกพรรคประชาธิปัตย์ (ปชป.) กล่าวถึงการดำเนินการเตรียมความพร้อมในการคัดเลือกตัวแทนของพรรค เพื่อเป็นผู้สมัครรับเลือกตั้งสมาชิกสภาผู้แทนราษฎร (ส.ส.) ในครั้งต่อไป ว่า ทางพรรคได้มอบหมายให้ตนเป็นประธานในพิธีเปิดการประชุมเลือกตัวแทนพรรคเขตเลือกตั้งที่ 1 นครศรีธรรมราช โดยมีนายพิทักษ์เดช เดชเดโช ในฐานะสมาชิกพรรคประชาธิปัตย์ ได้กล่าวถึงวัตถุประสงค์ เพื่อคัดเลือกตัวแทนพรรคประจำเขตเลือกตั้งที่ 1 นครศรีธรรมราช พรรคประชาธิปัตย์ ซึ่งตามระเบียบคณะกรรมการการการเลือกตั้งว่าด้วยพรรคการเมือง พ.ศ. 2560 ระบุว่า จะต้องจัดให้มีกรรมการสาขาพรรคหรือตัวแทนพรรคประจำเขตการเลือกตั้ง นอกจากนี้ในวันนี้ได้ทำการคัดเลือกเฉพาะตัวแทนเขต ซึ่งในที่ประชุม จำนวน 100 คน มีมติให้ นางสาวอมรรัตน์ เงินเลี่ยม เป็นตัวแทนประจำเขตเลือกตั้งที่ 1 และจากการสอบถามความเห็นสมาชิกพรรคที่เข้าร่วมประชุมในวันนี้ว่าจะสนับสนุนใครให้เป็นผู้สมัครรับเลือกตั้ง สมาชิกส่วนใหญ่ให้การสนับสนุนให้ นายพิทักษ์เดช เดชเดโช ลงสมัครรับเลือกตั้งเป็นสมาชิกสภาผู้แทนราษฎร์นครศรีธรรมราช เขต 1 นายชัยชนะ กล่าวอีกว่า ขอให้ประชาชนทุกคนมั่นใจในพรรคประชาธิปัตย์ยุคใหม่ ซึ่งมีคนรุ่นใหม่เข้ามาเกินกว่า 50 เปอร์เซ็นต์ แต่ละคนก็มีความถนัดในแต่ละด้านแตกต่างกันไป และเชื่อว่าจะสามารถสร้างประโยชน์ให้แก่พี่น้องชาวนครศรีธรรมราชอย่างครอบคลุมในหลายๆ ด้าน โดยดูจากผลการพัฒนา อาทิเช่น การสนับสนุนก่อสร้างอาคารตึกผู้ป่วยนอกหลังใหม่ โรงพยาบาลมหาราชนครศรีธรรมราช, การสร้างถนนเลี่ยงเมือง ถนนพุทธภูมิถนนเส้นที่สวยที่สุดในจังหวัดนครศรีธรรมราช โครงการก่อสร้างคลองผันน้ำเลี่ยงเมือง เป็นต้น นอกจากนี้เรามีพลังเครือข่ายที่ให้การสนับสนุนขับเคลื่อนการทำงานไปด้วยกัน พร้อมกับผู้นำท้องถิ่น ผู้นำท้องที่ อสม. และสมาชิกพรรคประชาธิปัตย์ ที่อยู่เคียงข้าง สนับสนุนการขับเคลื่อนนโยบายของพรรคประชาธิปัตย์ตลอดมา นายชัยชนะ ได้ให้คำมั่นสัญญาว่าจะผลักดันประชาชนผู้สนับสนุนพรรคประชาธิปัตย์ให้เข้าเป็นสมาชิกพรรคเพิ่มขึ้นอีกให้ครบ50,000 คน ในนครศรีธรรมราช ซึ่งมีผลในการเลือกตั้งครั้งต่อไป จะมี ส.ส.ของพรรคประชาธิปัตย์ใน จังหวัดนครศรีธรรมราช ครบทุกเขตเลือกตั้งอย่างแน่นอน -005",https://www.naewna.com/politic/610209,2021_10_20
'หลวงพระบาง'ยกเลิกฉลอง‘ไหลเรือไฟ’ หลังป่วยพุ่งต่อเนื่องแม้'ลาว'ล็อกดาวน์คุมโควิด,20 ตุลาคม 2564 สำนักข่าวซินหัวรายงาน เวียงทอง หัดสะจันห์ ผู้ว่าการแขวงหลวงพระบางทางตอนเหนือของลาว ออกประกาศยกเลิกการเฉลิมฉลองประเพณีออกพรรษาไหลเรือไฟประจำปี ท่ามกลางมาตรการล็อกดาวน์ ขณะยอดผู้ป่วยโรคติดเชื้อไวรัสโคโรนาสายพันธุ์ใหม่ (โควิด-19) ในประเทศเพิ่มขึ้นต่อเนื่อง สำหรับประเพณีออกพรรษาไหลเรือไฟ ประชาชนจะนำโคมไฟมาประดับตกแต่งเมือง ออกเดินขบวนกับเรือพญานาคขนาดใหญ่ ก่อนจะนำเรือและกระทงไปลอยในแม่น้ำโขง เพื่อปัดเป่าโชคร้ายและต้อนรับโชคดี แต่ปีนี้ประชาชนในแขวงหลวงพระบางไม่ได้รับอนุญาตให้ออกจากบ้านเพื่อทำกิจกรรมเหล่านี้ อนึ่ง วันออกพรรษาและประเพณีไหลเรือไฟเป็นกิจกรรมขนาดใหญ่ที่จัดขึ้นในแขวงหลวงพระบางเป็นเวลา 3 วันเป็นประจำทุกปี ซึ่งแตกต่างจากในพื้นที่อื่นๆ ของประเทศ,https://www.naewna.com/inter/610212,2021_10_20
'อ่างทอง'ระทึกน้ำระลอก2เพิ่มสูงขึ้นต่อเนื่อง จุดอันตราย9เมตรอีกครั้ง,"20 ตุลาคม 2564รายงานสถานการณ์น้ำเจ้าพระยาเอ่อล้นตลิ่งในรอบที่ 2น้ำเพิ่มขึ้นเท่าความสูงที่ท่วมครั้งแรกแล้ว และยังคงเพิ่มสูงขึ้นต่อเนื่อง ล่าสุด น้ำจากแม่น้ำเจ้าพระยาที่เอ่อล้นพนังกั้นน้ำ ที่ตำบลจระเข้ร้อง อ.ไชโย จ.อ่างทอง มีระดับเพิ่มสูงขึ้นอย่างต่อเนื่อง หลังจากเขื่อนเจ้าพระยา จ.ชัยนาท ได้มีการระบายน้ำเพิ่มขึ้น ทำให้ผู้ประสบอุทกภัยก่อนหน้านี้ยังได้รับความเดือดร้อนต่อเนื่องต่อไปอีก และกระแสน้ำยังคง เอ่อล้น ไหลผ่านคันกั้นน้ำข้ามถนนทางหลวงชนบท หมายเลข2034สายอ่างทอง-ไชโย ตำบลจระเข้ร้อง อ.ไชโย จ.อ่างทอง ลงสู่คลอง ชัยนาท–อยุธยา อย่างต่อเนื่องมีผลทำให้บางจุดน้ำล้นคันคลองไหลสู่บ้านเรือนและพื้นที่ทำการเกษตรของประชาชน และไหลมุ่งหน้าต่อไปยัง ถนนสายเอเชีย หมู่4ตำบลจระเข้ร้อง รอยต่อคลองบางศาลา หมู่ 2ตำบลชัยฤทธิ์ ผ่านสะพานกลับบริเวณกิโลเมตรที่57ไหลไปยังคลองบางศาลมุ่งหน้า หมู่ 7ตำบลชัยฤทธิ์ ต่อไปยังทุ่นนาในพื้นที่อำเภอมหาราช จังหวัดอยุธยา โดยมีเจ้าหน้าจากกรมชลประทาน เจ้าหน้าที่ทหารจากหน่วยทหารกองพัน ร.31พัน3รอ.จังหวัดลพบุรีร่วมกันกรอกกระสอบทรายและนำมาวางบริเวณริมคลอง ส่วนองค์การบริหารส่วนตำบลตลาดกรวดได้นำรถบรรทุกดิน พร้อมรถแบคโฮมาทำแนวคันดินเพื่อเป็นการป้องกันน้ำไหลเอ่อล้นตลิ่ง ช่วยเหลือบรรเทาภัยให้แก่พี่น้องประชาชนที่ได้รับผลกระทบน้ำเอ่อล้นในรอบ2อย่างเร่งด่วน ด้านสถานการณ์ น้ำเจ้าพระยาไหลผ่านบริเวณหน้าศาลากลางจังอ่างทอง เพิ่มสูงขึ้นอยู่ที่ ระดับ9.26 เมตร จากระดับตลิ่ง10เมตร (จุดอันตรายอยู่ที่9.20ม.) กระแสน้ำไหลผ่าน2,545ลบ.ม/วินาที โดยจังหวัดอ่างทอง มีพื้นที่ประสบภัยทั้งหมดที่ได้รับผลกระทบ รวม5อำเภอ ได้แก่ อำเภอ ป่าโมก อำเภอเมือง อำเภอวิเศษชัยชาญ อำเภอไชโย อำเภอสามโก้ มีประชาชนได้รับความเดือดร้อน จำนวน41ตำบล186หมู่บ้านรวมทั้งสิ้น5,543ครัวเรือน",https://www.naewna.com/local/610226,2021_10_20
เลขาฯรมต.รุดเคลียร์'ลุงลำโพง'ขอร้องให้ปิดเสียงรบกวนเพื่อนบ้าน,เยียวยา!เลขาฯรมว.ยุติธรรม เร่งหาทางออกคดีลุงลำโพงเปิดเสียงคลื่นรบกวนเพื่อนบ้าน เจรจาขอให้หยุดพฤติกรรม ยืนยันให้ทั้งสองฝ่ายได้รับความเป็นธรรมอย่างเท่าเทียมแน่นอน จากกรณีนายวสันต์ (สงวนนามสกุล) อายุ 61 ปี เจ้าของบ้าน กระทำการส่งเสียงดังจนเพื่อนบ้านเกิดความเดือดร้อนและรำคาญโดยเปิดลำโพงด้วยเสียงคลื่นพร้อมกัน 4 ตัวไว้รอบบ้าน กระทั่งชาวบ้านร้องเรียนยุติธรรมจังหวัดสมุทรปราการ ก่อนประสานไปยังว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม เพื่อให้เจ้าหน้าที่เร่งจัดการเรื่องดังกล่าว ขณะที่ตำรวจได้แจ้งข้อกล่าวหาตามหมายจับ คือ ก่อความเดือดร้อนรำคาญ ตามมาตรา 370 ซึ่งเป็นลหุโทษปรับไม่เกิน 1 พันบาท ไปนั้น ล่าสุด วันที่ 19 ตุลาคม 2564 เวลา 13.30 น. ที่สำนักงานยุติธรรมจังหวัดสมุทรปราการ ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม ได้ประชุมร่วมกับหน่วยงานที่เกี่ยวข้อง เพื่อติดตามการดำเนินคดีและเสนอแนวทางการแก้ไขปัญหาของนายวสันต์ ก่อนเดินทางไปยังบ้านพักของเจ้าตัวในซอยเทศบาลบางปู 120 ตำบลบางปูใหม่ อำเภอเมือง จังหวัดสมุทรปราการ เพื่อพูดคุยเจรจาต่อรองให้ปรับเปลี่ยนพฤติกรรม โดยมีนายนนทจิตร เนตรพุกกณะ ผู้อำนวยการสำนักงานคุมประพฤติจังหวัดสมุทรปราการ ปฏิบัติหน้าที่ยุติธรรมจังหวัดสมุทรปราการ นายพงค์พันธ์ ผุดผ่อง พนักงานคุมประพฤติชำนาญการ ปฏิบัติหน้าที่ หัวหน้าฝ่ายอำนวยความยุติธรรมและนิติการ และ พ.ต.ท. สุทธิชน ธงชัยภูมิ รองผู้กำกับการฝ่ายสอบสวนสถานีตำรวจภูธรบางปู ร.ต.อ.คมกฤชต์ ทองอุไร รองสารวัตรสอบสวนสถานีตำรวจภูธรบางปู (พนักงานสอบสวนเจ้าของสำนวนคดี) ร่วมลงพื้นที่ติดตามด้วย ว่าที่ร้อยตรี ธนกฤต เปิดเผยว่า ตนได้เรียนนายสมศักดิ์ เทพสุทิน รัฐมนตรีว่าการกระทรวงยุติธรรมถึงผลกระทบทางเสียงที่ชาวบ้านที่ได้รับแล้ว ทำให้วันนี้ตนต้องมารับฟังปัญหาในพื้นที่เอง ซึ่งที่ผ่านมาสำนักงานยุติธรรมจังหวัดสมุทรปราการ เคยลงพื้นที่ไปพูดคุยกับนายวสันต์ ผู้ก่อเหตุหลายครั้ง และขอร้องให้ชายคนดังกล่าวปิดเสียงรบกวนแต่ก็ไม่เป็นผล โดยหลังจากนี้ตนจะให้สำนักงานยุติธรรมจังหวัดสมุทรปราการ ดูแลต่อในประเด็นดังกล่าวว่ามีข้อเท็จจริงอย่างไร ซึ่งหลังจากที่ได้พูดคุยกับคุณลุง และพูดคุยกับชาวบ้านที่ได้รับผลกระทบ จึงอยากให้กำลังใจถึงผู้ที่เดือดร้อนว่าให้อดทนอีกสักนิด ส่วนในเรื่องของคดีความก็มีการร้องทุกข์กล่าวโทษเอาไว้อยู่แล้ว ในเรื่องของคดีความก็อยู่ในชั้นอัยการที่จะทำเรื่องส่งศาลให้ศาลมีคำสั่ง ส่วนการควบคุมการเปิดเครื่องเสียงให้เบาลงจะให้ตำรวจประสานทางอัยการอีกครั้งหนึ่ง ซึ่งเราได้หารือเรียบร้อยแล้วว่าให้เป็นขั้นตอนทางกฎหมาย อาจจะต้องให้ยุติธรรมจังหวัดประสานสาธารณสุขจังหวัดสมุทรปราการ เพื่อให้เข้ามาดูแลคุณลุงเกี่ยวกับเรื่องของสุขภาพทั่วไปด้วย ผมยืนยันว่าจะพูดคุยเจรจากับทั้งฝ่ายให้เรียบร้อยให้ได้และจะพยายามดูแลคดีดังกล่าวให้ครอบคลุมในทุกมิติเพื่อความเป็นธรรมกับทั้งสองฝ่าย เลขานุการรัฐมนตรีว่าการกระทรวงยุติธรรม ระบุ -001,https://www.naewna.com/local/610225,2021_10_20
จุดเช็คอินใหม่! หนุ่มเปิด 'ไร่ทุ่งฝอยทอง' นทท.แห่เข้าชมกว่า 300 รายต่อวัน,หนุ่มวัย 42 ปี พลิกวิกฤตช่วงโควิค-19 เป็นโอกาส เปิดไร่ทุ่งฝอยทอง 2 ไร่ ริมเชิงเขา ต.เขาคราม อ.เมืองกระบี่ นักท่องเที่ยว แห่เข้าชม วันละ ไม่ต่ำกว่า 300 คน หารายได้เลี้ยงครอบครัว วันที่ 20 ต.ค. 64 บนพื้นที่ ต.เขาคราม อ.เมืองกระบี่ จ.กระบี่ ราว 2 ไร่ เต็มไปด้วยนักท่องเที่ยวทั่วสารทิศหลั่งไหลเข้าชม ไร่ทุ่งฝอยทองซึ่งเป็นจุดเช็คอินแห่งใหม่ เป็นแหล่งท่องเที่ยวกำลังมาแรงช่วงโควิค -19 และกำลังสร้างกระแสทางโซเซียลในจังหวัดกระบี่อยู่ในขณะนี้ นักท่องเที่ยวทยอยเดินทางเข้าชมไร่ทุ่งฝอยทอง ตั้งแต่ 06.00 น. เพื่อต้องการสัมผัสบรรยากาศความสวยงามของดอกฝอยทองในเนื้อที่ประมาณ 2 ไร่เศษบริเวณเชิงเขา ถนนสายบ้านทุ่ง- ในสระ หมู่ที่ 2 ต.เขาคราม อ.เมืองกระบี่ที่มีเนินเล็กๆ สลับพื้นที่ราบ ทอดยาวด้วยดอกฝอยทองที่กำลังออกดอกสลับสีแดงสีเหลืองอย่างสวยงาม สร้างความประทับใจให้แก่นักท่องเที่ยวที่เข้าชม ต่างพากันถ่ายรูปเป็นที่ระลึก โดยทางเจ้าของไร่ได้ทำการตรวจวัดอุณภูมิ มีลงชื่อผู้ที่เข้าเที่ยวชมบริการเจลล้างมือ ให้กับนักท่องเที่ยว เพื่อป้องกันไวรัสโควิด-19 โดยทางไร่ทุ่งฝอยทอง เก็บค่าเข้าชม เด็ก 10 บาท ผู้ใหญ่ 20 บาท สำหรับไร่ทุ่งฝอยทอง จะเป็นสถานที่ท่องเที่ยว ที่ได้รับความนิยมจากนักท่องเที่ยวอีกแห่งหนึ่ง ในวันที่ 1 พ.ย.64นี้ที่เปิดรับนักท่องเที่ยวอย่างเป็นทางการ นายธวัช นนทรี อายุ 42 ปี เจ้าของไร่ทุ่งฝอยทอง กล่าวว่า ได้ปลูกต้นฝอยทอง เพื่อต้องการให้เป็นสถานที่ท่องเที่ยวแห่งใหม่ของจังหวัดกระบี่ โดยเลือกปลูกไม้ดอกที่มีอายุสั้น เพื่อสะดวกต่อการดูแลรักษา ลดต้นทุน ลดค่าใช้จ่าย โดยพลิกวิกฤตให้เป็นโอกาสในช่วงโควิค-19 หารายได้เลี่ยงครอบครัว ใช้เวลา 3 เดือน ดอกฝอยทองก็ออกดอกเต็มพื้นที่ 2 ไร่เศษ เก็บค่าเข้าชมก็ไม่แพง เด็ก 10 บาท ผู้ใหญ่ 20 บาท มีห้องน้ำไว้บริการ ซึ่งในเดือนมกราคม 2565 ดอกฝอยทองก็จะหมดไปตามอายุของไม้ดอกชนิดนี้ ที่ออกดอกเพียง 3 เดือนเท่านั้น โดยในแต่ละวันมีนักท่องเที่ยวเดินทางเข้าชมไม่ต่ำกว่า 300 รายต่อวัน ส่วนวันหยุดเสาร์ -อาทิตย์ 300-500 ราย/ต่อวัน ซึ่งทางไร่ก็ต้องบริหารการเข้าชมเป็นอย่างดีเพื่อป้องกันการแพร่เชื้อโควิค-19 และป้องกันนักท่องเที่ยวเหยียบดอกฝอยทอง หลังจากมีนักท่องเที่ยวเดินทางเข้าชมเป็นจำนวนมากในแต่ละวัน. -008,https://www.naewna.com/likesara/610211,2021_10_20
เตรียมแจ้งข้อหา'ผกก.โจ้'-พวกเพิ่ม! หลังผลไต่สวนยันชัด เหยื่อขาดอากาศหายใจจากถุงดำ,วันที่ 20 ตุลาคม 2564 จากกรณีศาลจังหวัดนครสวรรค์ มีผลการไต่สวนสาเหตุการเสียชีวิตของ นายจิระพงศ์ หรือมาวิน ธนะพัฒน์ อายุ 24 ปี ผู้ต้องหาคดียาเสพติด ที่ถูก พ.ต.อ.ธิติสรรค์ อุทธนผล อดีต ผกก.สภ.เมืองนครสวรรค์ หรือผกก.โจ้ และลูกน้องรวม 7 คน ซ้อมทรมานจนเสียชีวิต ออกมาชัดเจนแล้วว่าเป็นการเสียชีวิต จากสาเหตุขาดอากาศหายใจเนื่องจากถูก พ.ต.อ.ธิติสรรค์ และพวก ร่วมกันใช้ถุงพลาสติกครอบศีรษะเป็นเวลานานมากกว่า 6 นาที ในขณะที่ทำการสืบสวนขยายผลในความผิดเกี่ยวกับยาเสพติดให้โทษ อันเป็นการเสียชีวิตในระหว่างอยู่ในความควบคุมของเจ้าพนักงานซึ่งปฏิบัติราชการตามหน้าที่ ตามที่ได้เคยมีการนำเสนอไปแล้วนั้น ความคืบหน้าล่าสุด พ.ต.อ.เอนก เตาสุภาพ รอง ผบก.ป. กล่าวว่า ผลการไต่สวนดังกล่าวที่ออกมาถือเป็นประโยชน์ต่อรูปคดี ซึ่งหลังจากนี้ทางพนักงานสอบสวนกองปราบปราม จึงเตรียมแจ้งข้อกล่าวหาเพิ่มเติมแก่ พ.ต.อ.ธิติสรรค์ หรือ ผกก.โจ้ และพวก ในข้อหา ตามมาตรา 172 เจ้าพนักงานของรัฐผู้ใดปฏิบัติหรือละเว้นการปฏิบัติอย่างใดในตําแหน่งหรือหน้าที่ หรือใช้อํานาจในตําแหน่งหรือหน้าที่โดยมิชอบ เพื่อให้เกิดความเสียหายแก่ผู้หนึ่งผู้ใด หรือปฏิบัติหรือ ละเว้นการปฏิบัติหน้าที่โดยทุจริต ต้องระวางโทษจําคุกตั้งแต่หนึ่งปีถึงสิบปี หรือปรับตั้งแต่สองหมื่นบาทถึง สองแสนบาท หรือทั้งจําทั้งปรับ ซึ่งขณะนี้อยู่ระหว่างรวบรวมพยานหลักฐาน,https://www.naewna.com/local/610229,2021_10_20
"โควิด'สงขลา'ยังน่าวิตก! ติดเชื้อรายใหม่ 484 ราย ยอดสะสม 41,507 ราย","โควิดสงขลายังน่าวิตก รายใหม่เพิ่ม 484 คน ยอดสะสม 41,507 คน ตรวจATKเชิงรุก ฉีดวัคซีนคลุมเป้าหมายภายในเดือน ต.ค.สนองเป้าหมายลดผู้ติดเชื้อน้อยกว่า 300 คนต่อวัน 20 ต.ค.64 รายงานข่าวจากสำนักงานสาธารณสุข จ.สงขลาเปิดเผยผู้ติดเชื้อจากการตรวจคัดกรองเชิงรุกรายใหม่นพื้นที่ 16 อำเภอของ จ.สงขลา484 คนรวมผู้ติดเชื้อสะสม41,507 คนไม่พบผู้เสียชีวิต รวมเสียชีวิตสะสม172 คนยังนอนรักษาตัวในโรงพยาบาล6,300 กว่าคน รายงานข่าวว่า กลุ่มผู้ติดเชื้อรายใหม่ที่มากที่สุดจากกลุ่มผู้สัมผัสผู้ติดเชื้อในพื้นที่ จากอำเภอเดิมได้แก่ อ.จะนะ หาดใหญ่ สะเดา เมือง เทพา รัตภูมิและ อ.สิงหนครนอกจากนั้นพบในกลุ่มสัมผัสผู้ติดเชื้อเสี่ยงสูงในโรงงาน ร้านค้า บริษัท ตลาดและชุมชน ซึ่งเป็นกลุ่มที่มีผู้ติดเชื้อค่อนข้างเพิ่มขึ้นกลุ่มรอการสอบสวนโรคและผู้มีอาการเข้าเกณฑ์รอสอบสวนโรค นายเจษฏา จิตรัตน์ ผู้ว่าราชการ จ.สงขลาเปิดเผยว่า จ.สงขลา ตั้งเป้าหมายจะต้องลดจำนวนผู้ติดเชื้อรายวันให้เหลือวันละ300 คนจากปกติวันละ400-600 คนลดผู้ป่วยรุนแรง และลดอัตราการเสียชีวิตโดยตั้งเป้าหมายในการกระจายวัคซีนให้เร็วที่สุด มีมาตรการส่วนบุคคลเข้าไปเสริมจากการฉีดวัคซีนและมาตรการในการใช้ชุดตรวจATKเชิงรุก นายเจษฏาฯ เปิดเผยว่า ขณะนี้ได้รับการจัดสรรวัคซีนจากรัฐบาลเพิ่มในพื้นที่ชายแดนใต้กำหนดฉีดให้ครอบคลุมอย่างน้อยร้อยละ70ของประชากรเป้าหมาย1.4 ล้านคนสามารถฉีดวัคซีนเข็มแรกไปได้แล้วเกือบ750,000 คนร้อยละ49.89เน้นมาตรการสร้างการรับรู้ของประชาชนเกี่ยวกับการป้องกันตัวเองที่จะต้องปฏิบัติลอดเวลาด้วย พยายามเพิ่มเตียงในโรงพยาบาลสนาม ทั้งเตียงผู้ป่วยสีแดง สีเหลือง และ สีเขียว เพื่อให้สามารถรับผู้ป่วยกำหนดให้มีCIให้คลอบคลุมทุกอำเภอ และกระจายไปยังชุมชน ควบคู่ไปกับการเน้นการคัดกรองผู้ที่จะเดินทางเข้ามาใน จ.สงขลา โดยเฉพาะจาก 3จังหวัดชายแดนภาคใต้ ซึ่งเป็นพื้นที่ที่มีการแพร่ระบาดสีแดงเข้มเหมือนกันด้วยการเพิ่มความเข้มงวดด่านตรวจคัดกรองโควิดรอยต่อระหว่างจังหวัด ให้ทุกด่านเข้มงวดในการคัดกรองนายเจษฏาฯ กล่าว",https://www.naewna.com/local/610228,2021_10_20
อิสราเอลพบ‘ดาบครูเสด’อายุ 900 ปี ซุกก้นทะเลเมดิเตอร์เรเนียน,20 ตุลาคม 2564 สำนักข่าวต่างประเทศรายงานองค์การโบราณวัตถุอิสราเอล (IAA) รายงานการค้นพบดาบอายุ 900 ปี ที่มีความเก่าแก่ย้อนกลับถึงสมัยครูเสด ในทะเลเมดิเตอร์เรเนียน นอกชายฝั่งเมืองคาร์เมลทางตอนเหนือของประเทศ องค์การฯ ระบุว่านักดำน้ำเป็นผู้ค้นพบดาบโบราณดังกล่าวบนก้นทะเล ท่ามกลางโบราณวัตถุหลายชิ้น เช่น สมอหินและสมอโลหะ และชิ้นส่วนเครื่องปั้นดินเผา ซึ่งถูกคลื่นทะเลและคลื่นใต้น้ำพัดพาทรายที่เคยปกคลุมไว้ออกไป ทั้งนี้ ดาบหายากเล่มนี้เป็นดาบโลหะที่มีใบดาบยาว 1 เมตร ด้ามจับยาว 30 เซนติเมตร และถูกห่อหุ้มด้วยเปลือกหอยและสัตว์ทะเล โดยดาบยังคงมีสภาพสมบูรณ์,https://www.naewna.com/inter/610232,2021_10_20
กรรม‘ไพบูลย์’ลั่นเอาคืน!ฟ้อง‘เสรีพิศุทธ์’หมิ่นประมาททำสังคมเข้าใจผิด,ไพบูลย์ ขอบคุณศาลให้ความกระจ่างต่อสังคม ยันดำเนินการตามกม.พรรคการเมือง เตรียมฟ้องหมิ่นประมาท เสรีพิศุทธ์ เมื่อวันที่ 20 ตุลาคม 2564 นายไพบูลย์ นิติตะวัน ส.ส.บัญชีรายชื่อ พรรคพลังประชารัฐ กล่าวภายหลังจากที่ศาลรัฐธรรมนูญวินิจฉัยคุณสมบัติกรณีเลิกพรรคประชาชนปฏิรูป เป็นไปตามกฎหมาย ว่า ตนขอขอบคุณศาลรัฐธรรมนูญศาลรัฐธรรมนูญที่วินิจฉัยในข้อกฎหมายที่ชัดเจน ทำให้ตนสบายใจขึ้นจากข้อครหาที่หลายฝ่ายกล่าวหา และขอบคุณศาลรัฐธรรมนูญที่ให้ความยุติธรรมและความชัดเจนกับสังคม อย่างไรก็ดีตนยืนยันว่าได้ดำเนินการตามพระราชบัญญัติประกอบรัฐธรรมนูญ (พ.ร.ป.) พรรคการเมือง นายไพบูลย์ กล่าวด้วยว่า ในสัปดาห์หน้า ตนจะยื่นฟ้องต่อศาลอาญา ข้อหาหมิ่นประมาท กับ พล.ต.อ.เสรีพิศุทธ์ เตมียเวส ส.ส.บัญชีรายชื่อ หัวหน้าพรรคเสรีรวมไทย จากการให้สัมภาษณ์ เมื่อวันที่ 19 ต.ค.ที่ผ่านมา ซึ่งตนฟังรายละเอียดแล้วพบว่า มีถ้อยคำที่หมิ่นประมาทตน โดยการฟ้องดังกล่าว เพราะตนไม่ต้องการให้เกิดการให้ข่าวที่บิดเบือน ใส่ความหรือหมิ่นประมาท ทำให้สังคมเข้าใจผิด ส่วนประเด็นที่จะฟ้องอย่างเป็นทางการนั้นจะแจ้งให้ทราบอีกครั้งและตนจะดำเนินการฟ้องคดีกับบุคคลที่กล่าวหา ใส่ร้าย หมิ่นประมาทในลักษณะเดียวกันด้วย แต่ขณะนี้อยู่ระหว่างการตรวจสอบ - 004,https://www.naewna.com/politic/610231,2021_10_20
สองผัวเมียชาวสุรินทร์สุดดีใจเห็น 'พระจันทร์ทรงกลด' เชื่อจะมีโชคลาภก้อนโต,สองผัวเมียชาวจังหวัดสุรินทร์สุดดีใจเห็น พระจันทร์ทรงกลด ขึ้นก่อนออกไปกรีดยาง เชื่อจะมีโชคลาภก้อนโตและสิ่งดีๆ เข้ามา เตรียมเสี่ยงดวงซื้อหวยเลขอายุตนเองและเลขทะเบียนรถ วันที่ 20 ต.ค.64 ผู้สื่อข่าวประจำจังหวัดสุรินทร์ ได้รับการเปิดเผยจากนางสาวรัตนา วงค์ลา ผู้ถ่ายคลิปพระจันทร์ทรงกลด เมื่อคืนวันที่ 19 ต.ค.64 เวลาประมาณ 20.00 น.ที่ผ่านมาว่า เมื่อคืนนี้ตนกับสามีกำลังจะออกจากบ้านเพื่อจะไปกรีดยางที่ไร่ ในขณะที่ตนกำลังเดินขึ้นรถก็ได้ยินเสียงสามีร้องตะโกนบอกว่ามาดูนี้หน่อย ดูพระจันทร์วันนี้ทำไมพระจันทร์สวยงามจังเลยสว่างไสวมากกว่าทุกวัน สามีจึงบอกว่าเห็นอะไรนั้นไหม มีเส้นรอบวงดูแปลกตาดี จึงได้หยิบโทรศัพท์มือถือขึ้นมาถ่ายภาพเก็บเอาไว้ดูเพราะตนกับสามีอายุ 39 ปีแล้วก็ยังไม่เคยเห็นภาพ และปรากฏการณ์แบบนี้เคยเห็นแต่พระอาทิตย์ทรงกรดที่เกิดช่วงกลางวันและก็หาดูยากมากๆ เกิดมาก็เพิ่งเคยเห็นเป็นครั้งแรก หลังจากนั้นจึงเอาภาพที่ถ่ายได้ไปถามผู้เฒ่าผู้แก่และค้นดูในกูเกิ้ล ปรากฏว่าเป็นปรากฏณ์การทางธรรมชาติที่หาดูยาก เพราะปรากฏการณ์แบบนี้ไม่ค่อยเกิดขึ้นบ่อยและน้อยครั้งที่จะได้พบเห็น แต่ในด้านของความเชื่อที่ตนสอบถามพ่อแม่ หรือผู้เฒ่าผู้แก่บอกว่า ดี และจะมีโชคลาภเข้ามาในเร็ววันนี้อย่างแน่นอน ลองเสี่ยงโชคดูไม่แน่จะมีโชคใหญ่ ตนคิดว่าจะลองเอาอายุของตน 39 ปี และทะเบียนรถ 7655 กทม.ไปลองเสี่ยงโชคดูเผื่อจะมีโชคตามคำบอกเล่าของผู้เฒ่าผู้แก่ที่บอกไว้ ด้านข้อมูลทางวิทยาศาสตร์ สำหรับพระจันทร์ทรงกลด เกิดมาจากการสะท้อนของแสงและการหักเหของแสงของพระจันทร์ เมื่อกระทบเข้ากับเกล็ดน้ำแข็งเล็กๆ ของละอองไอน้ำชั้นบนของบรรยากาศ มันจะทำให้เกิดภาพของพระจันทร์ขยายขนาดโตขึ้นซ้อนกันกับดวงจันทร์จริง และมีรังสีของแสงสีรุ้งกระจายอยู่โดยรอบสวยงามมาก ดังนั้น พระจันทร์ทรงกลดจึงเกิดขึ้นในคืนที่ท้องฟ้ามืดสนิทจะทำให้เห็นปรากฏการณ์ของรังสีทรงกลดของพระจันทร์ได้อย่างชัดเจน แตกต่างกับพระอาทิตย์ทรงกลดเพราะถ้าวันใดท้องฟ้าโปร่งใสปราศจากเมฆหมอกหรือละอองไอน้ำแล้วจะไม่เกิดปรากฏการณ์พระอาทิตย์ทรงกลดขึ้นได้เลย - 003,https://www.naewna.com/likesara/610230,2021_10_20
ตกงานฟ้าผ่า! พนักงานกว่า 200 ชีวิตร่ำไห้ โรงงานรองเท้าไฟไหม้ยุติกิจการ,วันที่ 20 ตุลาคม 2564 จากกรณีเหตุเพลิงไหม้อาคารโรงงานผลิตรองเท้าขนาดใหญ่ภายในซอยกิ่งแก้ว 9/1 ต.ราชาเทวะ อ.บางพลี จ.สมุทรปราการ ที่เมื่อคืนนี้ กว่าเจ้าหน้าที่จะระดมรถดับเพลิงฉีดน้ำสกัดไฟไม่ให้ลุกลามต้องใช้เวลาเกือบ 3 ชั่วโมงเต็ม เพราะขณะเกิดเพลิงไหม้มีเสียงระเบิดดังเป็นระยะ ขณะที่ภายในโรงงานมีถังสารเคมีไวไฟอย่างทินเนอร์และถังแก๊สเก็บไว้จำนวนมาก รวมถึงมีรายงานว่ามีเชื้อเพลิงที่เป็นสารเคมีไม่ทราบชนิดรั่วไหล และอาคารเริ่มทรุดตัว ทำให้เจ้าหน้าที่ต้องทำงานแข่งกับเวลา และต้องใช้ความระมัดระวังสูงสุด ภายหลังเกิดเหตุไม่พบผู้บาดเจ็บหรือเสียชีวิต แม้การตรวจสอบเบื้องต้นจะพบว่าเครื่องจักรที่อยู่ในโรงงานเสียหายทั้งหมด นอกจากนี้ความร้อนของเปลวเพลิงยังลุกลามสร้างความเสียหายให้กับโรงงานที่อยู่ใกล้เคียงด้วย ความคืบหน้าล่าสุด เจ้าหน้าที่พิสูจน์หลักฐานได้เดินทางมาเพื่อตรวจสอบที่เกิดเหตุ พร้อมกับกรมควบคุมมลพิษ กรมสวัสดิการคุ้มครองแรงงาน และเจ้าหน้าที่ท้องถิ่น เพื่อหาสาเหตุของเพลิงไหม้ พร้อมกับประเมินความเสียหาย เพียงแต่ยังเข้าไปตรวจสอบไม่ได้มาก เพราะยังมีความร้อนสะสมอยู่ และมีควันลอยอยู่ในบางจุดของโรงงาน นอกจากความเสียหายของโรงงาน ยังมีเรื่องน่าตกใจ เพราะพนักงานกว่า 200 คน ที่ไม่รู้ว่าเมื่อคืนมีเหตุเพลิงไหม้โรงงานเดินทางมาทำงานตามปกติ แต่กลับถูกตัวแทนโรงงานเรียกเข้าไปพบ แล้วบอกว่าเลิกจ้าง ไม่ต้องมาทำงานอีก เพราะโรงงานจะขอปิดกิจการทันที เต็มที่จะให้ได้แค่ค่าจ้างเดือนสุดท้ายเท่านั้น ทำให้พนักงานถึงกับช็อก เพราะส่วนใหญ่ทำงานมานาน 20-30 ปี แต่จู่ๆ กลับถูกเลิกจ้างแบบไม่ทันตั้งตัว หลายคนบอกยังงง ได้แต่กอดคอกันร้องไห้ พร้อมยอมรับไม่รู้จะไปยังไงต่อ จะแยกย้ายกลับบ้านหรือรวมตัวกันเรียกร้อง เพราะเหตุการณ์เกิดขึ้นรวดเร็วจนไม่มีใครทันตั้งตัวแม้แต่คนเดียว ขอบคุณภาพ :สมุทรปราการ press,https://www.naewna.com/local/610241,2021_10_20
'หญิงหน่อย'ลุยน้ำท่วม'อ.กันทรวิชัย' สัญญาช่วยชาวอีสาน'อยู่ดีมีสุข-หายจน-หมดหนี้',"20 ตุลาคม 2564เมื่อเวลา 16.00 น.ที่วัดจันทร์ประดิษฐ์บ้านมะกอกต.ขามเรียงอ.กันทรวิชัยจ.มหาสารคาม คุณหญิงสุดารัตน์ เกยุราพันธุ์ ประธานพรรคไทยสร้างไทยพร้อมด้วยนายพงศกร อรรณนพพร ประธานคณะกรรมการบริหารพื้นที่ นายต่อพงษ์ ไชยสาสน์ฟิลม์รัฐภูมิโตคงทรัพย์รองโฆษกพรรคไทยสร้างไทยและทีมงานพรรคไทยสร้างไทย ลงพื้นที่พบปะและมอบสิ่งของให้กับชาวบ้านมะกอก5หมู่บ้านราษฏรกว่า 500 ครัวเรือน พร้อมเดินลุยน้ำที่ท่วมขังในพื้นที่นานกว่า 1 สัปดาห์น้ำเริ่มส่งกลิ่นเน่าเหม็นโดยบ้านมะกอกเป็นหมู่บ้านใหญ่ที่ต้องกลายเป็นเกาะกลางน้ำภายหลังจากที่แม่น้ำชีเอ่อล้นตลิ่งหลากเข้าท่วมมีน้ำโอบล้อมหมู่บ้านการสัญจรเข้าออกต้องใช้เรือและรถยกสูงเท่านั้น คุญหญิงสุดารัตน์เกยุราพันธุ์ประธานพรรคไทยสร้างไทยกล่าวว่าในการลงพื้นที่ครั้งนี้ต้องการที่จะมาเยี่ยมเยียนพี่น้องผู้ประสบภัยน้ำท่วมพร้อมสอบถามปัญหาและความต้องการของพี่น้องประชาชนมาเป็นกำลังใจให้กับพี่น้องประชาชนซึ่งบางคนถึงกับหลั่งน้ำตาด้วยความดีใจและพร้อมที่จะผลักดันนโยบายให้ผู้สูงอายุสามารถลืมตาอ้าปากได้ไม่เป็นภาระของลูกหลานด้วยบำนาญผู้สูงอายุให้มีรายได้เพียงพอต่อการยังชีพเดือนละ 3,000 บาทเพื่อให้มีชีวิตความเป็นอยู่ที่ดีขึ้นส่วนนโยบายด้านสุขภาพ อสม.ก็จะรับบทเป็นพระเอกนางเอกสร้างสุขภาพที่ดีให้คนแข็งแรงเพิ่มภาระงานให้มากขึ้นเมื่อภาระงานมากขึ้นเงินก็มากขึ้นทำงานอย่างมีศักดิ์ศรีซึ่งครั้งนี้ถือเป็นครั้งสุดท้ายที่ตนจะทำให้พี่น้องชาวอีสานอยู่ดีมีสุขหายจนหมดหนี้มีรายได้ทั้งปี ขณะที่พี่น้องชาวตำบลขามเรียงและตำบลเขวาใหญ่อ.กันทรวิชัยได้ยื่นหนังสือให้กับคุณหญิงสุดารัตน์เพื่อขอให้ผลักดันพนังกั้นแม่น้ำชีของทั้ง 2 ตำบลให้มาบรรจบกันโดยจะของบเงินอุดหนุนเฉพาะกิจสำหรับพัฒนาองค์กรปกครองส่วนท้องถิ่นโดยให้คุณหญิงสุดารัตน์เป็นผู้ประสานผลักดันให้โครงการดังกล่าเกิดขึ้นเพื่อป้องกันและแก้ไขปัญหาน้ำท่วมในเขตพื้นที่ตำบลขามเรียงและตำบลเขวาใหญ่อ.กันทรวิชัยจ.มหาสารคามต่อไป",https://www.naewna.com/politic/610251,2021_10_20
กปปส.เฮลั่น! ศาลอาญาให้ประกันตัว'สนธิญาณ'ระหว่างฎีกาไม่กำหนดเงื่อนไข,20 ต.ค.64 ความคืบหน้าหน้ากรณีศาลอ่านคำพิพากษาศาลอุทธรณ์คดีกบฎ กปปส.โดยแก้โทษสั่งจำคุกนายสนธิญาณ ชื่นฤทัยในธรรม อายุ 59 ปี แกนนำ กปปส.ไม่รอลงอาญา 1 ปี ขัดขวางการเลือกตั้งเขตดุสิต ให้การเป็นประโยชน์ลดเหลือ 8 เดือน ตัดสิทธิเลือกตั้ง 5 ปีข้อหาอื่นยกฟ้อง ส่วนจำเลย 2 - 4 ไม่ปรากฎร่วมก่อเหตุให้ยกฟ้องทุกข้อหาตามศาลชั้นต้น (อ่านข่าวที่เกี่ยวข้อง : อุทธรณ์สั่งคุก'สนธิญาณ' 8 เดือน คดีกบฏ กปปส. ยกฟ้อง'อ.สมบัติ-อ.เสรี-สกลธี') ต่อมาญาติของนายสนธิญาณ จำเลยที่ 1ได้ยื่นคำร้องพร้อมหลักทรัพย์เป็นเช็คเงินสด ขอปล่อยชั่วคราวระหว่างฎีกา ล่าสุดศาลพิจารณาแล้วมีคำสั่งอนุญาตให้นายสนธิญาณประกันตัวโดย โดยตีราคาประกัน 6 แสนบาท และไม่ได้กำหนดเงื่อนไขใดๆ ภายหลังได้ประกันตัว นายสนธิญาณ กล่าวให้สัมภาษณ์สั้นๆ ว่า ศาลพิจารณาตัดสินคดีไปตามขั้นตอนพยานหลักฐานก็ไม่ได้รู้สึกอะไร ก็สู้คดีกันไป เพราะว่าศาลชั้นต้นยกฟ้อง ศาลอุทธรณ์ท่านมีหลักฐานแบบนี้แต่ก็ยังมีขั้นตอนในชั้นศาลฎีกาต่อไป ผู้สื่อข่าวถามว่า หลังจากนี้คุณสนธิญาณมีแนวทางการต่อสู้คดีอย่างไรบ้าง นายสนธิญาณ กล่าวว่า เราให้การปฏิเสธมาโดยตลอดอยู่แล้ว ถือเป็นพยานหลักฐานที่จะต้องสู้คดีไป หลังจากนี้ก็จะนำคำพิพากษาศาลชั้นต้น คำพิพากษาศาลอุทธรณ์มาศึกษาเปรียบเทียบ ซึ่งก็มีทีมกฎหมายที่จะดำเนินการเรื่องนี้อยู่แล้ว -001,https://www.naewna.com/politic/610206,2021_10_20
เปิดชีวิตรักต่างวัย'จี๊ด สุนทร' หลังคบหากับภรรยาอายุห่าง 21 ปี เผยเหตุรอดตายมานับครั้งไม่ถ้วน!,นักร้องนำยุค90 จี๊ด สุนทร ที่วันนี้จะเปิดเปิดชีวิตรักกับแฟนสาวที่อายุห่างกัน 21 ปี ไม่รู้ว่ากินเด็กแล้วจะเป็นอมตะจริงหรือเปล่า พร้อมเล่าเส้นทางในวงการเพลงที่ยาวนานกว่าครึ่งทศวรรษ แถมเจ้าตัวยังบอกอีกว่าเคยเกือบตายเพราะขับรถหลับใน ผ่านทางรายการ คุยแซ่บShow ทางช่อง วัน31 ที่มีพีเค ปิยะวัฒน์ และบูม สุภาพร เป็นพิธีกรดำเนินรายการ พี่คบกับภรรยาที่อายุห่างกัน 21 ปี? จี๊ด : จริงครับ คือวันนั้นเป็นวันธรรมดาที่เดินสวนกัน ปี29 ผมไปทำงานโทรทัศน์และวิทยุ เป็นพิธีกร ผู้ประกาศข่าว แล้ว จั๊กจั่น เขาก็เป็นผู้ประกาศรายการ พอคุยกันก็ถูกคอ แล้วครอบครัวของน้องเขาชอบทำบุญมาก เคยอุทิศที่ดินสร้างวัดตั้ง 2 วัด แม่ผมก็เป็นคนทำบุญเก่ง ผมก็เลยมองว่าหรือว่าเราสนับสนุนกันได้ วันนั้นผมเปลี่ยนมาทำเรื่องธุรกิจเต็มตัว แล้วเจอเขาในวันที่ผมไม่มีแฟนเขาก็ไม่มีแฟน แล้วตอนนั้นปิ้งกันยังไง ใครจีบใคร? จี๊ด : คือผมจีบเขา ผมบอกเขาว่าน้องเก่ง น่ารักมากเลย ผมเป็นบริษัทที่ปั้นนักร้อง แล้วน้องเขาเป็นพีอาร์มืออาชีพเลย เขาก็เลยเป็นผู้จัดการฝ่ายประชาสัมพันธ์ให้ผม แล้วที่ช่องก็ทำงานด้วยกัน บริษัทก็ทำงานด้วยกัน ทีนี้ผมทำงานหลายๆ เรื่อง แล้วล้มเหลว ปัญหา อุปสรรคเยอะ แล้วผมก็เดินทางไปต่างประเทศ แล้วก็ค้นพบตัวเองว่าชีวิตตั้งแต่วันนี้เป็นต้นไปจะอยู่ในมือใคร แล้วผมก็รู้ว่าคนที่เรียกว่าศีลเสมอกัน เจอกันแล้วผมรู้สึกว่ามันใช่ เคมีมันถูกกันก็เลยโอเค ตอนทำงานที่บริษัทเราไม่เคยมองเขา แต่พอไปไกลๆ แล้วเรารู้สึกว่าคนนี้ดี แล้วผมพยายามทำให้เขาชอบผม ซึ่งเขาไม่ค่อยชอบหรอก ทำยังไง? จี๊ด : บอกว่าไปนั่งเครื่องบินกับพี่ไหม คือผมเป็นนักบินด้วย ผมไปขับเครื่องบินส่วนตัว เวลาผมบินก็มีครู ผมนั่งซ้าย ครูนั่งขวา ข้างหลังมี 2 ที่ว่างอยู่ ผมก็เลยชวนเขาว่าไปเที่ยวไหม เขาบอกว่านั่งได้เหรอ แต่เขาก็ไป เสร็จแล้วผมก็บอกว่าครูๆ น้องจั๊กจั่นเขาอยากเป็นนักบิน ครูก็บอกว่ามาเรียนสิ มาบ่อยๆ สรุปคือผมพาเขาไปบินเรื่อยๆ เขาไม่รู้ว่าพี่เป็นนักร้องเหรอ? จี๊ด : เขารู้แต่ว่าเขาไม่เคยฟังผม เขาดูแต่โดเรม่อน คือเราเป็นคนที่ใส่ใจเรื่องทำงานมาก ไม่ค่อยใส่ใจเรื่องโรแมนติกกับเขาเลย นอกจากสนับสนุนเขา ก็ถามเขาว่าเขาต้องการอะไรในชีวิต อะไรที่เขาต้องการผมก็ตอบแทนให้เขาอย่างดี เขาบอกเขาชอบเที่ยว ผมก็พาเขาไปเที่ยวต่างประเทศก็สนุกดี ถ้าเขาดูอยู่อยากบอกอะไรเขา? จี๊ด : ผมขอบคุณเขามากๆ ในช่วง 30 ปีที่ผ่านมา ผมจะไม่มีวิถีชีวิตและร่างกาย จิตวิญญาณที่ดีขนาดนี้ถ้าผมไม่ได้สุภาพสตรีท่านนี้ดูแลผมทุกอย่าง ทำให้ผมกลายเป็นคนนี้ที่ยังมีปัจจุบันที่ยังสนุกสนาน เข้มแข็ง ยังอ่อนเยาว์ได้ แม้ว่าอายุจริงจะไปไกลแล้ว อยู่ด้วยกันมา 30 ปี มีปัญหาไหมในเรื่องแตกต่างของอายุ 21 ปี? จี๊ด : มันโชคดีของผมที่ผมมีประสบการณ์ พอเรามีครอบครัวใหม่เราไม่อยากสูญเสีย เราไม่อยากเฮิร์ตและไม่อยากให้เขาเฮิร์ต ผมรู้ว่าต้องทำยังไง ผมก็เลยเย็นแล้วสรุปว่ายอมแล้วปัญหาไม่มี พี่รักทุกอย่างในความเป็นจั๊กจั่น แต่พี่ไม่รักที่เพื่อนเขาเรียกพี่ว่าลุง? จี๊ด : ไม่ได้เลย คือตอนคบกันแรกๆ ผมทรุดโทรมมาก ผมทำงานทั้งการเมือง ขับเครื่องบินเล่น แล้วกลางวันประกาศข่าว มันเหลือเวลาน้อยมากเลย ตอนเช้าผมต้องส่งลูกด้วย ผมก็โทรมและมึน พูดช้าเลย แล้วพอไปไหนกับเขา เพื่อนๆ เขาบอกว่าพ่อเหรอ ตอนนั้นพี่จี๊ดทำยังไง? จี๊ด : อันนี้ยังไม่อันตรายเท่าไหร่ ผมรู้สึกว่ายังเป็นธรรมชาติอยู่ แต่เพื่อนผม ที่รุ่นเดียวกัน พอเขานั่งทานข้าวหรือกินเหล้าอยู่ที่ไหน ผมไปเจอเขาก็ถามว่าลูกสาวเหรอ เรารู้สึกว่าไม่ดีเลย ผมเลยกลับมามองตัวเองว่าผมควรปรับ เปลี่ยนอย่างไร ผมก็พัฒนาตัวเอง ผมก็เลยลดน้ำหนัก ด้วยการลดไขมัน มันต้องเพิ่มอะไรแล้วต้องลดอะไร แล้วมันต้องทำยังไง ผมก็เลยได้วิชานั้นมา อ่อ...ร่างกายของเรา 60 เปอร์เซ็นต์มันเป็นเรื่องของอวัยะภายใน 20 เปอร์เซ็นต์เป็นเรื่องของการย่อยอาหาร หรืออีก 20 เปอร์เซ็นต์ ไม่เกิน 30 เปอร์เซ็นต์ เป็นเรื่องกิจกรรม สุดท้ายแล้วผมไปเน้นเรื่องอาหาร คุณจั่นเป็นโค้ชให้ผม เรื่องของความรักการที่ผู้หญิงคนนึงจะเริ่มต้นกับคนที่มีครอบครัวแล้ว พี่จั่นเขาได้พูดถึง แล้วทางภรรยาเก่าเขาว่าไงบว่า? จี๊ด : ไอเดียผมคือวันที่ผมต้องการจะมีชีวิตที่ดีเนี่ย ผมคิดถึงใจเขา เขามีครอบครัว มีการศึกษาที่ดี เขาจบปริญญาโทนิด้า แล้วเขามาดูแลผม อะไรที่ผมถ่ายเท ถ่ายทอดผมให้ทั้งชีวิตเลย แล้วอะไรที่เป็นความสุขของเขาผมก็จะทำให้เต็มที่ แล้ววิธีการที่จะทำยังไงให้คนสองคนผนึกกำลังกันได้ คือการที่เราทำด้วยกัน มีเป้าหมายเดียวกัน เป้าหมายเขาต้องการอะไรในชีวิต เราก็จะทำด้วยกัน แล้วมีเป้าหมายเดียวกัน ผูกชีวิตเรากับเป้าหมายเราเข้าด้วยกัน เป้าหมายงาน เป้าหมายชีวิตทำด้วยกัน มันก็เลยกลายเป็นความสุข อันนี้พี่หมายถึงตัวพี่กับคุณจั่น? จี๊ด : ใช่ แต่ที่อยากรู้คือภรรยาเก่าโอเคกับคุณจั๊กจั่นไหม? จี๊ด : ผมใช้เวลาอยู่พอสมควรที่จะให้ลูกสาว ลูกชาย ยอมรับในตัวคุณจั๊กจั่น แล้วลูกสาวกับลูกชายผมก็เข้าได้ แล้ววันนึงเป็นวันพ่อ 5 ธันวาคม ผมก็เรียกลูกมากินข้าว แล้วก็ถามว่าพี่จั่นเขาดีกับหนูไหม แล้วมีอะไรที่หนูคิดว่าไม่เหมาะสมไหม เขาดีกับพ่อ พ่อต้องมีคนดูแลนะลูก แม่หนูก็ดีที่สุดแล้วละ แต่ตอนนี้พ่อต้องมีคนดูแล หนูคิดว่าพี่้จั่นเขาเป็นยังไง โอเคนิ เขาก็ดีกับพ่อ ดีกับหนู งั้นพ่อขออนุญาตที่จะบอกหนูว่าพ่อต้องให้เกียรติเขา พ่อจะแต่งงานกับเขา หนูจะว่าไง ลูกก็อึ้งไป...โอเคนิ ผมคุยกับลูกวันที่ 5 ธันวาคม วันที่ 12 มกราคม ผมแต่งงาน แล้วเมียพี่เขารู้จักกันไหม? จี๊ด : เขารู้ เขาก็โอเค จริงเหรอพี่ที่พี่เป็นคนชอบหลับใน? จี๊ด : ผมนอนไม่พอ ผมเลิกไนท์คลับตี 2 บางทีกว่าจะเลิกไปกินข้าวต้ม ไปนู่น นี่นั่น แล้วกว่าจะถึงบ้านต3 ตี5.30 น.ผมตื่นไปส่งลูก ผมก็เลยรู้สึกว่าผมไม่ได้นอน ทันใดนั้นเองผมก็หลับง่าย ขับรถไปก็ตบหน้า ดึงผม ก็ตื่นขึ้่นมาหน่อย บางทีข้างหลังก็มีบีบแตร หนักสุดที่หลับในอุบัติเหตุที่เกิดขึ้นคืออะไร? จี๊ด : เพื่อนผมก็ขำตลอด แล้วบอกว่าวันนึงต้องเจอ แล้ววันนึงผมก็ไปประตูน้ำตลาดโต้รุ่ง ซื้อของอะไรต่างๆ มาเรียบร้อย เพื่อนบอกให้มานั่ง ผมก็ไม่นั่งบอกจะกลับบ้าน พรุ่งนี้มีซ้อม ปรากฏว่าเข้าโค้งตรงหน้ารามคำแหง เข้าโค้งแล้วไม่คืน เสยเสาไฟฟ้าที่อยู่เกาะกลางถนน รถไปเกาะเสาไฟ แล้วเสาไฟก็ตกลงมาที่หน้ารถยนต์ ผมรีบลงจากรถ เสร็จแล้วไปยืนอยู่แล้วรู้สึกว่าจะทำยังไงดี แต่ว่ามันก็ผ่านมาได้ปลอดภัย แล้วที่จะเสยกับสิบล้อ? จี๊ด : ผมขับรถมาตอนดึกๆ สักตี3 พอถึงสี่แยกวังหิน พอจะเลี้ยวบ้านอยู่ในเสนา พอจะเลี้ยวเข้ามันก็ไม่ถึงขนาดที่รู้ตัวนะก็ขับๆ มาสะลึมสะลือ คางเกือบไปโดนพวงมาลัย ผมรู้สึกว่าคางเจ็บ แต่ใครเหยียบเบรกอะ ถ้าผมเลยแยกนั้นไปโดยไม่เหยียบเบรก ผมไม่เป็นสุนทรวันนี้ ไปแล้ว นี่คือสิ่งศักดิ์สิทธิ์ และนี่คือสิ่งที่ทำให้ผมรู้สึกว่าผมมั่นคงในความดี ผมทำบุญ ผมตั้งใจ ทำความสำเร็จใดๆ ผมรู้สึกว่าผมต้องทำให้มากขึ้นเพื่อความสำเร็จที่ไปหล่อเลี้ยง ไปอุ้มชู ไปช่วยคนให้มากขึ้น พี่รอดชีวิตจากหลับในมาตลอด แล้วก็รอดชีวิตโดนยิงกลางคอนเสิร์ต? จี๊ด : ยุคนั้นเดินทางไปเล่นที่จังหวัดนึง เสร็จแล้วผมก็ร้องเพลง ก็มีคนขอเพลง สุรพล หน่อย โค้ง.45 กระบอกปืนมันด้ามยาว ผมร้องเพลงอยู่ก็หยุดไม่ได้ ก็หันไปมองเพื่อนข้างหลัง แล้วก็เหมือนนัดกันก็ร้องเพลง 16 ปี แห่งความหลัง พอร้องเสร็จปุ๊บเขาก็เก็บปืนไป ผมก็เลยรอดชีวิต เคยร่วมงานกับอ๊อด คีรีบูน ในนามวง THE PALACE? จี๊ด : ผมรู้ข่าวเมื่อวันวานนี้ แล้วผมไปร่วมงานกับเขาเมื่อคืน แล้วผมรู้สึกเสียดายเขามากเลย ตอนนั้นที่อยู่วง THE PALACE เขามีโรงเรียนสอนดนตรี เขาก็เลยไม่มีเวลามาเข้างานกับ THE PALACE เพราะว่าเราไปเล่นทั่วประเทศ เขาไม่มีคิว กลายเป็นว่าเขาติดงงานของเขา ก็เสียดายมากครับก็ขอให้เราได้แสดงความรู้สึกในวันนี้ว่าคนไทยทุกคน แล้วก็ศิลปินทุกท่านเลย รวมทั้งพี่่จี๊ดและTHE PALACE เรารู้สึกว่าน้องได้ทำสิ่งที่ดีงามมาตลอดชีวิต สร้างกุศลแล้วก็บุญบารมีมามากๆ เขาเป็นคนที่ดีมากๆ ในทุกสถานะเลย ดังนั้นวันนี้อ๊อด จะอยู่ในหัวใจของพวกเรา และพี่ๆ THE PALACE ตลอดไปครับ ติดตามชมคำสัมภาษณ์แบบเต็มๆ ได้ในรายการ คุยแซ่บShow ทุกวันจันทร์-วันศุกร์ เวลา13.05-14.05 น. ทางช่อง one31 Facebook Page : คุยแซ่บShow รับชมย้อนหลังได้ที่,https://www.naewna.com/entertain/610254,2021_10_20
สุดทึ่ง! พบ 'ต้นกระท่อม' อายุ 40 ปี สูง 30 เมตร ใน จ.สงขลา ชาวบ้านเชื่อเป็นยา,20 ต.ค.64 ที่สวนของผู้ใหญ่บ้าน หรือ นายสมเดช หวังแอ อายุ 57 ปี หมู่ 3 ต.นาหมอศรี อ.นาทวี พบมีต้นพืชกระท่อมอายุ 40 ปี สูง 30 เมตร นับว่าเป็นต้นพืชกระท่อมที่สูงที่สุดเท่าที่เคยพบเห็นมา โดยที่บริเวณโค่นต้นจะมีการนำเอาสังกะสีมาล้อมรอบไม่ให้ผู้คนเข้าไปแอบขโมยใบกระท่อม ในยุคที่ยังไม่ปลดล็อค และสมัยก่อนชาวบ้านได้ขอร้องไม่ให้เจ้าหน้าที่เข้าไปตัดโค่นต้นพืชกระท่อมต้นนี้ เนื่องจากเป็นสมุนไพร นายสมเดช กล่าวว่า ต้นที่เห็นอยู่ที่บริเวณหลังบ้านต้นนี้ ขอแนะนำว่าเป็นต้นกระท่อม มีอายุประมาณ 40 ปี ต้องขอขอบคุณผู้ที่เกี่ยวข้องทุกท่านที่ปลดล็อคกระท่อม เพราะเป็นยาสมุนไพรชนิดหนึ่งที่พี่น้องชาวเกษตรกรเราใช้กินหรือรับประทานอยู่ทุกวัน 1.แก้โรคเบาหวาน ความดัน แล้วก็โรคเกี่ยวกับไขข้อต่างๆ ต้นนี้แต่ก่อนมีทางเจ้าหน้าที่ให้มาโค่น แต่ว่าบรรพบุรุษ ค้อว่าพ่อ ปู่ย่า ตายาย ได้มีโรคประจำตัวคือความดันโลหิตและก็โรคเบาหวาน ก็ได้ขออนุญาตจากเจ้าหน้าที่ว่า ขอได้ไหม เว้นไว้สักต้นหนึ่งเพื่อเป็นยาสมุนไพรให้กับพี่น้องประชาชนที่อยู่ในละแวดนี้ พูดอย่างนี้เจ้าหน้าที่ก็เห็นด้วยก็เลยเว้นไว้ ก็ต้องขอขอบคุณผู้ที่ปลดล็อคคือ สส.ท่านหนึ่ง ของพรรคภูมิใจไทย ที่มาทำประชาคมที่ทุ่งแหลโมเดล เมื่อครั้งก่อนก็ประสบผลสำเร็จปลดล็อคกระท่อม และต้นนี้ก็เป็นต้นยที่ใหญ่ที่สุดของบริเวณนี้. -008,https://www.naewna.com/likesara/610227,2021_10_20
'ชัยวัฒน์'อดีตผวจ.ปทุมฯ รวยอู้ฟู่ 147 ล้าน มีที่ดิน-พระเครื่อง-พระบูชา-ทองคำเพียบ,"'ผู้ว่าชัยวัฒน์ อดีตผวจ.ปทุมฯ ไม่ธรรมดา รวย 147 ล้าน ที่ดินกทม.-โคราช-เลย พรึ่บ พระเครื่อง-พระบูชา เพียบ ทองคำแท่ง นน. 40 บาท สะสมภาพเขียน-ภาพพิมพ์-เฟอร์นิเจอร์โบราณ วันที่ 20 ตุลาคม 2564 สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) เปิดเผยบัญชีรายการแสดงทรัพย์สินและหนี้สินของ นายชัยวัฒน์ ชื่นโกสุม รองปลัดกระทรวงมหาดไทย กรณียื่นทุก 3 ปีตลอดเวลาที่ยังดำรงตำแหน่งเป็นเจ้าหน้าที่รัฐ เมื่อ 22 ก.ค.64 ขณะดำรงตำแหน่งผู้ว่าฯปทุมธานี โดยนายชัยวัฒน์ แจ้งว่า ตนเอง นางกุลทรัพย์ ชื่นโกสุม คู่สมรส และบุตรที่ยังไม่บรรลุนิติภาวะ มีทรัพย์สินรวมทั้งสิ้น 147,204,877 บาท เป็นทรัพย์สินของนายชัยวัฒน์ 38,977,937 บาท เป็นทรัพย์สินของนางกุลทรัพย์ 108,215,197 บาท เป็นทรัพย์สินของบุตรที่ยังไม่บรรลุนิติภาวะ 11,742 บาท นายชัยวัฒน์ แจ้งว่า มีหนี้สินทั้งสิ้น 4,495,097 บาท ซึ่งเป็นหนี้สินจากเงินกู้ธนาคารและสถาบันการเงินอื่น ทั้งนี้ ทรัพย์สินส่วนใหญ่เป็นที่ดินของผู้ยื่นและคู่สมรส จำนวน 24 รายการ มูลค่ารวมกัน 64,175,850 บาท ที่ดินส่วนใหญ่อยู่ในหลายเขตของ กทม. หลายอำเภอใน จ.นครราชสีมา และ จ.เลย เงินลงทุนของผู้ยื่นและคู่สมรส มูลค่ารวมกัน 27,490,800 บาท เงินฝากของผู้ยื่น คู่สมรส และบุตรที่ยังไม่บรรลุนิติภาวะ มูลค่ารวมกัน 16,859,613 บาท โรงเรือนและสิ่งปลูกสร้างของผู้ยื่นและคู่สมรส จำนวน 12 ราย มูลค่ารวมกัน 20,978,532 บาท อาทิ ทาวน์เฮาส์ที่ อ.เมือง จ.นครราชสีมา บ้านพักเดี่ยวที่ อ.มวกเหล็ก จ.สระบุรี อาคารชุด เขตห้วยขวาง กทม. สิทธิและสัมปทานของผู้ยื่นและคู่สมรส มูลค่ารวมกัน 7,447,079 บาท ยานพาหนะในชื่อของคู่สมรส 1,800,000 บาท ขณะที่รายการทรัพย์สินอื่นของผู้ยื่นและคู่สมรส จำนวน 15 รายการ มูลค่ารวมกัน 12,473,000 บาท ประกอบด้วย พระเครื่อง 61 องค์ พระบูชา 61 องค์ ภาพเขียนและภาพพิมพ์ 15 ชิ้น เฟอร์นิเจอร์โบราณ 39 ชิ้น ทองคำแท่ง น้ำหนัก 40 บาท ทองรูปพรรณและพระเลี่ยมทอง 13 ชิ้น สร้อยคอ 28 เส้น สร้อยข้อมือและกำไล 29 เส้น นาฬิกา 3 เรือน จี้เพชร 5 ชิ้น แหวน 25 วง ต่างหู 8 คู่ ชุดทองคำ 1 บาท",https://www.naewna.com/politic/610268,2021_10_20
ป.ป.ช.เปิดเซฟ ‘พล.ต.อ.มนู เมฆหมอก’ อู้ฟู่ 95 ล้าน ไร้หนี้ มีบ้านพัก-คอนโดหรูมูลค่า 17 ล้าน,"ป.ป.ช. เปิดทรัพย์สิน พล.ต.อ.มนู เมฆหมอก อู้ฟู่ 95 ล้าน ไร้หนี้ มีสร้อยคอทองคำ 70 เส้น ปืน 6 กะบอก วันที่ 20 ตุลาคม 2564สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) ได้เปิดเผยบัญชีรายการแสดงทรัพย์สินและหนี้สินของ พล.ต.อ.มนู เมฆหมอก รองผู้บัญชาการตำรวจแห่งชาติ กรณียื่นทุกสามปีตลอดเวลาที่ยังดำรงตำแหน่งเป็นเจ้าหน้าที่รัฐ เมื่อวันที่ 22 ก.ค.64 ขณะดำรงตำแหน่งกรรมการบริษัท ท่าอากาศยานไทย จำกัด (มหาชน) โดย พล.ต.อ.มนู แจ้งว่า ตนเอง นางรัตนา เมฆหมอก คู่สมรส และบุตรที่ยังไม่บรรลุนิติภาวะ มีทรัพย์สินรวมทั้งสิ้น 95,880,257 บาท ไม่มีหนี้สิน เป็นทรัพย์สินของ พล.ต.อ.มนู 30,656,570 บาท เป็นของนางรัตนา 64,145,719 บาท และเป็นของบุตรที่ยังไม่บรรลุนิติภาวะ 1,077,967 บาท โดยทรัพย์สินส่วนใหญ่เป็นเงินลงทุนของผู้ยื่นและคู่สมรส มูลค่ารวมกัน 43,591,484 บาท อาทิ สหกรณ์ออมทรัพย์ตำรวจแห่งชาติ 4,167,150 บาท, สหกรณ์ออมทรัพย์ตำรวจสอบสวนกลาง – สันติบาล – พิสูจน์หลักฐานตำรวจ จำกัด 2,400,300 บาท, เงินลงทุนใน บริษัท เอ็ม ที ลิฟวิง จำกัด, เงินลงทุนในบริษัท ปรีชา กรุ๊ป จำกัด (มหาชน) ที่ดินของของผู้ยื่นและคู่สมรส จำนวน 11 รายการ มูลค่ารวมกัน 21,112,150 บาท ที่ดินส่วนใหญ่อยู่ที่ อ.ชะอำ จ.เพชรบุรี เงินฝากของผู้ยื่นและคู่สมรส มูลค่ารวมกัน 10,001,874 บาท โรงเรือนและสิ่งปลูกสร้างของคู่สมรส จำนวน 4 รายการ ประกอบด้วย บ้านพักซอยลาดพร้าว 1 ตึกเดี่ยว 3 ชั้น ที่แขวงจอมพล เขตจตุจักร กทม. ห้องชุดที่เอ็กซ์คลูซีพ เพลส เขตจตุจักร และห้องชุดที่เซ็นทรัลคอนโด เขตจตุจักร มูลค่า 16,994,890 บาท ยานพาหนะของผู้ยื่น 300,000 บาท ขณะที่รายการทรัพย์สินอื่นของผู้ยื่นและคู่สมรส แจ้งไว้ 12 รายการ มูลค่ารวมกัน 2,801,890 บาท ได้แก่ สร้อยคอทองคำ 70 เส้น สร้อยข้อมือทองคำ 5 เส้น พระเลี่ยมทอง 75 องค์ แหวนทองคำ 9 วง อาวุธปืน 6 กระบอก นาฬิกาข้อมือ 19 เรือน และกำไลทองคำ 19 คู่ และต่างหู 1 คู่",https://www.naewna.com/politic/610267,2021_10_20
ประมวลภาพ'บิ๊กตู่'ลุยน้ำท่วมสิงห์บุรี ประกาศลั่นยิ่งมีปัญหายิ่งมีกำลังใจ,"'บิ๊กตู่'ลั่นยิ่งมีปัญหายิ่งมีกำลังใจ ติงสื่อคิดไปเองโยงลงพื้นที่ชน'บิ๊กป้อม'โยงการเมือง แจงเดินตามไม่ทัน'บิ๊กตู่'ย้ำเดินหน้าโครงการแก้ปัญหาน้ำขนาดใหญ่แก้ทั้งระบบ เผยเร่งระบายน้ำเจ้าพระยา เชื่อไม่ล้นพนังกั้นน้ำ เมื่อวันที่ 20 ต.ค.64 ที่วิทยาลัยเทคนิคสิงห์บุรี พล.อ.ประยุทธ์ จันทร์โอชา นายกรัฐมนตรีและ รมว.กลาโหม กล่าวตอบคำถามกรณีขณะนี้เจอทั้งสถานการณ์โควิดน้ำท่วม และปัญหาอื่นๆ ยังมั่นใจที่จะนำพาและแก้ปัญหาประเทศหรือไม่ โดยพล.อ.ประยุทธ์ กล่าวด้วยน้ำเสียงขึงขัง ว่า ยิ่งมีปัญหา ผมยิ่งมีกำลังใจ จากประชาชนจากข้าราชการที่ร่วมมือกับตน เมื่อถามถึงกรณีที่วันนี้แยกลงพื้นที่ วันเดียวกับพล.อ.ประวิตร วงษ์สุวรรณ รองนายกรัฐมนตรีและหัวหน้าพรรคพลังประชารัฐนั้น พล.อ.ประยุทธ์ ย้อนถามว่า แล้วทำไม มันเป็นยังไง จังหวัดเดียวหรือเปล่า คุณไปพูดกันเอง จะไปพร้อมกันก็ได้ แต่ท่านเดินพร้อมผมไม่ได้ เข้าใจหรือเปล่า เธอเดินตามฉันทันไหม เมื่อถามว่า เป็นเวลาที่ประชาชนต้องตั้งมั่น ตั้งสติไปพร้อมรัฐบาลหรือไม่ พล.อ.ประยุทธ์ กล่าวว่า แน่นนอน ต้องร่วมมือกันให้มาก อยากได้อะไรต้องร่วมมือ นายกฯ พร้อมให้ทุกอย่าง ถ้าร่วมมือกันไปได้ทุกเรื่อง เวลา 15.50 น. นายกฯเป็นประธานเปิดโครงการ ส่งสุขภาพดีให้คนไทย #จากใจไปรษณีย์ไทย Delivers Wellnessโดยพล.อ.ประยุทธ์ กล่าวตอนหนึ่งว่า วันนี้เดินทางมาจ.สิงห์บุรี เพื่อตรวจเยี่ยมและให้กำลังใจประชาชน พร้อมช่วยเหลือและฟื้นฟูความเดือดร้อนประชาชน ซึ่งได้พบปะในหลายจุดเพื่อติดตามการแก้ปัญหาอุกทกภัย โดยเฉพาะพื้นที่นอกคันกั้นน้ำ ทั้งนี้โครงการส่งสุขภาพดีให้คนไทย #จากใจไปรษณีย์ไทย Delivers Wellnessนี้ถือเป็นโครงการสำคัญ เพื่ออำนวยความสะดวกประชาชนให้เข้าถึง ระบบสาธารณสุข โดยเฉพาะในช่วงสถานการณ์โควิด สถานการณ์น้ำท่วม หรือพื้นที่ทุรกันดารห่างไกล นายกรัฐมนตรี กล่าวอีกว่า วันนี้ประเทศไทยต้องเดินหน้าไปด้วยเทคโนโลยีดิจิทัล ที่สำคัญคือการทำโครงสร้างพื้นฐาน และโลจิสติกส์การขนส่ง วันนี้ประเทศมีโครงสร้างพื้นฐาน 5G ที่มีการพัฒนาแจกจายยา เรื่องการเกษตร ด้วยเทคโนโลยี 5G สมาร์ทฟาร์มเมอร์ ทั้งต้นทางกลางทางและปลายทาง ซึ่งต่างจากต่างประเทศที่ไม่ใช้แรกงานมากนัก พร้อมกับยอมรับว่าประเทศไทยมีปัญหาเรื่องเกษตรกรมีรายได้น้อย รัฐบาลจำเป็นจะต้องส่งเสริม ทั้งการเปลี่ยนแปลง ดูแล จะทำยังไงให้ใช้พื้นที่ให้น้อยลงและใช้ได้ผลผลิตมากขึ้นและมีประสิทธิภาพ รัฐบาลต้องทำทุกอย่าง ต้องใช้เวลาอีกระยะหนึ่ง พล.อ.ประยุทธ์ กล่าวอีกว่า ทั้งนี้ปัจจุบันเราอยู่กับการเปลี่ยนแปลงในทุกๆด้าน เทคโนโลยีดิจิทัลเอามาประยุกต์ใช้ให้เกิดประโยชน์และกว้างขวางมากยิ่งขึ้น วันนี้มีการพัฒนาใช้ 5G ทั้งการจ่ายเงิน ทั้งโครงการคนละครึ่ง ต้องการให้ประชาชนเข้าถึงและครอบคลุมบริการภาครัฐให้ได้มากที่สุด ขอให้ใจรัฐบาลสักนิด รัฐบาลเจอปัญหาสถานการณ์โควิด ซึ่งไม่เคยเกิดขึ้นมาก่อนบนโลกใบนี้ และเป็นโอกาสที่จะพัฒนาสาธารณสุขได้ดีในอันดับแรกๆ พล.อ.ประยุทธ์ กล่าวว่า วันนี้สถานการณ์ค่อยๆดีขึ้นตามลำดับ ปัญหาน้ำท่วมอุทกภัย ปัญหาราคาน้ำมันซึ่ งเป็นปัญหาระดับโลก ต้องเข้าใจตรงนี้เหมือนกัน และ รัฐบาลพยายามเต็มที่ ให้ประชาชนเดือดร้อนให้น้อยที่สุด พร้อมกับมองว่าจะต้องก้าวให้ไวกล้าให้เร็วก็ไม่ทันโลก โครงสร้างไปรษณีย์ไทยมีทุกพื้นที่ ต้องไปดูว่าในพื้นที่รับผิดชอบของแต่ละส่วน จะสามารถทำได้อะไรอย่างไร วันนี้มีการนำระบบดิจิทัลเข้ามาใช้กับกระทรวงสาธารณสุขซึ่งได้ให้นโยบายกับรัฐมนตรีแล้ว เป็นรัฐบาลต้องดูแลทุกพื้นที่ วันนี้ทุกหน่วยงานมาคุยกันหมด ทุกอย่างเป็นสิ่งที่เราทำงานแบบบูรณาการร่วมกัน พล.อ.ประยุทธ์ กล่าวว่า ขอขอบคุณและชื่นชมทุกหน่วยงานที่มีการลงพื้นที่จริง ลดภาระและเวลา ทำให้การขนส่งของประเทศนั้นก้าวหน้า แล้วรัฐบาลนี้ทำต่อทางระบบ 4G /5G การวางโครงสร้างพื้นฐาน จะทำทุกอย่างให้สารต่อไปสู่อนาคตให้เป็นพื้นฐานให้ได้ใช้ประโยชน์ต้องก้าวทันโลก เราต้องปรับและเปลี่ยน โดยเฉพาะโรคระบาดโควิด ไม่ใช่โลกเหมือนที่เราเคยอยู่มาชั่วนาตาปี ทุกกระทรวงจะทำงานบูรณาการร่วมกันโดยมีนายกรัฐมนตรีเป็นผู้ดูแล ขอให้สิงห์บุรีปลอดภัยพ้นปัญหาน้ำท่วมให้เร็วที่สุดจากนั้นนายกรัฐมนตรีได้ทดลองส่งยาผ่านโดรนและชาวบ้านก็ส่งมะม่วงกลับมาขอบคุณนายกรัฐมนตรี ทั้งนี้ พล.อ.ประยุทธ์ กล่าวภายหลังเสร็จสิ้นภารกิจการลงพื้นที่ตรวจติดตามสถานการณ์น้ำและเยี่ยมผู้ประสบอุทกภัยจ.สิงห์บุรี ว่า วันนี้ต้องการมีการเตรียมความพร้อม ทั้งพื้นที่ในพนังกั้นน้ำ และนอกพนังกั้นน้ำ ซึ่งทราบดีอยู่แล้ว ว่าไม่สามารถไปเบรกรน้ำได้ เว้นแต่ในพื้นที่พนังกั้นน้ำถ้าเกินระดับก็ต้องล้นอยู่ดี แต่วันนี้การระบายน้ำ แม่น้ำเจ้าพระยาอยู่ที่ 2,700 ลบ.ม. ที่ระบายลงสู่ทะเล ดังนั้นเชื่อว่ายังไม่ล้นพนังกั้นน้ำ แต่พื้นที่ข้างนอกเดือดร้อนพอสมควรเหมือนที่จ.สิงห์บุรี ซึ่งจากที่ถามประชาชนก็ระบุว่า เคยท่วมมาแล้วและวันนี้เข้าใจสถานการณ์ว่าท่วมเพราะอะไร เนื่องจากมีพายุเข้ามา 2 ลูก สิ่งเหล่านี้ต้องสร้างการเรียนรู้ ว่าจะอยู่กับน้ำได้อย่างไร โดยเฉพาะประเทศไทยในพื้นที่ลุ่มต่ำ ซึ่งย้ำว่าต้องมีการเตรียมการไว้ทั้งหมด พล.อ.ประยุทธ์ กล่าวอีกว่า ทั้งนี้ปัญหาประเทศไทยมีอีกจำนวนมาก แต่ต้องไปดูว่ารัฐบาลทำอะไรไปแล้วบ้างจะบอกว่า ทุกอย่างต้อง 100 เปอร์เซ็นต์ มันต้องใช้เวลาทั้งนั้น ถ้ามองแต่จุดที่มีปัญหาก็จะมีแต่ปัญหา แต่ต่อไปต้องแก้ได้ พร้อมมีการกักเก็บน้ำในหน้าแล้ง ย้ำว่า วันนี้มาเป็นกำลังใจให้กับข้าราชการและเจ้าหน้าที่ พลเรือน ตำรวจ และทหารที่ทุกคนเหน็ดเหนื่อย ขณะเดียวกัน ขอให้ทุกคนระมัดระวังอันตรายจากสัตว์ร้าย ที่อาจจะหนีน้ำได้ พร้อมกันนี้ ได้ย้ำเตือนผู้ว่าราชการจังหวัดและนายอำเภอ และท้องถิ่น ให้รวมพลังและช่วยเหลือประชาชนให้ได้ ขอขอบคุณในกำลังใจของชาวสิงห์บุรี ชาวบางระจันเข้มแข็งอยู่แล้ว นายกฯ กล่าวถึงการกำชับให้สร้างพนังกั้นน้ำเพิ่มว่า มีงบประมาณอยู่แล้ว จำนวน 450 ล้านบาทในพื้นที่จังหวัดสิงห์บุรี เพื่อเป็นการกันพื้นที่เศรษฐกิจ ไม่ให้ได้รับผลกระทบด้วย ส่วนที่เคยประกาศเดินหน้าโครงการแก้ไขปัญหาน้ำขนาดใหญ่นั้น คำว่าขนาดใหญ่คือ ระบบที่ต้องสมบูรณ์ ทั้งระบบการระบายน้ำ ประตูน้ำ ซึ่งที่ผ่านมาไม่ค่อยมี และทำเพียงแต่เรื่องขุดลอกคูคลอง แต่วันนี้ต้องทำอีกหลายสิบประตูน้ำ โดยต้องใช้งบประมาณพอสมควร ซึ่งเป็นการบริหารจัดการทั้งระบบ -001",https://www.naewna.com/politic/610252,2021_10_20
ผอ.แขวงการทางอุดรฯ แจงแล้ว! ทำไมฟุตบาทงอก พร้อมแก้ไขทันที,20ต.ค.64 ผู้สื่อข่าวรายงานความคืบหน้ากรณีที่ โซเซียลถ่ายภาพถนนสายมิตรภาพหมายเลข2หน้าวัดป่าศรัทธาธรรม ต.โนนสูง อ.เมือง จ.อุดรธานี เป็นช่องจราจรด้านซ้ายมีฟุตบาทลักษณะเป็นสามเหลี่ยมโผล่ออกมาถึงค่อนถนนเป็นฟุตบาทงอก จนผู้ใช้รถใช้ถนนต้องระวัง โดยชาวบ้านพากันแสดงความคิดเห็น งงเป็นอย่างมาก ใครทำถนน ถึงได้ทำฟุตบาทโผล่ออกมาเยอะขนาดนี้ บางคนก็บอกว่า น่าจะฟุตบาทยื่นเอาไว้ลดความเร็วหรือไม่ อ่านข่าวที่เกี่ยวข้องที่นี่ :คนอุดรเป็นงง! ขับรถผ่านโนนสูงพบฟุตบาทโผล่มาเกือบครึ่งถนนเบรกไม่ทันหัวทิ่มแน่ ล่าสุด นายอเนก สุวรรณภูเต ผอ.แขวงการทางหลวงอุดรธานี ที่ 1 เปิดเผยว่า ขณะนี้ทราบข่าวเรื่องที่ชาวบ้านร้องเรียนผ่านทางโซเชียลแล้ว และช่วงบ่ายวันนี้ทางเราได้ปรึกษาหาลือกันถึงปัญหา และจะลงพื้นที่ตรวจสอบและชี้แจงผ่านสื่อมวลชน ให้ชาวบ้านได้รับทราบในวันพรุ่งนี้ (21 ต.ค.64) เวลา10.30น.เพราะบริเวณดังกล่าวเป็นจุดเชื่อมกันระหว่างเส้นทางวันเวย์ หรือรถสามารถวิ่งได้ทางเดียว และเส้นทาง 2 ช่องจราจร อย่างไรก็ตามพรุ่งนี้ทางเราได้ประสานฝ่ายวิศวกรรมฯ ลงพื้นที่ชี้แจงจุดที่ชาวบ้านร้องเรียน เพื่อให้เห็นภาพที่ชัดเจน พร้อมจะแก้ไข และจะติดตั้งสัญญาณการจราจรต่างๆเพิ่ม ทั้งนี้เพื่อความปลอดภัยของพี่น้องประชาชน ผู้ใช้รถใช้ถนนได้อย่างปลอดภัย.-008,https://www.naewna.com/likesara/610278,2021_10_20
‘พรีเมียร์ลีก’เผยนักฟุตบอลเกือบ70% ฉีดวัคซีนครบโดสแล้ว,20 ตุลาคม 2564 สำนักข่าวต่างประเทศรายงานพรีเมียร์ลีก อังกฤษ (English Premier League) ยืนยันว่านักกีฬาของลีกได้รับวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ครบโดสแล้วร้อยละ 68 พรีเมียร์ลีกฯ ระบุว่าลีกดำเนินการเก็บข้อมูลอัตราการฉีดวัคซีนของสโมสรฟุตบอลทั้ง 20 แห่ง ทุกสัปดาห์ พรีเมียร์ลีกฯ สามารถยืนยันในวันนี้ว่านักกีฬาของลีกร้อยละ 81 ได้รับวัคซีนป้องกันโรคโควิด-19 อย่างน้อยหนึ่งโดส ขณะที่อีกร้อยละ 68 ได้รับวัคซีนครบโดสแล้ว พรีเมียร์ลีกฯ กล่าวในแถลงการณ์ ทั้งนี้ รายงานของสื่อสหราชอาณาจักรระบุว่า มีสโมสรเพียง 7 แห่ง ในพรีเมียร์ลีกฯ เท่านั้นที่มีนักกีฬาได้รับวัคซีนครบโดสมากกว่าร้อยละ 50 โดยที่ผ่านมาพรีเมียร์ลีกฯ ได้สนับสนุนให้นักกีฬาฟุตบอลและเจ้าหน้าที่สโมสรฉีดวัคซีนอย่างแข็งขัน,https://www.naewna.com/sport/610274,2021_10_20
'บิ๊กโจ๊ก'ลุยคดีขโมยรังนก จับได้แล้ว 16 ราย ประกาศลากคอคนบงการมาให้ได้,"บิ๊กโจ๊กเดินหน้าลุยคดีขโมยรังนกตามจับผู้ต้องหาได้แล้ว 17 ราย เหลืออีก1 ยังหลบหนี ประกาศลั่นต้องจับกุมคนบงการขโมยรังนกให้ได้ และจะไม่ให้มีการขโมยรังนกในจังหวัดพัทลุงอีกต่อไป เมื่อเวลา 15.30 น.วันที่ 20ต.ค.64ที่สำนักงานตำรวจภูธรภาค 9ต.ฉลุงอ.หาดใหญ่จ.สงขลา พล.ต.ท.สุรเชษฐ์ หักพาล ผู้ช่วย ผบ.ตร. พร้อมด้วย พล.ต.ท.นันทเดช ย้อยนวล ผบช.ภ.9,พล.ต.ต.กฤษฎา แก้วจันดี รอง ผบช.ภ.9.,พล.ต.ต.ตานิตย์ รามดิษฐ์ ผบก.ภ.จว.พัทลุงร่วมแถลงข่าวความคืบหน้ากรณีบริษัท สยามเนสท์ 2022 จำกัด ซึ่งเป็นเจ้าของสัมปทานรังนกอีแอ่นบริเวณ หมู่เกาะสี่เกาะห้า อ.ปากพะยูน จ.พัทลุง ร้องเรียนว่าหลังจากเข้ารับมอบพื้นที่สัมปทานเก็บรังนกเมื่อต้นเดือนกันยายน 2564 แล้วพบว่ามีการลักลอบเข้าไปเก็บรังนกบริเวณดังกล่าว ทำให้ลูกนกตายจำนวนมากสร้างความเสียหายต่อบริษัทผู้รับสัมปทาน เป็นจำนวนเงินมูลค่าหลายพันล้านบาท โดยภายหลังการสืบสวนสอบสวนจนทราบข้อมูลเครือข่ายขโมยรังนกทั้งหมด และได้ส่งสำนวนขออนุมัติหมายจับผู้ร่วมกระบวนการทั้งหมด 17 คน ซึ่งศาลจังหวัดพัทลุงได้อนุมัติหมายแล้วทั้งหมด ซึ่งแบ่งเป็นกลุ่มผู้เก็บรังนก 6 ราย แรก ได้แก่นายสมพงศ์ พูลแก้วนายวีระ ล่ำไล่นายประชนภัย ล่ำไล่นายอรุณ (อดีต อส.รุณ) ธรรมศรีในข้อหาร่วมกันเก็บรังนกที่มีอยู่ตามธรรมชาติบนเกาะหรือในที่สาธารณสมบัติของแผ่นดินโดยไม่ได้รับสัมปทานจากคณะกรรมการ,ร่วมกันเข้าไปกระทำการใดๆ บนเกาะ หรือในที่สาธารณสมบัติของแผ่นดิน ที่มีรังนกอยู่ตามธรรมชาติ อันเป็นหรืออาจเป็นอันตรายแก่นกอีแอ่น ไข่ของนกอีแอ่น หรือรังนก หรืออาจเป็นเหตุให้นกอีแอ่นละที่อยู่อาศัยไปจากเกาะหรือที่สาธารณสมบัติแผ่นดินดังกล่าว (ตาม พ.ร.บ.รังนกอีแอ่น พ.ศ.2540 มาตรา 14 วรรคหนึ่ง,25,28 ),ร่วมกัน เก็บ ทำอันตราย หรือมีไว้ในครอบครองซึ่งรังของสัตว์ป่าคุ้มครอง,ล่าสัตว์ป่า หรือเก็บ หรือทำอันตรายแก่รังของสัตว์ป่านั้น ในพื้นที่ที่รัฐมนตรีประกาศเป็นเขตห้ามล่าสัตว์ป่า (ตาม พ.ร.บ.สงวนและคุ้มครองสัตว์ป่า พ.ศ.2562 มาตรา 14 วรรคสอง,67 (1) ส่วนอีกสองรายเป็นเจ้าหน้าที่ของรัฐ คือนายนุภูล ย้อยแสงนายสวัสดิ์ เพิ่มเดชข้อหาเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ เพื่อให้เกิดความเสียหายแก่ผู้หนึ่งผู้ใด หรือปฏิบัติหรือละเว้น การปฏิบัติหน้าที่โดยทุจริต,เป็นเจ้าพนักงาน สมาชิกสภานิติบัญญัติแห่งรัฐ สมาชิกสภาจังหวัด หรือสมาชิกสภาเทศบาล เรียก รับ หรือยอมจะรับทรัพย์สิน หรือประโยชน์อื่นใดสำหรับตนเองหรือผู้อื่นโดยมิชอบ เพื่อกระทำการหรือไม่กระทำการอย่างใดในตำแหน่งไม่ว่าการนั้นจะชอบหรือมิชอบด้วยหน้าที่ (ตาม ป.อาญา มาตรา 149 และ 157 ) ซึ่งทั้ง 6 รายเจ้าหน้าที่สามารถจับกุมตัวเอาไว้ได้ทั้งหมดแล้ว ส่วนอีก 11 คนนั้น เป็นจากการสืบสวนสอบสวนจนทราบตัวคนร้าย อีกจำนวนทั้งสิ้น 11 ราย จนมีพยานหลักฐานเพียงพอที่จะดำเนินคดีผู้กระทำความผิด โดยขออนุมัติศาลจังหวัดพัทลุง ออกหมายจับผู้ต้องหาในชุดที่สองซึ่งศาลจังหวัดพัทลุงได้อนุมัติหมายจับแล้ว ได้แก่1.นายศราวุธ ชูชื่น อายุ 57 ปี 2.นายนิคม จาริยะ อาย 54 ปี 3.นายประวิทย์ ชูเกื้อ อายุ 60 ปี 4.นายประจวบ หีตฤทธิ์ อายุ 50 ปี 5.นายประจิม หีตฤทธิ์ อายุ 52 ปี6.นายหร่อหมาน ไหลหมัด อายุ 51 ปี 7.นายทัศกร รอดรวยรื่น อายุ 28 ปี8.นายสนธยา หีตฤทธิ์ อายุ 28 ปี 9.นายจินกร อัจฉราทิพย์ อายุ 46 ปี10.นายร่อหาม หลับสะ อายุ 46 ปี 11.นายนายสุธรรม ขุนล่ำ อายุ 48ปี รวมคนร้ายทั้งหมด 17 รายซึ่งเจ้าหน้าที่ สามารถติดตามจับกุมมาได้แล้ว 16รายเหลือเพียงนายสุธรรมขุนล่ำที่ยังหลบหนี ส่วนสาเหตุที่ทำให้มีการสืบสวนสอบคดีขโมยรังนกนั้นสืบเนื่องเมื่อช่วงเดือนสิงหาคม เจ้าหน้าที่ชุดสืบสวนภาค 9 ได้จับกุม น.ส.วรัญศยา หรือ อินทร์ จองนุ้ย อายุ 25 ปี น.ส.อัจฉรา หรือเฟิร์น ทองสม อายุ 21 ปีในข้อหาร่วมกันมีไว้ในครอบครองซึ่งรังนกอันตนรู้ว่าได้มาโดยการฝ่าฝืนการเก็บรังนกที่มีอยู่ตามธรรมชาติบนเกาะหรือในที่สาธารณสมบัติของแผ่นดินโดยไม่ได้รับสัมปทานจากคณะกรรมการ (ตาม พ.ร.บ.รังนกอีแอ่น พ.ศ.2540 มาตรา (14,26,31)ซึ่งผู้ต้องหาทั้งสองคนได้มีการโพสขายรังนกในโซเชียว และบริษัทเจ้าของสัมปทานได้มีการเข้าร้องเรียน ต่อเจ้าหน้าที่ตำรวจจนสามารถจับกุมคนร้ายทั้งสองคนได้ และเป็นที่มาของการตรวจสอบรังนกในหมู่เกาะของจังหัวดพัทลุงทั้งหมด พล.ต.ท.สุรเชษฐ์ กล่าวว่า คดีนี้มีการสอบยานไปกว่า 200 ปากรวมทั้งหลักฐานทางนิติวิทยาศาสตร์ ทั้งหมดที่เก็บได้ไม่ว่าจะเป็นถ้ำในเรือในรังนกหรืออื่น ๆ จนสามารถจับกุมคนร้ายได้และจะต้องสืบสวนไปให้ถึงตัวบงการและผู้ร่วมการกระบวนการทั้งหมด และยังมีเตรียมขออนุมัติศาล ข้อหมายเพิ่มเติมอีกด้วยยืนยันว่า คดีนี้จะต้องทำอย่างตรงไปตรงมาและยืนยันว่าจะกวาดล้างกระบวนการขโมยรังนกได้ทั้งหมดและยืนยันอีกว่าจะไม่มีการขโมยรังนกในพื้นที่จังหวัดพัทลุงอีกต่อไป -001",https://www.naewna.com/local/610282,2021_10_20
กทม.ลงดาบสั่งปิดร้านอาหาร 2 แห่ง ฝ่าฝืนกฎหมายให้ลูกค้าดื่มสุราในร้าน,วันที่ 20 ตุลาคม 2564 นายขจิต ชัชวานิชย์ ปลัดกรุงเทพมหานคร เปิดเผยว่า กรุงเทพมหานคร โดยสำนักอนามัย สำนักเทศกิจ 50 สำนักงานเขต ร่วมกับเจ้าหน้าที่ตำรวจ สน.ท้องที่และหน่วยงานที่เกี่ยวข้อง จัดชุดบูรณาการลงพื้นที่ตรวจสอบและกำกับการปฏิบัติตามมาตรการเฝ้าระวัง ป้องกันและควบคุมการแพร่ระบาดของโรคติดเชื้อไวรัสโคโรนา 2019 (COVID-19) ในห้างสรรพสินค้า ศูนย์การค้า และคอมมูนิตี้มอลล์ พร้อมทั้งเน้นย้ำมาตรการความปลอดภัยสำหรับองค์กร (Covid free setting) เพื่อป้องกันการแพร่ระบาดของโรคโควิด-19 อย่างต่อเนื่อง รวมทั้งได้จัดประชุมสร้างความรู้ความเข้าใจที่ถูกต้องให้แก่หน่วยงานที่เกี่ยวข้อง โดยข้อมูลการลงพื้นที่ตรวจสอบ 15-17 ต.ค. 64 จากสถานประกอบการที่ทำการตรวจสอบจำนวน 247 แห่ง มี 244 แห่ง ที่ปฏิบัติตามมาตรการฯ ครบถ้วน และพบว่ามีการฝ่าฝืน ไม่ปฏิบัติตามมาตรการฯ ประกอบด้วย 1. การควบคุมจำนวนผู้ใช้บริการไม่ให้แออัด (ความหนาแน่นอย่างน้อย 1 คน ต่อ 4 ตารางเมตร) หรือพิจารณากำหนดมาตรการลดเวลาในการใช้บริการให้สั้นลงเท่าที่จำเป็น โดยถือหลักหลีกเลี่ยงการติดต่อสัมผัสระหว่างกัน 2. ให้เว้นระยะนั่งหรือยืนห่างกันอย่างน้อย 1 เมตร รวมจำนวน 3 แห่ง ในพื้นที่เขตจตุจักร เขตบึงกุ่ม และเขตวัฒนา นอกจากนี้ จากการตรวจสอบพบว่ามีสถานประกอบการฝ่าฝืนประกาศกรุงเทพมหานคร เรื่อง สั่งปิดสถานที่เป็นการชั่วคราว (ฉบับที่ 44) ลงวันที่ 15 ต.ค. 64 ข้อ 1.5 โดยตรวจพบว่ามีการบริโภคสุราหรือเครื่องดื่มที่มีแอลกอฮอล์ให้แก่ผู้รับบริการ จึงได้ออกคำสั่งปิดสถานที่เป็นการชั่วคราวในพื้นที่เขตปทุมวันและคลองเตย จำนวน 2 แห่ง ดังนี้ วันที่ 16 ต.ค. 64 ร้านอาหารในอาคารโคเรียทาวน์ เขตคลองเตย มีการจำหน่ายเครื่องดื่มที่มีแอลกอฮอล์ในร้าน เจ้าหน้าที่ตำรวจ สน.ลุมพินีได้เข้าตรวจสอบพบการกระทำผิดกรณีฝ่าฝืนประกาศกรุงเทพมหานคร เรื่อง สั่งปิดสถานที่เป็นการชั่วคราว ฉบับที่ 44 พร้อมได้ดำเนินการตามอำนาจหน้าที่ของเจ้าพนักงานควบคุมโรคตาม พรบ.ควบคุมโรคติดต่อ พ.ศ. 2558 และสั่งปิดสถานประกอบการดังกล่าว 7 วัน ระหว่างวันที่ 16 – 22 ต.ค. 64 ตาม พรบ.โรคติดต่อ พ.ศ.2558 โดยสำนักงานเขตคลองเตยได้ตรวจสอบการประกอบกิจการดังกล่าวได้รับอนุญาตจัดตั้งสถานที่จำหน่ายอาหาร ตาม พรบ.การสาธารณสุข พ.ศ. 2535 พร้อมนี้ สำนักงานเขตคลองเตยได้จัดกำลังเจ้าหน้าที่ตรวจสอบและเฝ้าระวังร้านดังกล่าวมิให้มีการกระทำผิดกรณีดังกล่าวอีก ทั้งนี้กรณีการฝ่าฝืนดังกล่าวถือเป็นความผิดตามมาตรา 52 แห่ง พรบ.โรคติดต่อ พ.ศ. 2558 ต้องระวางโทษจำคุกไม่เกินหนึ่งปี หรือปรับไม่เกินหนึ่งแสนบาท หรือทั้งจำทั้งปรับ วันที่ 18 ต.ค.64 ร้านอาหารแห่งหนึ่งในศูนย์การค้า ถนนพระราม 1 เขตปทุมวัน สถานีตำรวจนครบาลปทุมวัน ตรวจสอบพบว่ามีการฝ่าฝืนบริโภคสุราภายในร้าน จึงได้จับกุมผู้กระทำความผิด ร่วมกันมั่วสุมในลักษณะที่เสี่ยงต่อการแพร่โรคในสถานที่แออัด ณ ที่ใด ๆ ทั่วราชอาณาจักร ตามประกาศหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับความมั่นคง เรื่อง ห้ามชุมชุม กระทำกิจกรรม การมั่วสุม ซึ่งก่อให้เกิดการแพร่ระบาดของโรคโคโรนา 2019 (โควิด- 19) ฉบับที่ 11 ลงวันที่ 30 กันยายน 2564 อยู่ระหว่างส่งฟ้องศาลสำนักงานเขตปทุมวันได้ตรวจสอบแล้วร้านดังกล่าวพบว่าประกอบการโดยไม่ได้รับอนุญาต จึงห้ามประกอบกิจการจนกว่าจะได้รับอนุญาตจากเจ้าพนักงานท้องถิ่น ตาม พรบ.การสาธารณสุข และสั่งปิดสถานประกอบการดังกล่าว 14 วัน ระหว่างวันที่ 19 ต.ค.64 - 1 พ.ย.64 ตาม พรบ.โรคติดต่อ พ.ศ.2558 ทั้งนี้กรุงเทพมหานครได้ดำเนินการประชาสัมพันธ์ สร้างความเข้าให้ผู้ประกอบการ พนักงาน ผู้ให้บริการ ผู้รับบริการ และ ประชาชน เกี่ยวกับการปฏิบัติตามมาตรการในข้อกำหนดของทางราชการเพื่อป้องกันควบคุมโรคอย่างเคร่งครัด เพื่อยับยั้งการแพร่ระบาดของโควิด -19 อาทิ การปฏิบัติตามมาตรการการเว้นระยะห่างระหว่างกัน หลีกเลี่ยงการสัมผัสกับผู้อื่น ให้สวมหน้ากากผ้า หรือหน้ากากอนามัยตลอดเวลา การจัดให้มีจุดบริการเจลล้างมืออย่างทั่วถึงเพียงพอ และจัดให้มีเครื่องมือสำหรับตรวจวัดอุณหภูมิร่างกายก่อนเข้า - ออกสถานที่ อย่างไรก็ตาม หากประชาชนพบว่ามี กิจกรรม/กิจการ ใด ที่ไม่ปฏิบัติตามมาตรการเฝ้าระวัง ป้องกันและควบคุมการแพร่ระบาดของโรคติดเชื้อไวรัสโคโรนา 2019 (COVID-19) รวมถึงการจัดกิจกรรม หรือรวมตัวทำกิจกรรมที่สุ่มเสี่ยงต่อการแพร่ระบาดโควิด-19 ในสถานที่ต่าง ๆ หรือสถานที่ที่เป็นแหล่งมั่วสุมหรือการรวมตัวเล่นการพนันในพื้นที่ สามารถแจ้งข้อมูลได้ที่สายด่วน กทม. 1555 หรือสายด่วนโควิด 50 เขต ซึ่งนอกจากการรับแจ้งเรื่องขอเข้าสู่ระบบการรักษาผู้ติดเชื้อโควิด-19 ได้ตลอด 24 ชั่วโมงแล้ว ยังได้เพิ่มภารกิจการรับแจ้งเรื่องร้องทุกข์อื่น ๆ ที่เกี่ยวกับโควิด-19 ด้วย ทั้งนี้เพื่อป้องกันไม่ให้มีการกระทำผิดกฎหมายในพื้นที่และเป็นไปตามมาตรการป้องกันการแพร่ระบาดของโควิด-19 ที่กำหนดอย่างเคร่งครัด,https://www.naewna.com/local/610286,2021_10_20
‘สมชัย’ชี้คดี‘ไพบูลย์’สร้างบรรทัดฐานใหม่ ซัดถูกหลักนิติแต่พินาศทางรัฐศาสตร์,20 ตุลาคม 2564นายสมชัย ศรีสุทธิยากร อดีตกรรมการการเลือกตั้ง (กกต.) โพสต์ข้อความผ่านเฟซบุ๊กระบุว่า... ถูกหลักนิติ แต่พังพินาศทางรัฐศาสตร์ คำวินิจฉัยของศาลรัฐธรรมนูญ เป็นคำวินิจฉัยที่ตรงไปตรงมาทางข้อกฎหมาย เพราะ หนึ่ง หากกรรมการบริหารพรรคอยากจะมีมติยุบพรรค เพราะเขาไม่อยากบริหารต่อก็ย่อมทำได้ สอง เมื่อสมาชิกพรรคคนหนึ่งที่เป็น ส.ส. เมื่อพรรคถูกยุบ เขาก็มีสิทธิหาพรรคใหม่อยู่เพื่อคงสภาพเป็น ส.ส. เขาหาได้ใน 3 วันก็ไม่แปลก เพราะ กม. ให้เวลาถึง 60 วัน ตีความทุกอย่างตรงตามข้อกฎหมาย ไม่มีสิ่งใดผิดเพี้ยน แต่ในทางรัฐศาสตร์ ประตูแห่งเล่ห์กลของการหลีกเลี่ยง กม. ที่ห้ามควบรวมพรรคในระหว่างอายุของสภาผู้แทนราษฎรได้ถูกเปิดโดยศาลรัฐธรรมนูญแล้ว จากนี้ พรรคใหญ่ สามารถควบรวมพรรคเล็ก โดยใช้มติ กรรมการบริหารพรรคเล็ก ส่วนพรรคเล็กจะมาด้วยเสน่หา หรือ อามิสสินจ้างนั้นไม่ทราบ แต่นี่คือทางออกใหม่ที่สวยงาม ไม่ต้องลงมติไล่แถมยังไปได้เป็นกลุ่มก้อน เป็นบรรทัดฐานใหม่อีกเรื่องสำหรับการเมืองไทย ขอบคุณมากครับท่าน,https://www.naewna.com/politic/610285,2021_10_20
อดีตพระเอก'เติ้ล-ธนพล'นอนคุกคืนแรก เผยรู้ตัวล่วงหน้าทำใจไว้แล้ว,อธิบดีกรมราชทัณฑ์เผยเติ้ล-ธนพลทำใจได้นอนคุกคืนแรกไม่เครียด เผยควบคุมห้องกักโรคสวอปทุก 7 วัน วันที่ 20 ต.ค. 64 น.ส.สมสกุล แอลเฟรด ผู้บัญชาการเรือนจำกลางฉะเชิงเทรา เปิดเผยภายหลังการรับตัวนายธนพล นิ่มทัยสุขหรือเติ้ล นักแสดงดัง มาควบคุมที่เรือนจำ หลังศาลฎีกามีคำพิพากษาให้จำคุก โดยไม่รอลงอาญา กรณีลักลอบต่อไฟฟ้าใช้ภายในคาร์แคร์ มังค์กี้ ว่า ภายหลังรับตัวผู้ต้องขัง เรือนจำได้ทำการซักประวัติ พิมพ์ลายนิ้วมือ และตรวจร่ายกายผู้ต้องขัง เบื้องต้นพบว่า นายธนพลมีโรคประจำตัว แต่ไม่น่าวิตกกังวล เพราะได้นำยารักษาโรคมาด้วย และเรือนจำก็มีแพทย์และพยาบาลประจำหากมีอาการรุนแรงก็สามารถรักษาได้ ขณะที่นายธนพลเองก็ทำใจกับเรื่องดังกล่าวไว้ระยะหนึ่งแล้ว เมื่อเข้ามาอยู่ภายในก็ไม่ได้มีความเครียด หรือวิตกใดๆ ทั้งนี้ สำหรับนายธนพล ถูกควบคุมที่ห้องกักโรค มีวงจรปิด 24 ชั่วโมง และจะทำการตรวจหาเชื้อโควิดด้วยวิธีสวอปทุกๆ 7 วัน จำนวน 3 ครั้ง ตามมาตรการป้องกันโรคโควิดของกระทรวงสาธา รณสุข จากนั้นจะกักตัวเพิ่มอีกเพื่อให้เกิดความมั่นใจว่าจะไม่มีเชื้อเล็ดลอดเข้าสู่ภายในเรือนจำ (อ่านข่าวที่เกี่ยวข้อง :ฎีกายืนคุก 1 ปี'เติ้ล ธนพล'อดีตพระเอกดัง ไม่รอลงอาญาคดีลักไฟหลวงเปิดคาร์แคร์) -001,https://www.naewna.com/local/610284,2021_10_20
นรข.อุบลฯตรวจยึดรถจักรยายนต์ 6 คันขณะรอส่งข้ามโขงผู้ต้องหาหนีรอด,วันนี้ (20 ต.ค.64) เจ้าหน้าที่ทหารเรือจากหน่วยเรือรักษาความสงบเรียบร้อยตามลำแม่น้ำโขง เขตอุบลราชธานี นำโดย น.อ.ณัฐวัชต์ วิชกูล ผบ.นรข.เขตอุบลราชธานี น.ท.คงนคร อินทะแสน หัวหน้า สน.เรือโขงเจียม สนธิกำลังกับทหาร ตำรวจและฝ่ายปกครอง ตรวจยึดรถจักรยานยนต์จำนวน 6 คัน โดยตรวจยึดได้ที่ริมฝั่งแม่น้ำโขงเขตบ้านปากห้วยม่วง ต.เหล่างาม อ.โพธิ์ไทร จ.อุบลราชธานี ขณะกำลังขนลงเรือเพื่อส่งข้ามแม่น้ำโขงไปขายยังประเทศเพื่อนบ้าน โดยกลุ่มผู้กระทำผิดประมาณ 6 คนเมื่อเห็นเจ้าหน้าที่ได้อาศัยความชำนาญในพื้นที่วิ่งไปลงเรือยนต์หางยาวขนาดใหญ่ ซึ่งมีรถจักรยายนต์อยู่บนเรืออีกหลายคัน แล่นหนีออกจากฝั่งไปอย่างรวดเร็วรอดการจับกุมไปได้ การข่าวระบุว่า รถจักรยานยนต์ที่ตรวจยึดได้ ส่วนมากจะดาวน์มาจากร้านที่จำหน่ายรถจักรยายนต์มือสองทั้งในและนอกพื้นที่เพื่อส่งข้ามไปขายและแลกกับยาเสพติดที่ประเทศเพื่อนบ้าน โดยมีเจ้าหน้าที่ของรัฐบางหน่วยรับส่วยและอำนวยความสะดวกให้กับกลุ่มมิจฉาชีพที่ทำธุรกิจสีเทาตลอดแนวชายแดนริมฝั่งแม่น้ำโขง เป็นการยากที่จะตรวจยึดของกลางและจับกุมตัวผู้กระทำผิดได้ หากการข่าวไม่ดีพอ - 003,https://www.naewna.com/local/610287,2021_10_20
ตามคาด! นิวคาสเซิลประกาศแยกทาง 'สตีฟ บรูซ' พ้นเก้าอี้กุนซือ,"วันที่ 20 ตุลาคม 2564 สโมสร นิวคาสเซิ่ล ยูไนเต็ด ทีมมหาเศรษฐีรายใหม่แห่งศึกพรีเมียร์ลีก อังกฤษ ประกาศแยกทางกับ สตีฟ บรูซ อย่างเป็นทางการ หลังพาทีมแพ้คาบ้านต่อ ท็อตแน่ม ฮ็อทสเปอร์ 2-3 เมื่อสุดสัปดาห์ที่ผ่านมา ซึ่งเป็นเกมแรกหลังจากได้กลุ่มทุนจากซาอุดิอาระเบียเข้ามาเทกโอเวอร์สโมสร โดยสโมสรได้แต่งตั้งให้ แกรม โจนส์ มือขวาของบรูซคุมทีมเป็นการชั่วคราว ในเกมพรีเมียร์ลีกที่ไปเยือน คริสตัล พาเลซ ในวันเสาร์นี้ ส่วนกระบวนการสรรหาเฮดโค้ชคนใหม่กำลังอยู่ในระหว่างดำเนินการ ซึ่งมีกุนซือหลายคนที่ตกเป็นข่าวกับพวกเขาตลอดช่วงที่ผ่านมา ไม่ว่าจะเป็น แฟรงค์ แลมพาร์ด, เปาโล ฟอนเซกา, ลูเซียน ฟาฟร์, สตีเวน เจอร์ราร์ด, เบรนแดน รอดเจอร์ส และ เอ็ดดี้ ฮาว",https://www.naewna.com/sport/610294,2021_10_20
'อิสราเอล'พบป่วยโควิดเดลตาAY4.2 กลายพันธุ์ย่อยรายแรกในประเทศ,20 ตุลาคม 2564 สำนักข่าวต่างประเทศรายงานกระทรวงสาธารณสุขอิสราเอลรายงานการตรวจพบผู้ป่วยโรคติดเชื้อไวรัสโคโรนาสายพันธุ์ใหม่ (โควิด-19) ชนิดกลายพันธุ์ สายพันธุ์เดลตา เอวาย4.2 (AY4.2) รายแรกในประเทศ ซึ่งเป็นสายพันธุ์ที่เคยถูกตรวจพบในหลายประเทศยุโรปแล้วก่อนหน้านี้ กระทรวงฯ ระบุว่าผู้ป่วยโรคโควิด-19 สายพันธุ์เดลตา เอวาย4.2 รายแรกของอิสราเอล เป็นเด็กชายวัย 11 ปี ซึ่งเข้ารับการตรวจโรคที่ท่าอากาศยานนานาชาติเบน กูเรียน นอกเมืองเทลอาวีฟ หลังเดินทางกลับจากมอลโดวาในทวีปยุโรป ทั้งนี้เชื้อกลายพันธุ์เอวาย 4.2 มีการตรวจพบในการจำแนกพันธุกรรมหลายครั้งในอังกฤษ ด้านนายฟรองซัวส์ บัลลูซ์ ศาสตราจารย์ด้านชีววิทยาเชิงคำนวณจากมหาวิทยาลัยคอลเลจลอนดอน (ยูซีแอล) กล่าวกับเอเอฟพีว่า เชื้อกลายพันธุ์ย่อยนี้พบได้ยากและไม่ได้เพิ่มความเสี่ยงในการแพร่เชื้อเหมือนกันสายพันธุ์อื่นๆ ปัจจุบันอิสราเอลดำเนินการสอบสวนทางระบาดวิทยา พร้อมเฝ้าระวังโรคโควิด-19 ทุกสายพันธุ์ และการกลายพันธุ์ในประเทศอย่างต่อเนื่อง,https://www.naewna.com/inter/610297,2021_10_20
‘ยุทธพล’ ตรวจความพร้อมเปิด ‘เขาพะเนินทุ่ง’ รับแก่งกระจานมรดกโลก 1 พ.ย.นี้,20 ตุลาคม 2564 ดร.ยุทธพล อังกินันทน์ ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม นายสมหวัง เรืองนิวัติศัย รองอธิบดีกรมอุทยานแห่งชาติ สัตว์ป่า และ พันธุ์พืช พร้อมคณะทำงาน การท่องเที่ยวแห่งประเทศไทย และชมรมผู้ประกอบการท่องเที่ยวเพชรบุรี ลงพื้นที่หน่วยพิทักษ์อุทยานแห่งชาติที่ กจ.19 เขาพะเนินทุ่ง รับฟังรายงานผลการเตรียมความพร้อมการเปิดแหล่งท่องเที่ยวเขาพะเนินทุ่ง พร้อมมอบนโยบายและแนวทางปฏิบัติแก่เจ้าหน้าที่ โดย จะเปิด เขาพะเนินทุ่ง ในวันที่ 1 พฤศจิกายน 2564 ให้นักท่องเที่ยวได้ท่องเที่ยว ชมทะเลหมอก และ ธรรมชาติที่สวยงาม ต่อไป หลังจากนั้น ออกเดินทางไปยังหน่วยพิทักษ์อุทยานแห่งชาติที่ กจ.4 บ้านกร่าง เพื่อมอบนโยบายพัฒนา พร้อมตรวจติดตามการติดตั้งป้ายมรดกโลก และติดตามสถานการณ์น้ำในเขื่อนแก่งกระจาน เตรียมความพร้อมป้องกันน้ำท่วมเมืองเพชรบุรี,https://www.naewna.com/local/610300,2021_10_20
ลุงป่วยเส้นยึดสู้ชีวิต พยุงรถเข็นขายน้ำเลี้ยงป้าอัมพฤกษ์,20 ตุลาคม 2564 ผู้สื่อข่าวรายงานว่าพบนายวีระศักดิ์ ไกรสุวรรณ อายุ 65 ปี พ่อค้าน้ำรถเข็น เดินพยุงเข็นรถเข็นขายน้ำ อยู่ริมถนนพัทยาใต้ ในมือถือไม้เท้าแบบสามขาเดินไม่ค่อยสะดวกนัก เมื่อเข้าไปสอบถามทราบว่าก่อนหน้านี้ได้เข็นขายไปทั่วพื้นที่ของเมืองพัทยา แต่มาช่วงเดือนกว่าให้หลัง มีอาการป่วยขาข้างซ้ายเส้นยึดผิดปกติ ทำให้เดินไม่ถนัดเหมือนเช่นเคย จึงไปขายไกลเหมือนเมื่อก่อนไม่ได้ ส่งผลให้รายได้ที่จะได้ก็ลดลงกว่าเก่า ซึ่งตนเองก็อยู่กับภรรยาเพียงสองคนเท่านั้น ไม่มีลูกหลานที่ไหน ซึ่งภรรยาคือน.ส.อนุต์ ผลรัตน์ อายุ 64 ปี ก็มีอาการป่วยจากสาเหตุเส้นเลือดในสมองตีบ ส่งผลให้เป็นอัมพฤกครึ่งซีกขวามาร่วม 3 เดือนแล้ว ไม่สามารถที่จะช่วยเหลือตัวเองได้อย่างเก่า ทำให้ลุงขายของหารายได้เพียงคนเดียว โดยในช่วงเช้าก็จะจัดเตรียมอาหารไว้ให้ภรรยา ก่อนจะออกไปขายน้ำ และอาศัยเพื่อนบ้านให้ช่วยดูภรรยาที่ป่วยบ้างเป็นบางครั้ง นายวีระศักดิ์ ยังเล่าให้ฟังอีกว่าในเมื่อมันเป็นแบบนี้แล้วก็คงต้องสู้กันต่อไป พร้อมให้กำลังใจกับทุกคนที่ตกอยู่ในสภาวะแบบนี้ ซึ่งลุงก็ไม่เคยย่อท้อ พร้อมจะสู้ต่อไป หากใครที่จะมาช่วยลุงนั้นลุงก็ขอขอบคุณล่วงหน้าด้วย,https://www.naewna.com/local/610304,2021_10_20
ผบ.ตร.สั่งทุกโรงพักรับแจ้งความคดีดูดเงิน-ประสานปปง.ล้างพวกรับจ้างเปิดบัญชีม้า,"วันนี้ (20 ต.ค.) ที่กองบัญชาการตำรวจนครบาล (บช.น.) พล.ต.ต.จิรสันต์ แก้วแสงเอก รอง ผบช.น.ในฐานะโฆษก บช.น.กล่าวถึงกรณีมีประชาชนหลายรายถูกถอนเงินจากบัญชีโดยไม่รู้ตัวว่าเบื้องต้นผู้เข้าแจ้งความร้องทุกข์เป็นตัวผู้เสียหายเองไม่ใช่ธนาคาร ขณะนี้ในพื้นที่ บช.น.แจ้งความแล้ว 15 ราย รวมมูลค่าเสียหาย ประมาณ 200,000 บาท แต่ละ บก.ได้มอบหมายให้รอง ผบก.(รับผิดชอบงานสอบสวน) เป็นหัวหน้าคณะทำงานรวบรวมคดีที่เกิดขึ้นในพื้นที่ รวมถึงร่วมประชุมแนวทางการปฏิบัติกับ พล.ต.อ.ดำรงศักดิ์ กิตติประภัสร์ รอง ผบ.ตร.โดย บช.สอท.และ บก.สส.บช.น.มีผู้เชี่ยวชาญและเครื่องมือในการปฏิบัติ จะคอยถ่ายทอดแนวทางแผนประทุษกรรม ข้อกฎหมาย และการรวบรวมพยานหลักฐานไปยังแต่ละสถานีตำรวจ เนื่องด้วยเป็นคดีที่มีความซับซ้อนพอสมควร บก.สส.บช.น.จะลงไปช่วยตามคำสั่ง พล.ต.ท.สําราญ นวลมา ผบช.น. พ.ต.อ.กฤษณะ พัฒนเจริญ รองโฆษก ตร.กล่าวว่า กรณีธนาคารเป็นผู้เสียหายแทนเนื่องจากเป็นผู้รับฝากทรัพย์ ส่วนลูกค้าเป็นเจ้าของทรัพย์สามารถแจ้งความร้องทุกข์ได้หรือไม่ เหตุการณ์เกิดขึ้นเมื่อ 3-4 วันที่ผ่านมา ในช่วงแรกที่สำนักงานตำรวจแห่งชาติ (ตร.) ทราบเรื่อง พล.ต.อ.สุวัฒน์ แจ้งยอดสุข ผบ.ตร.มีคำสั่งเปิดช่องทางให้ผู้เสียหายเข้าแจ้งความกับตำรวจทั่วประเทศ เมื่อวานนี้ (19 ต.ค.) ได้ประชุมหารือกับหน่วยงานที่เกี่ยวข้องมีข้อสรุปดังนี้ 1. มีผู้เสียหาย 10,000 กว่าราย ความเสียหาย 100 กว่าล้านบาท ตัวเลขยืนยันจาก สมาคมธนาคารไทย และธนาคารแห่งประเทศไทย 2. เมื่อมีการแจ้งความร้องทุกข์แล้วตำรวจจะร่วมกับหน่วยงานที่เกี่ยวข้อง ดำเนินการจัดตั้งตัวแทนผู้ประสานงาน เพื่อประสานข้อมูลกับผู้ที่แจ้งความไว้แล้ว ตัวแทนธนาคารยืนยันว่าเพื่อให้การดำเนินการมีประสิทธิภาพ ธนาคารที่เกี่ยวข้องจะเป็นผู้เสียหายในส่วนของธนาคารเข้าแจ้งความที่ บช.สอท.แทนผู้เสียหายและเยียวยาคืนเงินให้ภายใน 5 วัน 3. การแจ้งความร้องทุกข์ตำรวจจะประสานฝ่ายที่เกี่ยวข้อง เพื่อให้ธนาคารเยียวยาและดำเนินคดีต่อไป แต่ก็ไม่ตัดสิทธิ์หากลูกค้าผู้เสียหายต้องการแจ้งความเอง เนื่องจากเป็นเรื่องความเสียหายส่วนตัว 4. ตักเตือนผู้ที่มีพฤติกรรมรับจ้างเปิดบัญชีแล้วนำไปขาย (บัญชีม้า) จะมีการประสานงานกับ สำนักงานป้องกันและปราบปรามการฟอกเงิน (ปปง.) เพื่อปราบปรามให้สิ้นซากไป เนื่องจากแผนประทุษกรรมคดีฉ้อโกงพบว่า มักใช้บัญชีม้ารับโอนเงินที่ไม่ถูกต้อง 5. ผบ.ตร.เน้นย้ำเรื่องการแจ้งความร้องทุกข์ โดยให้พนักงานสอบสวนสถานีตำรวจทั่วประเทศรับแจ้งความ หรือลงบันทึกประจำวันไว้เป็นหลักฐานไม่สามารถบ่ายเบี่ยงได้ พ.ต.อ.กฤษณะ กล่าวต่อว่า จะดำเนินคดีในความผิดใดนั้นต้องรอความชัดเจนจากธนาคารว่า แผนประทุษกรรมเกิดจากข้อมูลรั่วไหล หรือผู้ใช้นำบัญชีไปผูกไว้กับแอปพลิเคชัน เป็นเหตุให้มิจฉาชีพนำข้อมูลไปใช้จนเกิดความเสียหาย และต้องดูว่านำส่วนใดมาเป็นพยานหลักฐานเพื่อดูข้อกฎหมายที่เกี่ยวข้องต่อไป หากเข้าข่ายยักยอกทรัพย์ หรือฉ้อโกงเป็นเหตุให้ธนาคารต้องการเป็นผู้เสียหายแทน เพราะไม่อยากให้เกิดผลกระทบต่อธนาคารหรือไม่ ตนคงตอบแทนธนาคารไม่ได้ ตำรวจจะปฏิบัติงานร่วมกับธนาคารและหน่วยงานที่เกี่ยวข้อง อย่างไรก็ตาม ประชาชนแสดงความคิดเห็นเข้ามาว่าอาจจะเกิดความไม่มั่นใจ กรณีดังกล่าวเกิดขึ้นจากฝีมือแฮกเกอร์ หรือแก๊งหลอกลวงดูดเงิน ข้อมูลธนาคารยืนยันว่าความเสียหายที่เกิดขึ้นอาจเกิดจากผู้ใช้นำบัญชีไปผูกไว้กับแอปพลิเคชัน หรือใช้ซื้อไอเทมในเกม จึงไม่เกี่ยวข้องกับการรั่วไหลของข้อมูลธนาคารแต่ก็ไม่ตัดประเด็นนี้ทิ้ง แผนประทุษกรรมมีความแตกต่างระหว่างแฮกเกอร์ที่สามารถเจาะระบบนำข้อมูลไปใช้ประโยชน์ กับการรั่วไหลของข้อมูลที่เกิดจากเจ้าของบัญชี พบว่าส่วนใหญ่เป็นการทำธุรกรรมกับร้านค้าในต่างประเทศทางโทรศัทพ์มือถือ หรือคอมพิวเตอร์ ต้องแยกกลุ่มผู้ก่อเหตุและแผนประทุษกรรมให้ชัดเจนก่อน จึงสามารถสืบสวนสอบสวนรวบรวมพยานหลักฐานเพื่อดำเนินคดีออกหมายเรียก หรือหมายจับ ตำรวจอยู่ระหว่างดำเนินการ สำหรับบุคคลที่ฉวยโอกาสว่าถูกแฮกเกอร์ดูดเงินแต่จริงแล้วอาจเป็นผู้ใช้บัตรสวมรอยเข้ามา ต้องไปดูในระบบรับชำระเงินออนไลน์ของผู้ให้บริการตัดเงินบัตรเครดิตและเดบิตว่า เป็นความผิดพลาด หรือความบกพร่องจากส่วนใด หรือเป็นเจตนาของผู้ใช้บัตรฉวยโอกาสช่วงนี้เคลมความเสียหาย ธนาคารมีหน่วยงานที่รับผิดชอบไว้คัดกรอง อยากประชาสัมพันธ์ว่าความเสียหายปล่อยให้ธนาคารเป็นตัวแทนผู้เสียหาย แต่ผู้เสียหายสามารถติดตามความคืบหน้าได้ตลอดเวลา อยากให้ตรวจสอบแอปพลิเคชันของตนเองด้วย ทราบว่าธนาคารหลายแห่งมีการแจ้งเตือน สามารถยกเลิก หรือตั้งวงเงินโดยประสานกับธนาคารที่มีบัญชีอยู่ อย่างน้อยเป็นการลดความเสียหายที่เกิดขึ้นได้",https://www.naewna.com/local/610301,2021_10_20
หนุ่มบ้านนอกตัดพ้อโดนแท็กซี่โขกราคา ไม่กดมิเตอร์ 'หมอชิต-รังสิต' 760 บาท,"20 ต.ค. 64 เพจเฟซบุ๊ก อยากดังเดี๋ยวจัดให้ รีเทิร์น Part 1 ได้โพสต์เรื่องราวผู้โดยสารรายหนึ่งถูกแท็กซี่เก็บค่ารถสูงเกินจริง โดยระบุว่า นั่งไปเชียงใหม่อ่อ 760 จากหมอชิตไปฟิวเจอร์รังสิต เป็นเฉพาะตัวบุคคลที่กระทำ taxi ดีๆ ต้องช่วยกันสอดส่องดูแลด้วย ไม่ใช่คนพื้นที่ครับไม่ค่อยขึ้นเเท็กซี่ด้วยเพิ่งมาได้ครึ่งเดือน ค่าโดยสารเเท็กซี่จากขนส่งหมอชิตไปฟิวเจอร์รังสิตประมาณกี่บาทครับ ผมโดนไป 760 ปกติราคานี้หรอครับ (ไม่กดมิเตอร์) โอนไป1,000 ทอนมา 240 โอนผิดนะครับ เเฟนผมกลัวจนสั่น ผมจะถามเเฟนผมก็ไม่ให้ถาม เขากลัวผมเลยไม่ถามเเฟนผมบอกรอถึงห้องก่อนค่อยโพสถามผมไม่ได้จะทำให้เเท็กซี่เสียหายเเต่ผมก็โดนมาเเล้วทำไรไม่ได้นอกจากเเจ้งความ -ทำไมต้องขึ้นด้วยครับแท็กซี่เยอะแยะโคตรแพงเลย / ไม่ใช่คนพื้นที่ครับไม่ค่อยขึ้นเเท็กซี่ด้วยพึ่งมาได้ครึ่งเดือน -โดนเรียกครับหน้าขนส่งหมอชิตเเละผมไม่ใช่คนพื้นที่ด้วยเขาบอกรถตู้หมดเลยตามขึ้นรถไป -มีหลักฐานไหมครับอย่าลงมั่วๆให้แท็กซี่เสียหายนะครับแต่ถ้าเป็นเรื่องจริงแนะนำแจ้งความเลยครับ / โอนจ่ายไปครับ 1000 เเล้วทอนมา 240 / เหลืองเขียวไม่มีบัตรหน้าเเท็กซี่ ป้ายทะเบียน 9919 เเฟนเป็นคนโอนไปทอนมา 240 ผมมาจากบ้านนอกครับไม่รู้เรื่องพวกนี้จะจำไว้เป็นบทเรียนครับ -โอนจ่าย 1000 มีให้ทอนเงินสด 240 อีกหรือครับ ทำไมไม่โอนจ่ายแค่ 760ล่ะครับ / เเฟนผมโอนผิดครับเขากลัวจนสั่นเป็นผู้ชายคนขับหน้าจะวัยผู้ใหญ่ด้วย -ที่ผมโพสต์มาไม่ได้เรียกร้องคะเเนนหน้าสงสารนะครับ คือผมรู้สึกมันไม่ถูกต้องครับที่เอาเปรียบกันเเบบนี้ เงินนะครับไม่ใช่ใบไม้ ที่ผมไม่ถามอะไรเ เฟนผมเขาไม่ให้พูด ไม่ให้โพสต์ก่อน กลัวมันจะเป็นอันตราย พอถึงห้องผมก็โพสต์เลย. -008 ขอบคุณภาพและข้อมูลจาก : เพจเฟซบุ๊ก อยากดังเดี๋ยวจัดให้ รีเทิร์น Part 1",https://www.naewna.com/likesara/610307,2021_10_20
รวบแล้ว! โจรตัดสายเคเบิลรถไฟชานเมืองสายสีแดง เอาผิดทั้งแพ่ง-อาญา,"วันที่ 20 ตุลาคม 2564 นายเอกรัช ศรีอาระยันพงษ์ ผู้อำนวยการศูนย์ประชาสัมพันธ์ การรถไฟแห่งประเทศไทย เปิดเผยว่า ตามที่มีข่าวผู้ก่อเหตุลักลอบตัดสายเคเบิลโครงการรถไฟชานเมืองสายสีแดงเผยแพร่ในสื่อสังคมออนไลน์นั้น ล่าสุดการรถไฟฯ ได้รับแจ้งจากเจ้าหน้าที่การรถไฟฯ ว่า สามารถจับกุมผู้กระทำผิดได้แล้ว คือนายซาแระห์ ตาเหร์ อายุ 34 ปี ซึ่งลักลอบเข้าไปตัดสายเคเบิลจริงตามที่ปรากฏเป็นข่าว โดยขณะนี้อยู่ระหว่างประสานเจ้าหน้าที่ตำรวจ ทำการสอบสวนขยายผลการจับกุม เพื่อเอาผิดถึงที่สุด ตามนโยบายของนายนิรุฒ มณีพันธ์ ผู้ว่าการรถไฟแห่งประเทศไทย เพราะถือเป็นพฤติกรรมอุกอาจในการทำลายทรัพย์สินของราชการ อีกทั้งยังส่งผลกระทบต่อประชาชนส่วนรวมอย่างมาก ทั้งนี้ การจับกุมผู้กระทำผิดอย่างรวดเร็ว เป็นผลจากการยกระดับมาตรการรักษาความปลอดภัยโครงการรถไฟชานเมืองสายสีแดง โดยการรถไฟฯ ได้เข้าไปติดตั้งกล้องวงจรปิด ในการดูแลความเป็นระเบียบเรียบร้อย และใช้เป็นหลักฐานในการติดตามผู้กระทำผิดมาดำเนินคดี ตลอดจนยังใช้วิธีมวลชนสัมพันธ์ โดยขอความร่วมมือกับชุมชนโดยรอบทางรถไฟ ให้ช่วยเป็นหูเป็นตา สอดส่องดูแลความเป็นเรียบร้อย ซึ่งในกรณีได้รับความร่วมมือจากประชาชนในชุมชนไทรคู่ ตั้งอยู่ใกล้เคียงชุมชนรถไฟ กม.11 ในการช่วยจับกุมผู้กระทำผิดมาได้ อย่างไรก็ตาม การรถไฟฯ แจ้งย้ำถึงพี่น้องประชาชน ขอให้มีความมั่นใจในความปลอดภัย การใช้บริการรถไฟชานเมืองสายสีแดง เนื่องจากการตัดชุดสายเคเบิลดังกล่าว เป็นอุปกรณ์ที่ใช้เชื่อมต่อกับระบบจ่ายไฟฟ้า สำหรับป้องกันอันตรายการบำรุงรักษาของพนักงานที่ลงไปทำงานในเส้นทางรถไฟฟ้าเท่านั้น ไม่ได้ส่งต่อการเดินรถ หรือกระทบต่อความปลอดภัยในการให้บริการแก่ผู้โดยสารภายในขบวนแต่อย่างใด ที่สำคัญการรถไฟฯ ยังมีการใช้ช่างบำรุงรักษาของบริษัท รถไฟฟ้า ร.ฟ.ท. จำกัด ที่มีความเชี่ยวชาญในการดูแลบำรุงรักษา ระบบงานกว่า 10 ปีเข้ามาช่วยดูแล เพราะเป็นระบบจ่ายไฟเหนือหัวรูปแบบเดียวกับรถไฟฟ้าแอร์พอร์ตเรลลิงค์ นายเอกรัชกล่าวว่า หลังจากนี้การรถไฟฯ ยังคงความเข้มข้นในการยกระดับมาตรการรักษาความปลอดภัยโครงการรถไฟชานเมืองสายสีแดง โดยทางผู้บังคับการตำรวจรถไฟ และฝ่ายสืบสวน ได้มีคำสั่งแต่งตั้งชุดสืบสวนเพื่อติดตามคนร้ายและทรัพย์สินของการรถไฟฯ เป็นการเฉพาะ โดยมี บริษัท รถไฟฟ้า ร.ฟ.ท. จำกัด ซึ่งให้บริการเดินรถไฟชานเมืองสายสีแดง และบริษัทรักษาความปลอดภัย จัดชุดเจ้าหน้าที่ออกลาดตระเวน และสุ่มตรวจในพื้นที่เสี่ยงตลอด 24 ชั่วโมง ขณะเดียวกัน ยังให้หน่วยงานที่เกี่ยวข้องเร่งกำจัดวัชพืชตลอดแนวรั้วให้โล่ง เพื่อให้สอดส่องดูแลความปลอดภัยอย่างทั่วถึงและป้องกันไม่ให้ใช้เป็นพื้นที่ก่อเหตุ ตลอดจนมีการเสริมแนวรั้วป้องกันเพิ่มเติมในจุดเสี่ยง และติดตั้งกล้องวงจรปิดเพิ่มเติมเพื่อเสริมมาตรการรักษาความปลอดภัย ผู้ว่าการรถไฟฯ สั่งการให้ติดตามดำเนินคดีกับผู้กระทำผิดอย่างถึงที่สุดทั้งทางแพ่งและอาญา พร้อมกับให้ฟ้องร้อง เรียกค่าเสียหายความผิดคดีทางแพ่งเกี่ยวเนื่องในคดีอาญา โดยอยู่ระหว่างรวบรวมค่าเสียหายส่งพนักงานสอบสวน นอกจากนี้จะดำเนินคดีข้อหาบุกรุกพื้นที่การรถไฟฯ และก่อกวนให้เป็นอุปสรรคการเดินรถ รวมถึงการก่อให้เกิดความเสียหายต่อทรัพย์สินทางราชการอีกด้วย ปัจจุบัน มีกฎหมายที่เกี่ยวข้องเกี่ยวกับการลักลอบทำลายทรัพย์สินของการรถไฟฯ ได้แก่ พ.ร.บ.จัดวางทางรถไฟแลทางหลวง พ.ศ.2464 มาตรา 84 ได้ระบุผู้ใดที่เข้าไปในที่ดินรถไฟนอกเขตที่อนุญาตให้ประชาชนเข้าออก ถือมีความผิดฐานลหุโทษ ต้องระวางโทษชั้น 1 และมาตรา 87ระบุไว้ว่า ผู้ใดทำให้รถ สิ่งปลูกสร้าง เครื่องจักรหรือสิ่งใดๆ อันเป็นทรัพย์สินของรถไฟเสียหายหรือชำรุด มีความผิดฐานลหุโทษต้องระวางโทษชั้น 1 นอกจากนี้ ตามประมวลกฎหมายอาญา มาตรา 362 ระบุว่า ผู้ใดเข้าไปในอสังหาริมทรัพย์ของผู้อื่น เพื่อถือการครอบครองอสังหาริมทรัพย์นั้นทั้งหมดหรือแต่บางส่วน หรือเข้าไปกระทำการใดๆ อันเป็นการรบกวนการครอบครองอสังหาริมทรัพย์เขาโดยปกติสุข ต้องระวางโทษจำคุกไม่เกิน 1 ปี หรือปรับไม่เกิน 2 หมื่นบาทหรือ ทั้งจำทั้งปรับ ขณะเดียวกันยังเข้าข่ายคดีทำลายทรัพย์สินทางราชการ ซึ่งตามประมวลกฎหมายอาญา มาตรา 231 ระบุว่าผู้ใดกระทำด้วยประการใดๆ ให้ประภาคาร ทุ่น สัญญาณ หรือสิ่งอื่นใดซึ่งจัดไว้เป็นสัญญาณเพื่อความปลอดภัยในการจราจรทางบก การเดินเรือ หรือการเดินอากาศ อยู่ในลักษณะอันน่าจะเป็นเหตุให้เกิดอันตรายแก่การจราจรทางบกการเดินเรือ หรือการเดินอากาศ ตั้งระวางโทษจำคุกตั้งแต่ 6 เดือนถึง 7 ปี และปรับตั้งแต่ 10,000 – 140,000 บาท และตามประมวลกฎหมายอาญา มาตรา 335 ผู้ใดลักทรัพย์ที่ใช้หรือมีไว้เพื่อสาธารณประโยชน์ ต้องระวางโทษจำคุกตั้งแต่ 1 ปี ถึง 5 ปี และปรับตั้งแต่ 20,000 – 100,000 บาท",https://www.naewna.com/local/610311,2021_10_20
‘สบู่น้ำนมลา’ธุรกิจสร้างรายได้ของชายชาว'จอร์แดน',20 ตุลาคม 2564 สำนักข่าวซินหัวรายงานชวนชมภาพสบู่น้ำนมลาและกระบวนการผลิต ซึ่งเป็นธุรกิจครอบครัวของอีมัด อัตติยัต (Emad Attiyat) ชายชาวจอร์แดนวัย 32 ปี ในกรุงอัมมาน เมืองหลวงของจอร์แดน โดยสบู่น้ำนมลา ซึ่งอุดมไปด้วยโปรตีนและแร่ธาตุที่ช่วยให้ผิวพรรณสดใสชุ่มชื่น ดึงดูดผู้บริโภคมากมายในต่างประเทศและสร้างรายได้เป็นกอบเป็นกำให้แก่เขา,https://www.naewna.com/inter/610310,2021_10_20
'สตีฟ บรู๊ซ'เปิดใจอำลานิวคาสเซิ่ล เปิดโผตัวเต็งบิ๊กบอสคนใหม่เซนต์ เจมส์ ปาร์ก,"สตีฟ บรู๊ซได้อำลาตำแหน่งผู้จัดการทีมนิวคาสเซิ่ลเรียบร้อยแล้ว ด้วยการตกลงร่วมกัน ระหว่างสโมสรกับตัวของบรู๊ซ เมื่อวันที่ 20 ตุลาคมที่ผ่านมา บรู๊ซ คุมทัพ นิวคาสเซิ่ล ตั้งแต่ 17 กรกฎาคม 2019 มาจนถึง 20 ตุลาคม 2021 รวม 97 นัด ชนะ 28 เสมอ 28 แพ้ 41 สองซีซั่นที่ได้คุมทีมในบ้านเกิดของเขา จบอันดับ 13 และ 12 ช่วงที่ดีที่สุดคือ ไร้พ่าย ในการเตะบอลลีก ไม่แพ้ใคร 6 นัดรวด ระหว่างวันที่ 29 กุมภาพันธ์ และกลับมาจากปิดซีซั่นชั่วคราวช่วงโควิด ไร้พ่ายจนถึง 5 กรกฎาคมฃ สตีฟ บรูซ กล่าวว่า ผมรู้สึกขอบคุณทุกคนที่เกี่ยวข้องกับ นิวคาสเซิล ยูไนเต็ด สำหรับโอกาสในการจัดการสโมสรฟุตบอลที่มีเอกลักษณ์แห่งนี้ นี่คือสโมสรที่ได้รับการสนับสนุนอย่างเหลือเชื่อจากแฟนบอล และผมหวังว่าเจ้าของใหม่จะสามารถก้าวไปข้างหน้าในที่ที่เราทุกคนต้องการอยากจะให้เป็น ผมหวังว่าทุกคนจะโชคดีที่สุดสำหรับช่วงเวลาที่เหลือของฤดูกาลนี้และต่อจากนี้ไป ผมอยากจะขอบคุณทีมโค้ช ผู้เล่นและเจ้าหน้าที่สนับสนุนโดยเฉพาะสำหรับการทำงานหนักทั้งหมด มีทั้งขึ้นและลง แต่ทุกคนได้ทุ่มเททุกอย่างแม้ในช่วงเวลาที่ยากลำบาก และควรภาคภูมิใจในความพยายามของพวกเขา สำหรับตัวเต็งที่จะมาทำงานแทนตอนนี้คือ เปาโล ฟอนเซก้า ชาวโปรตุเกส ที่กำลังว่างงาน หลังจากแยกทาง โรม่า ตามมาด้วย ลูเซียง ฟาร์ฟ สายปั้นอดีตกุนซือดอร์ทมุนด์, เอ๊ดดี้ ฮาว, สตีเว่น เจอร์ราร์ด และแฟรงค์ แลมพาร์ด (อ่านข่าวที่เกี่ยวข้อง:ตามคาด! นิวคาสเซิลประกาศแยกทาง 'สตีฟ บรูซ' พ้นเก้าอี้กุนซือ) -001",https://www.naewna.com/sport/610309,2021_10_20
'พี่เต้'ยังปากรั่ว! ไล่ฟัดไปทั่วตั้งแต่นายกฯยันเสี่ยหนู หลังเจอตร.บุรีรัมย์ออกหมายจับ,20 ต.ค.64 หลังจากพนักงานสอบสวนสถานีตำรวจภูธรเมืองบุรีรัมย์ ได้ออกหมายจับนายมงคลกิตติ์ สุขสินธารานนท์ ส.ส.บัญชีรายชื่อ และหัวหน้าพรรคไทยศรีวิไลย์ ในข้อหากระทำความผิดฐาน โดยทุจริตหรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วนหรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ผู้หนึ่งผู้ใด หมิ่นประมาทโดยการโฆษณา ล่าสุดนายมงคลกิตติ์ โพสต์ข้อความผ่านเฟชบุ๊กว่า ขังตัวผมได้แต่ขังใจผมไม่ได้ ยืนยัน ไม่เอาลุงตู่-ไม่เอา พปชร-ไม่เอาเผด็จการ เข้าใจนะส.ส.เต้ หัวใจคือประชาชน อยากไปมอบตัว ครับ ท่านนายกฯ+ท่าน ผบ.ตร.+ท่าน รมว.คมนาคม แต่ติดเรื่อง ค่าน้ำมันรถ ไม่มี หมดแล้ว ช่วยประชาชนที่น้ำท่วมหมดตูดแล้ว เกลี้ยง จะมารับผมที่ไหนก็ได้ โดย เครื่องบินส่วนตัวเสี่ยหนู หรือ เฮลิคอปเตอร์ ตร.หรือ รถตู้ ตร. ก็ได้ จะใส่กุญแจมือก็ได้ จะเอาคอมมานโดมาจับก็ได้ จะจับติดคุกไม่ให้ประกันตัวก็ได้ ผมพร้อมเสมอ แต่จะบังคับให้ผมไปอยู่กับลุงตู่หรือพี่เน แล้วรอดทุกคดี นั้น คนชื่อ มงคลกิตติ์ สุขสินธารานนท์ ผมยอมติดคุกดีกว่า เพราะผมไม่ใช่ไพบูลย์ เข้าใจตรงกันนะ ก่อนหน้านั้น นายมงคลกิตติ์ ยังระบุว่านี่แค่ประกาศว่าพรรคไทยศรีวิไลย์ จะตั้งรัฐบาลพรรคเดียว และผมพร้อมจะเป็น นายกรัฐมนตรี แทน พล.อ.ประยุทธ์ ถึงกับออกหมายจับเลยหรือ??? -001,https://www.naewna.com/politic/610306,2021_10_20
'อินเดีย-เนปาล'อ่วมภัยธรรมชาติ น้ำท่วมดินถล่มคร่าชีวิตกว่า100ราย,20 ตุลาคม 2564 สำนักข่าวต่างประเทศรายงาน เหตุน้ำท่วมและดินถล่มครั้งใหญ่ในอินเดียและเนปาลทำให้มีผู้เสียชีวิตแล้ว 116 ราย และมีผู้สูญหายอีกจำนวนมาก ขณะที่ถนนและบ้านเรือนหลายหลังได้รับความเสียหาย สำนักงานป้องกันและบรรเทาสาธารณภัยของอินเดียรายงานสถานการณ์อุทกภัยภายในประเทศ ว่า ที่รัฐอุตตราขัณฑ์ ซึ่งอยู่ทางเหนือ มีผู้เสียชีวิตแล้ว 46 ราย ในรอบไม่กี่วันที่ผ่านมา และยังมีผู้สูญหายอีก 11 ราย ขณะที่ทางการรัฐเกรละ ซึ่งอยู่ริมชายฝั่งทางตะวันตกของประเทศ มีผู้เสียชีวิตสะสมอย่างน้อย 39 ราย นับตั้งแต่สัปดาห์ที่แล้ว สำนักงานอุตุนิยมวิทยาแห่งชาติของอินเดียรายงานว่า หลายพื้นที่ในประเทศมีปริมาณน้ำฝนสะสมมากกว่า 400 มิลลิเมตร นับตั้งแต่วันจันทร์ที่ผ่านมา ทำให้เกิดดินถล่มและน้ำท่วมฉับพลัน ในขณะเดียวกัน เจ้าหน้าที่หน่วยงานจัดการภัยพิบัติของเนปาล กล่าวว่า มีผู้เสียชีวิต 31 รายและผู้สูญหาย 43 คนจากเหตุน้ำท่วมและดินถล่มหลังมีฝนตกหนักทั่วประเทศในช่วง 3 วันที่ผ่านมา ขณะนี้ เนปาลยังคงมีฝนตกหนักในพื้นที่หลายแห่งและอาจพบผู้เสียชีวิตเพิ่มขึ้นจากเหตุดังกล่าว,https://www.naewna.com/inter/610316,2021_10_20
กทม.สั่งปิดร้านอาหาร 2 แห่งปล่อยลูกค้าดื่มสุราแหกกฏคุมโควิด-19,เชือดไก่ให้ลิงดู กทม.ลงดาบสั่งปิดร้านอาหาร 2 แห่ง ฝ่าฝืนกฎหมายให้ลูกค้าดื่มสุราในร้านเย้ยมาตรการคุมโควิด-19 เมื่อวันที่ 20 ตุลาคม 2564นายขจิต ชัชวานิชย์ ปลัดกรุงเทพมหานคร เปิดเผยว่า กรุงเทพมหานคร โดยสำนักอนามัย สำนักเทศกิจ 50 สำนักงานเขต ร่วมกับเจ้าหน้าที่ตำรวจ สน.ท้องที่และหน่วยงานที่เกี่ยวข้อง จัดชุดบูรณาการลงพื้นที่ตรวจสอบและกำกับการปฏิบัติตามมาตรเฝ้าระวัง ป้องกันและควบคุมการแพร่ระบาดของโรคติดเชื้อไวรัสโคโรนา 2019 (COVID-19) ในห้างสรรพสินค้า ศูนย์การค้า และคอมมูนิตี้มอลล์ พร้อมทั้งเน้นย้ำมาตรการความปลอดภัยสำหรับองค์กร (Covid free setting) เพื่อป้องกันการแพร่ระบาดของโรคโควิด-19 อย่างต่อเนื่อง รวมทั้งได้จัดประชุมสร้างความรู้ความเข้าใจที่ถูกต้องให้แก่หน่วยงานที่เกี่ยวข้อง โดยข้อมูลการลงพื้นที่ตรวจสอบ 15-17 ต.ค. 64 จากสถานประกอบการที่ทำการตรวจสอบจำนวน 247 แห่ง มี 244 แห่ง ที่ปฏิบัติตามมาตรการฯ ครบถ้วน และพบว่ามีการฝ่าฝืน ไม่ปฏิบัติตามมาตรการฯ ประกอบด้วย 1. การควบคุมจำนวนผู้ใช้บริการไม่ให้แออัด (ความหนาแน่นอย่างน้อย 1 คน ต่อ 4 ตารางเมตร) หรือพิจารณากำหนดมาตรการลดเวลาในการใช้บริการให้สั้นลงเท่าที่จำเป็น โดยถือหลักหลีกเลี่ยงการติดต่อสัมผัสระหว่างกัน 2. ให้เว้นระยะนั่งหรือยืนห่างกันอย่างน้อย 1 เมตร รวมจำนวน 3 แห่ง ในพื้นที่เขตจตุจักร เขตบึงกุ่ม และเขตวัฒนา นอกจากนี้ จากการตรวจสอบพบว่ามีสถานประกอบการฝ่าฝืนประกาศกรุงเทพมหานคร เรื่อง สั่งปิดสถานที่เป็นการชั่วคราว (ฉบับที่ 44) ลงวันที่ 15 ต.ค. 64 ข้อ 1.5 โดยตรวจพบว่ามีการบริโภคสุราหรือเครื่องดื่มที่มีแอลกอฮอล์ให้แก่ผู้รับบริการ จึงได้ออกคำสั่งปิดสถานที่เป็นการชั่วคราวในพื้นที่เขตปทุมวันและคลองเตย จำนวน 2 แห่ง ดังนี้ วันที่ 16 ต.ค. 64 ร้านอาหารในอาคารโคเรียทาวน์ เขตคลองเตย มีการจำหน่ายเครื่องดื่มที่มีแอลกอฮอล์ในร้าน เจ้าหน้าที่ตำรวจ สน.ลุมพินีได้เข้าตรวจสอบพบการกระทำผิดกรณีฝ่าฝืนประกาศกรุงเทพมหานคร เรื่อง สั่งปิดสถานที่เป็นการชั่วคราว ฉบับที่ 44 พร้อมได้ดำเนินการตามอำนาจหน้าที่ของเจ้าพนักงานควบคุมโรคตาม พรบ.ควบคุมโรคติดต่อ พ.ศ. 2558 และสั่งปิดสถานประกอบการดังกล่าว 7 วัน ระหว่างวันที่ 16 – 22 ต.ค. 64 ตาม พรบ.โรคติดต่อ พ.ศ.2558 โดยสำนักงานเขตคลองเตยได้ตรวจสอบการประกอบกิจการดังกล่าวได้รับอนุญาตจัดตั้งสถานที่จำหน่ายอาหาร ตาม พรบ.การสาธารณสุข พ.ศ. 2535 พร้อมนี้ สำนักงานเขตคลองเตยได้จัดกำลังเจ้าหน้าที่ตรวจสอบและเฝ้าระวังร้านดังกล่าวมิให้มีการกระทำผิดกรณีดังกล่าวอีก ทั้งนี้กรณีการฝ่าฝืนดังกล่าวถือเป็นความผิดตามมาตรา 52 แห่ง พรบ.โรคติดต่อ พ.ศ. 2558 ต้องระวางโทษจำคุกไม่เกินหนึ่งปี หรือปรับไม่เกินหนึ่งแสนบาท หรือทั้งจำทั้งปรับ วันที่ 18 ต.ค.64 ร้านอาหารแห่งหนึ่งในศูนย์การค้า ถนนพระราม 1 เขตปทุมวัน สถานีตำรวจนครบาลปทุมวัน ตรวจสอบพบว่ามีการฝ่าฝืนบริโภคสุราภายในร้าน จึงได้จับกุมผู้กระทำความผิด ร่วมกันมั่วสุมในลักษณะที่เสี่ยงต่อการแพร่โรคในสถานที่แออัด ณ ที่ใด ๆ ทั่วราชอาณาจักร ตามประกาศหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับความมั่นคง เรื่อง ห้ามชุมชุม กระทำกิจกรรม การมั่วสุม ซึ่งก่อให้เกิดการแพร่ระบาดของโรคโคโรน่า 2019 (โควิด- 19) ฉบับที่ 11 ลงวันที่ 30 กันยายน 2564 อยู่ระหว่างส่งฟ้องศาลสำนักงานเขตปทุมวันได้ตรวจสอบแล้วร้านดังกล่าวพบว่าประกอบการโดยไม่ได้รับอนุญาต จึงห้ามประกอบกิจการจนกว่าจะได้รับอนุญาตจากเจ้าพนักงานท้องถิ่น ตาม พรบ.การสาธารณสุข และสั่งปิดสถานประกอบการดังกล่าว 14 วัน ระหว่างวันที่ 19 ต.ค.64 – 1 พ.ย.64 ตาม พรบ.โรคติดต่อ พ.ศ.2558 ทั้งนี้ กรุงเทพมหานครได้ดำเนินการประชาสัมพันธ์ สร้างความเข้าให้ผู้ประกอบการ พนักงาน ผู้ให้บริการ ผู้รับบริการ และ ประชาชน เกี่ยวกับการปฏิบัติตามมาตรการในข้อกำหนดของทางราชการเพื่อป้องกันควบคุมโรคอย่างเคร่งครัด เพื่อยับยั้งการแพร่ระบาดของโควิด -19 อาทิ การปฏิบัติตามมาตรการการเว้นระยะห่างระหว่างกัน หลีกเลี่ยงการสัมผัสกับผู้อื่น ให้สวมหน้ากากผ้า หรือหน้ากากอนามัยตลอดเวลา การจัดให้มีจุดบริการเจลล้างมืออย่างทั่วถึงเพียงพอ และจัดให้มีเครื่องมือสำหรับตรวจวัดอุณหภูมิร่างกายก่อนเข้า – ออกสถานที่ อย่างไรก็ตาม หากประชาชนพบว่ามี กิจกรรม/กิจการ ใด ที่ไม่ปฏิบัติตามมาตรการเฝ้าระวัง ป้องกันและควบคุมการแพร่ระบาดของโรคติดเชื้อไวรัสโคโรนา 2019 (COVID-19) รวมถึงการจัดกิจกรรม หรือรวมตัวทำกิจกรรมที่สุ่มเสี่ยงต่อการแพร่ระบาดโควิด-19 ในสถานที่ต่าง ๆ หรือสถานที่ที่เป็นแหล่งมั่วสุมหรือการรวมตัวเล่นการพนันในพื้นที่ สามารถแจ้งข้อมูลได้ที่สายด่วน กทม. 1555 หรือสายด่วนโควิด 50 เขต ซึ่งนอกจากการรับแจ้งเรื่องขอเข้าสู่ระบบการรักษาผู้ติดเชื้อโควิด-19 ได้ตลอด 24 ชั่วโมงแล้ว ยังได้เพิ่มภารกิจการรับแจ้งเรื่องร้องทุกข์อื่น ๆ ที่เกี่ยวกับโควิด-19 ด้วย ทั้งนี้เพื่อป้องกันไม่ให้มีการกระทำผิดกฎหมายในพื้นที่และเป็นไปตามมาตรการป้องกันการแพร่ระบาดของโควิด-19 ที่กำหนดอย่างเคร่งครัด -001,https://www.naewna.com/local/610318,2021_10_20
'ศักดิ์สยาม'เช็คสนามบินดอนเมือง-สุวรรณภูมิ พร้อม100%รองรับแผนเปิดประเทศ,"ศักดิ์สยามนำทีมตรวจเยี่ยมความพร้อมดอนเมือง-สุวรรณภูมิยืนยันท่าอากาศยานทั้ง 6 แห่งของ AOT พร้อมรับเปิดประเทศ 1 พ.ย. นี้ คาดมีผู้โดยสารเฉลี่ยวันละ 40,000 คน เมื่อวันที่ 20 ตุลาคม 2564นายศักดิ์สยาม ชิดชอบ รัฐมนตรีว่าการกระทรวงคมนาคม กล่าวภายหลังตรวจเยี่ยมการเตรียมความพร้อมรองรับนโยบายการเปิดประเทศ ในวันที่ 1 พฤศจิกายน ที่ท่าอากาศยานดอนเมือง และท่าอากาศยานสุวรรณภูมิ ว่า กระทรวงคมนาคมได้มีการซักซ้อมกับบริษัท ท่าอากาศยานไทย จำกัด (มหาชน) หรือ AOT และให้ท่าอากาศยานนานาชาติในกำกับดูแลทั้ง 6 แห่ง พร้อมรองรับแผนเปิดประเทศ ซึ่งในวันที่ 27 ตุลาคมนี้จะมีการสรุปผลว่าติดปัญหาด้านใดบ้างและนำมาแก้ไข ยืนยันว่า ผู้โดยสารระหว่างประเทศที่จะเดินทางมายังประเทศไทยต้องได้รับการฉีดวัคซีนโควิด -19 จำนวน 2 โดส ที่ได้รับรองจากองค์การอนามัยโลก (WHO) และต้องมีผลการตรวจหาเชื้อโควิด-19 ด้วยวิธี RT-PCR เป็นลบ ภายในระยะเวลาไม่เกิน 72 ชั่วโมง ก่อนเดินทางเข้ามายังประเทศไทยได้ ซึ่งผู้โดยสารภายในประเทศก็ต้องปฏิบัติตามมาตรการเดียวกันขณะเดียวกันในกรณีที่ผู้โดยสารที่ผ่านเครื่องตรวจวัดอุณหภูมิอินฟราเรดอัตโนมัติ หากพบผู้โดยสารมีอุณหภูมิเกิน 37.5 องศาเซลเซียสก็จะให้นั่งรอตรวจซ้ำอีกครั้ง หากผลอุณหภูมิ สูงกว่ามาตรฐาน ก็จะมีการประสานงานกับกระทรวงสาธารธารณสุข นำเข้าสูกระบวนการรักษานายศักดิ์สยาม กล่าว นอกจากนี้แล้วที่ท่าอากาศยานดอนเมืองยังมีศูนย์บริการฉีดวัคซีน และศูนย์ตรวจโควิด – 19 ไว้รองรับให้บริการผู้โดยสารสามารถ (Walk In) เข้าไปฉีดวัคซีน หรือตรวจหาเชื้อโควิด – 19 ได้ โดยศูนย์ฉีดวัคซีนนั้นสามารถรองรับการฉีดวัคซีนได้ประมาณ 900 โดสต่อวัน นายศักดิ์สยาม กล่าวด้วยว่า การเปิดประเทศเป็นนโยบายของพล.อ.ประยุทธ์ จันทร์โอชา นายกรัฐมนตรี ที่ต้องการกระตุ้นเศรษฐกิจ โดยการเปิดประเทศนั้นแบ่งเป็น 3 ระยะคือ ช่วงวันที่ 1 พ.ย. 1 ธ.ค.64 และ 1ม.ค. 65 โดยระยะแรก วันที่ 1 พ.ย. 64 นั้นจะเปิดรับนักนักท่องเที่ยวจากประเทศความเสี่ยงต่ำ เข้ามายังประเทศไทย 10 ประเทศ อาทิ อังกฤษ เยอรมันนี สหรัฐอเมริกา จีน สิงคโปร์ และออสเตรเลีย เป็นต้น ทั้งนี้ ในระยะแรกในเดือนพฤศจิกายน 2564 นั้น คาดว่าผู้โดยสารระหว่างประเทศที่มาใช้บริการท่าอากาศยานดอนเมืองจะเฉลี่ยในระดับ 10,000 คนต่อวัน หรือประมาณ 20% เมื่อเทียบกับปี 2562 ก่อนเกิดโควิด-19 ที่มีผู้โดยสารระหว่างประเทศอยู่ในระดับ 50,000 ต่อวัน ขณะที่ท่าอากาศยานทั้ง 6 แห่ง ของ AOT คาดว่าจะมีผู้โดยสารเฉลี่ยวันละ 40,000 คน ซึ่งปกติ ท่าอากาศยานทั้งหมด มีขีดความสามารถรองรับผู้โดยสารได้มากกว่านี้อยู่แล้ว ซึ่งก่อนสถานการณ์ โควิด-19 ที่ไทยมีนักท่องเที่ยวมากกว่า 40 ล้านคน/ปี ท่าอากาศยานในกำกับดูแลของกระทรวงคมนาคม ทั้งAOT และ กรมท่าอากาศยานทั้ง 28 แห่งก็สามารถรองรับได้ จึงยืนยันว่า ท่าอากาศยานทุกแห่งมีความพร้อม 100%",https://www.naewna.com/business/610320,2021_10_20
จับสาวแฮ็กเกอร์สาว สวมรอยเฟซบุ๊ก-ไลน์หลอกยืมเงินคนรู้จักของเหยื่อกว่า 5 ล.,ปอศ.จับสาวแสบแฮ็กเฟซบุ๊ก-ไลน์ของเหยื่อ ก่อนหลอกยืมเงินคนรู้จักรอบตัวกว่า 150 ครั้ง ได้เงินไปกว่า 5 ล้านบาท สารภาพเอาไปใช้ในชีวิตประจำวันโดยไม่ประกอบอาชีพอะไรเลย วันที่ 20 ต.ค.64 พล.ต.ต.พุฒิเดช บุญกระพือ ผบก.ปอศ.สั่งการให้ พ.ต.อ.พัฒนพงศ์ ศรีพิณเพราะ ผกก.1 บก.ปอศ. พ.ต.ต.สรัล ยศพลพิเนต สว.กก.1 บก.ปอศ.จับกุม น.ส.นฤมล ลำเปิงมี อายุ 21 ปี ข้อหาฉ้อโกงโดยแสดงตนเป็นคนอื่น และนำเข้าสู่ระบบคอมพิวเตอร์ซึ่งข้อมูลอันเป็นเท็จจับได้หน้าห้องพักเลขที่ 411 นอนนี่อพาร์ทเม้นท์ ถนนสุวินทวงศ์ 5/3 แขวงแสนแสบ เขตมีนบุรี สืบเนื่องจากเมื่อวันที่ 11 กรกฎาคม 2560 ได้มีบุคคลแฮ็กเฟซบุ๊กและไลน์ของเพื่อนผู้เสียหาย แล้วส่งข้อความหาผู้เสียหายว่าเดือดร้อนเรื่องเงิน ขอยืมเงิน 2 หมื่นบาทจากผู้เสียหาย โดยให้ผู้เสียหายโอนเงิน ไปยังบัญชีธนาคารออมสิน ทำให้หลงเชื่อโอนเงินไปให้ ต่อมาได้ติดต่อกับเพื่อนจนทราบความจริงว่ามีคนร้ายแฮ็กเข้าใช้บัญชีเฟซบุ๊กหรือไลน์ของเพื่อน จึงได้มาแจ้งความไว้ที่ สน.ยานนาวา ศาลได้ออกหมายจับไว้ กระทั่งมาถูกจับกุมได้ดังกล่าว สอบถามผู้ต้องหาให้การรับสารภาพ หาข้อมูลของเหยื่อจากฟซบุ๊กและไลน์ เมื่อเข้าใช้งานได้แล้ว จะขอยืมเงินจากคนรู้จักเจ้าของเฟซบุ๊ก โดยการไล่ดูใน inbox ข้อความล่าสุดเป็นหลัก ก่อเหตุมาแล้วไม่ต่ำกว่า 150 ครั้ง รวมประมาณ 5 ล้านบาท เงินที่ได้นำมาใช้จ่ายในชีวิตประจำวัน เนื่องจากไม่ได้ประกอบอาชีพใด เมื่อถูกจับได้จะคืนเงินให้กับผู้เสียหาย เพื่อให้ผู้เสียหายถอนแจ้งความ แล้วกลับมาก่อเหตุในลักษณะนี้ซ้ำอีก นำตัวส่ง สน.ยานนาวา ดำเนินคดีต่อไป -001,https://www.naewna.com/local/610321,2021_10_20
พระราชทานยศ พ.ต.หญิง คุณหญิงมนัสสิยา พ.ต.หญิง คุณหญิงชยุตรา และ 39 นายทหาร,วันที่ 20 ตุลาคม 2564 เว็บไซต์ราชกิจจานุเบกษา เผยแพร่ประกาศ พระราชทานยศข้าราชการในพระองค์ฝ่ายทหารชั้นสัญญาบัตร พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว มีพระบรมราชโองการโปรดเกล้าโปรดกระหม่อมพระราชทานยศข้าราชการในพระองค์ฝ่ายทหาร ชั้นสัญญาบัตร อาศัยอำนาจตามความในมาตรา 15 ของรัฐธรรมนูญแห่งราชอาณาจักรไทย พุทธศักราช 2560 ประกอบมาตรา 4 และมาตรา 9 แห่งพระราชบัญญัติระเบียบบริหารราชการ ในพระองค์ พ.ศ.2560 มาตรา 10 มาตรา 13 และมาตรา 15 แห่งพระราชกฤษฎีกา จัดระเบียบราชการและการบริหารงานบุคคลของราชการในพระองค์ พ.ศ.2560 และมาตรา 5 แห่งพระราชบัญญัติยศทหาร พุทธศักราช 2479 จึงทรงพระกรุณาโปรดเกล้าโปรดกระหม่อม พระราชทานยศข้าราชการในพระองค์ฝ่ายทหารชั้นสัญญาบัตร จำนวน 41 นาย ดังนี้,https://www.naewna.com/politic/610271,2021_10_20
หาดมยาก! บุกพิสูจน์กลิ่น'ไม้เช็ดก้นพระร่วง'ผงะเหม็นจนขมคอสมคำร่ำลือจริงๆ,นักข่าวสาวลุยพิสูจน์กลิ่นไม้เช็ดก้นพระร่วงยันเหม็นขมคอ-ฉุนแรงทะลุแมสสมคำร่ำลือ 20 ต.ค.64ผู้สื่อข่าวได้เดินทางไปพบนายสมพรนาคนาคินทร์ อายุ 66 ปี ข้าราชการครูบำนาญ และเป็นพราหมณ์ผู้ประกอบพิธีกรรม ที่บ้านเลขที่ 2/1 ถนนเทศบาลดำริ3 อ.สวรรคโลก จ.สุโขทัย เพื่อขอชมและพิสูจน์กลิ่นของไม้เช็ดก้นพระร่วง ต้นไม้ในตำนานพระร่วงผู้มีวาจาสิทธิ์แห่งกรุงสุโขทัย ซึ่งปัจจุบันหาได้ยากมาก โดยเฉพาะต้นใหญ่ๆ อาจารย์สมพร บอกว่า ไม้เช็ดก้นหรือไม้เช็ดตูดพระร่วง หรือไม้แก้งขี้พระร่วงเป็นไม้ยืนต้นหายาก มีกลิ่นเหม็นคล้ายอุจจาระ ถ้าเอามาปลูกตามบ้านก็มักไม่ค่อยรอด ส่วนแก่นไม้ 2 ชิ้นที่มีอยู่ในครอบครอง เพื่อนก็ให้มาเกือบ 10 ปีแล้ว กะว่าเอามาทำเครื่องรางของขลัง ป้องกันภูติผีปีศาจตามความเชื่อ แต่พอลองทำเป็นปลัดขิกแขวนกับตัว ปรากฏว่ามีกลิ่นอุจจาระเหม็นติดเสื้อผ้าตลอดเวลา คนเขาก็จะว่าเรามีปัญหาระบบขับถ่าย ก็เลยถอดเก็บไว้ และนำแก่นไม้ที่เหลือห่อหุ้มด้วยถุงพลาสติกถึง 4 ชั้น ป้องกันกลิ่นเหม็นกระจาย ไม้เช็ดก้นพระร่วงนั้นเหม็นทั้งต้น ถ้าเอาวางทับกับอะไรก็แล้วแต่ สิ่งของนั้นก็จะมีกลิ่นเหม็นติดไปด้วย เมื่อก่อนคนท้องถิ่นนิยมฟันกิ่งไม้นี้มาเป็นเหยื่อล่อปลา โดยปักจุ่มน้ำไว้ในซุ้มดัก ปลาได้กลิ่นก็จะว่ายมาติดกับจำนวนมากนายสมพร กล่าว ด้าน นายสมชายเดือนเพ็ญ รองปลัดเทศบาลตำบลในเมือง และนักประวัติศาสตร์ท้องถิ่นสุโขทัย บอกว่าในตำนานพระร่วงวาจาสิทธิ์เล่าว่าเมื่อครั้งพระร่วงประพาสป่า แล้วทรงถ่ายพระบังคนหนัก เสร็จก็หยิบไม้มาชำระแล้วเสียบลงในดิน จนกลายเป็นต้นไม้ที่มีกลิ่นเหม็นเหมือนอุจจาระ และเมื่อปี พ.ศ. 2409 พระบาทสมเด็จพระจอมเกล้าเจ้าอยู่หัว รัชกาลที่ 4 ก็ได้มีหมายรับสั่งมาที่พระยาสุโขทัย ให้ขุดต้นไม้ชำระพระร่วง จำนวน 30-40 ต้น ส่งไปที่พระบรมมหาราชวัง กรุงเทพฯ เพื่อให้ชาววังได้รู้จักต้นไม้นี้ ว่ามีคุณสมบัติพิเศษอย่างไร ปัจจุบันต้นฉบับของหมายรับสั่งดังกล่าว ถูกเก็บรักษาไว้ที่หอสมุดแห่งชาติ ทั้งนี้นายสมชายเดือนเพ็ญ นักประวัติศาสตร์ท้องถิ่นและผู้สื่อข่าวสาวสุโขทัยจึงได้ขอพิสูจน์กลิ่นของไม้เช็ดก้น หรือไม้แก้งขี้พระร่วง ว่าจะเหมือนอุจจาระของคนจริงหรือไม่ ปรากฏว่าพอสูดดมไม้แห้งเข้าไป จมูกก็พอจะสู้กลิ่นไหว (กลิ่นอุจจาระแห้ง) แต่พอลองเทน้ำรดแก่นไม้ให้เปียกชุ่ม กลับกลายเป็นกลิ่นเหมือนอุจจาระแบบสดๆ เหม็นจนขมคอ ขนาดสวมแมสแล้วก็ยังได้กลิ่น เหม็นสมคำร่ำลือจริงๆ -001,https://www.naewna.com/likesara/610296,2021_10_20
จีนพบ‘ตัวอย่างหินจากดวงจันทร์’ เป็นหินบะซอลต์ชนิดใหม่,"20 ตุลาคม 2564 สำนักข่าวซินหัวรายงานผลการจำแนกและวิเคราะห์หินที่ยานสำรวจฉางเอ๋อ-5 (Change-5) ของจีนเก็บรวบรวมมาจากดวงจันทร์ ชี้ให้เห็นว่าตัวอย่างหินเหล่านี้เป็นหินบะซอลต์บนดวงจันทร์ชนิดใหม่ ซึ่งแตกต่างจากหินที่ยานอวกาศในภารกิจอะพอลโล (Apollo) ของสหรัฐฯ และภารกิจลูนา (Luna) ของสหภาพโซเวียตในอดีต เคยเก็บรวบรวมมาได้ คณะนักวิจัยจากหอสังเกตการณ์ดาราศาสตร์แห่งชาติ (NAOC) สังกัดสถาบันบัณฑิตวิทยาศาสตร์จีน (CAS) วิเคราะห์อนุภาคหินที่มีขนาด 10-500 ไมครอน (1 ใน 4 ของความหนาบัตรเครดิต) และพบว่าลักษณะของหินเหล่านี้โดยหลักแล้วเป็นหินบะซอลต์ ซึ่งจะไม่เหมือนกับหินบะซอลต์บนโลกที่อุดมด้วยธาตุแมกนีเซียมและเหล็ก โดยหินบะซอลต์จากดวงจันทร์นั้นมีแมกนีเซียมต่ำและมีสารประกอบไอเอิร์นออกไซด์ (iron oxide) สูง ผลการวิจัยดังกล่าวถูกตีพิมพ์ในวารสารเนเจอร์ (Nature) เมื่อวันอังคาร (19 ต.ค.) หลี่ชุนไหล นักวิจัยจากหอสังเกตการณ์ฯ ผู้เป็นหัวหน้าผู้เขียนงานวิจัยชิ้นนี้ กล่าวว่าผลการวิเคราะห์ดังกล่าวอาจให้ข้อมูลหินบะซอลต์ประเภทใหม่ พร้อมเสริมว่าหินบะซอลต์ที่เพิ่งจำแนกได้ใหม่นี้ แตกต่างจากตัวอย่างที่เคยเก็บได้ในภารกิจสำรวจดวงจันทร์ครั้งก่อนๆ ซึ่งอาจช่วยเพิ่มพูนความรู้ความเข้าใจเกี่ยวกับความเคลื่อนไหวของภูเขาไฟบนดวงจันทร์ หลี่ตั้งข้อสังเกตว่า ตัวอย่างบนดวงจันทร์ที่เก็บมาได้จากภารกิจอะพอลโลของสหรัฐฯ และภารกิจลูนาของสหภาพโซเวียต เมื่อหลายสิบปีก่อน ได้สร้างความเข้าใจที่ลึกซึ้งเกี่ยวกับประวัติศาสตร์และวิวัฒนาการของดวงจันทร์ ทว่าสถานที่สุ่มตัวอย่างของพวกเขาตั้งอยู่ในพื้นที่ละติจูดต่ำ ซึ่งไม่สามารถใช้เป็นตัวแทนในการสื่อถึงลักษณะที่ครอบคลุมพื้นผิวส่วนใหญ่ของดวงจันทร์ได้ อย่างไรก็ดี ภารกิจสำรวจดวงจันทร์ของยานฉางเอ๋อ-5 ของจีนจะช่วยแก้ปัญหาเรื่องพื้นที่ที่ใช้เก็บตัวอย่างยังไม่หลากหลายมากพอได้เป็นครั้งแรกในประวัติศาสตร์ เพราะเป็นการเก็บดินจากบริเวณละติจูดกลางของดวงจันทร์ อันเป็นพื้นที่ราบที่มืดและถูกขนานนามว่าเป็น มหาสมุทรแห่งพายุ (Ocean of Storms) โดยคณะนักวิทยาศาสตร์เชื่อว่ามีความเป็นไปได้สูงที่ตัวอย่างดินดังกล่าวจะเก็บรักษาหลักฐานการปะทุของภูเขาไฟที่เก่าแก่ที่สุดบนดวงจันทร์เอาไว้ ตัวอย่างจากดวงจันทร์เหล่านี้จะเปิดหน้าต่างแห่งยุคใหม่สำหรับการศึกษาวิทยาศาสตร์ดวงจันทร์ หลี่กล่าว พร้อมย้ำว่าการศึกษาใหม่นี้จะให้ข้อมูลพื้นฐานสำหรับการวิจัยทางวิทยาศาสตร์ที่จะเกิดขึ้นตามมาในภายหลัง ทั้งนี้ ยานฉางเอ๋อ-5 กลับสู่โลกเมื่อวันที่ 17 ธ.ค. 2020 พร้อมเก็บตัวอย่างจากดวงจันทร์ทั้งหมด 1,731 กรัม ซึ่งส่วนใหญ่เป็นหินและดินบนพื้นผิวดวงจันทร์ โดยองค์การอวกาศแห่งชาติจีน (CNSA) ได้ส่งตัวอย่างประมาณ 17 กรัม ไปยังสถาบัน 13 แห่ง ที่สมัครเข้าร่วมโครงการวิจัย",https://www.naewna.com/inter/610317,2021_10_20
เปิดสถิติสุดโหด'หงส์แดง'!!! 'ซิเมโอเน่'เปิดปากแล้วทำไมไม่จับมือ'คล็อปป์',"การแข่งขันฟุตบอลยูฟ่า แชมเปี้ยนส์ลีก เมื่อค่ำคืนวันอังคารที่ผ่านมา หงส์แดง ลิเวอร์พูล แชมป์ 6 สมัย จากอังกฤษ ยังคงระเบิดฟอร์มเล่นนอกบ้านได้อย่างยอดเยี่ยม ด้วยการบุกไปหักด่าน ตราหมี แอตเลติโก มาดริด ถึงถิ่นว่านต๋า เมโทรโปลิตาโน่ สุดสะเด่า 3-2 เก็บชัยชนะ 3 นัดรวดมี 9 คะแนนเต็ม โอกาสเข้ารอบสดใส หงส์แดง บินนำก่อน 2-0 จาก โมฮาเหม็ด ซาลาห์ แหวกแนวรับเจ้าถิ่นยิงไปมีแฉลบเสียบตาข่าย นาทีที่ 8 ต่อด้วยการยิงแบบฮาล์ฟวอลเลย์ลูกถนัดของ นาบี เกอิต้า นาทีที่ 13 แต่เจ้าถิ่นไล่ตามตีเสมอได้จาก อองตวน กรีซมันน์ ยิงคนเดียวสองลูก นาทีที่ 20 กับ 34 แต่ในครึ่งหลังผ่านมาได้แค่ 7 นาที กรีซมันน์ โดนไล่ออก เมื่อไปเล่นอันตรายใส่ โรแบร์โต้ ฟีร์มิโน่ ด้วยการยกเท้าสูง ทำให้ ลิเวอร์พูล ครองเกมและมาได้ประตูชัยในนาทีที่ 78 จากจังหวะจุดโทษ ก่อนที่ ซาลาห์ จะสังหารไม่พลาด จบเกมนี้เกิดสถิติใหม่กับสโมสรลิเวอร์พูล อย่างมากมาย ทั้งอายุของทีมที่สตาร์ทเกมนี้ด้วยวัย 29 ปี 130 วัน ถือเป็นอายุเฉลี่ยของลิเวอร์พูลมากที่สุด นับตั้งแต่เดือนกันยายน 1953 โดยเกมนั้น พบ นิวคาสเซิล เฉลี่ยคือ 30 ปี 39 วัน ขณะที่ โรแบร์โต้ ฟีร์มิโน่ กลายเป็นผู้เล่นคนที่ 60 ที่ลงเล่นให้ลิเวอร์พูล 300 นัดในทุกรายการ และเป็นคนที่ 2 ที่มาจากอเมริกาใต้ ต่อจาก ลูคัส เลวา ที่ลงเล่น 346 นัด น่าสนใจก็คือ สถิติการเล่นนอกบ้านปีนี้ โหดสุด ๆ เมื่อยิงได้ 3 ประตู ในพรีเมียร์ลีก บุกชนะ นอริช นัดเปิดสนาม 3-0, บุกชนะ ลีดส์ 3-0, เสมอ เบรนท์ฟอร์ด 3-3 และเมื่อวันเสาร์ที่ผ่านมาบุกไปยิง วัตฟอร์ด 5-0 ในศึกคาราบาว คัพ บุกชนะ นอริช 3-0 และในแชมเปี้ยนส์ลีก ยกพลชนะ ปอร์โต้ 5-1 และชนะ แอต.มาดริด 3-2 ทางด้าน โมฮาเหม็ด ซาลาห์ กลายเป็นผู้เล่นคนแรกในประวัติศาสตร์ของ ลิเวอร์พูล ที่ทำประตูได้ 9 นัดติดต่อกัน เริ่มจากนัดเหย้าพรีเมียร์ลีก กับ เชลซี, เยือน ลีดส์, เหย้า มิลาน ในแชมเปี้ยนส์ลีก, ยิง พาเลซ, ยิง เบรนท์ฟอร์ด, ยิง ปอร์โต้ ในแชมเปี้ยนส์ลีก, ยิง แมนฯซิตี้ , ยิง วัตฟอร์ด และยิง แอตเลติโก มาดริด พร้อมกับเป็นดาวซัลโวในบอลยุโรป สูงสุดของสโมสร 31 ประตู จาก 48 นัด แซงหน้า สตีเว่น เจอร์ราร์ด ไปเรียบร้อยแล้ว ภายหลังเกมมีประเด็นตรงที่ ดีเอโก้ ซิเมโอเน่ กุนซือแอตเลติโก มาดริด ไม่ยอมจับมือกับ เยอร์เก้น คล็อปป์ กุนซือลิเวอร์พูล ทำให้ถูกวิจารณ์ในวงกว้างว่า ไม่มีสปิริตเพียงพอ และไม่ยอมรับความพ่ายแพ้ โดย ซิเมโอเน่ กล่าวว่า ปกติหลังจบเกมที่ผมแพ้ ผมก็จะไม่ค่อยทักทายผู้จัดการทีมอื่นอยู่แล้วนะ มันไม่ได้ส่งผลต่อทั้งผู้ชนะและผู้แพ้หรอก เพราะผมกำลังโกรธอยู่ แต่ผมเคารพในสถานการณ์ที่เกิดขึ้นทั้งหมด อย่างไรก็ตาม ถ้าเจอกันคราวหน้าผมก็จะทักทายก่อนนะโดยที่ไม่มีปัญหาอะไรเลย พวกเราไม่ได้เริ่มเกมอย่างที่เราต้องการ เราเล่นได้ดีในครึ่งหลัง แต่ผู้รักษาประตูของพวกเขาก็ทำหน้าที่ได้อย่างยอดเยี่ยม และสุดท้ายพวกเขามาได้จุดโทษ ก็แค่นั้น ซิเมโอเน่ กล่าว ขณะที่ เยอร์เก้น คล็อปป์ กล่าวว่า ครั้งหน้าเราจะจับมือกัน คือเห็นได้ชัดว่า ดีเอโก้ กำลังโกรธ กับผลการแข่งขันล้วน ๆ และมันไม่ได้เกี่ยวอะไรกับผม ที่จริง ผมหรือจะใครก็ตาม ไม่ชอบอะไรแบบนี้นะ มันไม่ได้ดูดีเลย เพราะผมอยากจับมือกับเขาทันทีที่เกมจบลง มันเป็นหลักสากลที่ทุกคนก็คงเข้าใจ",https://www.naewna.com/sport/610314,2021_10_20
