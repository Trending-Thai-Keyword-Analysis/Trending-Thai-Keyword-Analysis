title,summary,link,published
ระทึก! 'เซียนพระ'ชื่อดังขับฟอร์จูนเนอร์ พุ่งชนยับคาลานจอดรถห้างดังลพบุรี,ระทึก!เซียนพระชื่อดัง อดีตผู้สมัคร ส.อบจ.ลพบุรี พรรคก้าวไกล ไม่รู้ขับรถอีท่าไหนพุ่งชนรถคนอื่นพังเป็นแถบๆคาลานจอดรถห้างดังลพบุรี และยังมีกลิ่นแก๊สเหม็นตลบอบอวลสร้างความแตกตื่นให้กับปชช.ที่มาจับจ่ายซื่้อของ ด้านตร.คุมตัวสอบสอวน พร้อมดำเนินคดีตามขั้นตอนกฎหมาย 27 ตุลาคมท 2564 ผู้สื่อข่าวรายงานว่า เมื่อช่วงเย็นที่ผ่านมา ร.ต.อ.เอกวิทย์ทองพุ่ม พนักงานสอบสวน สภ.เมืองลพบุรี รับแจ้งเกิดอุบัติเหตุรถชนกันภายในลานจอดรถด้านหลังของห้างสรรพสินค้าบิ๊กซี ซุปเปอร์เซนเตอร์(บิ๊กซี1 )ม.1ต.ท่าศาลาอ.เมือง จ.ลพบุรี มีรถยนต์ได้รับความเสียหายหลายคันและยังมีกลิ่นแก๊สเหม็นตลบอบอวล เกรงจะเกิดเหตุร้าย จึงแจ้งรถดับเพลิงเทศบาล ต.ท่าศาลา จำนวน1คัน พร้อมรุดไปที่เกิดเหตุ โดยจุดเกิดเหตุ เป็นลานจอดรถของห้างดังกล่าว มีประชาชนต่างยืนดูด้วยความแตกตื่น ส่วนที่ผนังของห้างบิ๊กซี ซึ่งเป็นพื้นที่คลังสินค้าของร้านจำหน่ายเครื่องสำอางวัตสันมีสภาพถูกรถยนต์ชนจนพังเสียหาย ในช่องจอด4 Bพบรถยนต์เก๋งโตโยต้าหมายเลข ทะเบียน ภย.6828กทม.รถเก๋ง ฮอนด้า สีขาว หมายเลขทะเบียน กบ 5904สระบุรี รถยนต์เก๋ง ฮอนด้า ภท8188สระบุรีสภาพถูกชนยับใกล้กันพบรถโตโยต้าฟอร์จูนเนอร์ หมายเลขทะเบียน5กพ1901กทม. สภาพด้านหน้าชนกับเสาลานจอดรถ ช่อง5 Bจนกระโปรงหน้ายุบ ที่นั่งด้านคนขับมีถุงลมนิรภัยทำงาน ส่วนที่ด้านท้ายรถสภาพพังยับเยิน ป้ายทะเบียนห้อยลงมา และมีกลิ่นคล้ายแก๊สออกมาจากรถคันดังกล่าวเจ้าหน้าที่ต้องเร่งตรวจสอบอย่างเร่งด่วน นอกจากนี้รถคันดังกล่าวยังชนเข้ากับ รถยนต์เก๋ง นิสสัน กร9057ลพบุรี ที่จอดในลานจอดรถได้รับความเสียหายอีกด้วย ระหว่างนั้น เจ้าหน้าที่พบชายคนหนึ่งผมยาวสวมเสื้อกล้ามสีดำ นุ่งกางเกงยีนส์ทราบว่าเป็นเจ้าของรถฟอร์จูนเนอร์ เดินโทรศัพท์ไปมา ทราบชื่อนายฐพลศรีทองสุขหรือ แจ๊คมณีแดงอายุ52ปี อยู่บ้านเลขที่90/1หมู่6ต.พรหมมาสตร์ อ.เมืองลพบุรีเซียนพระชื่อดัง อดีตผู้สมัคร ส.อบจ.พรรคก้าวไกล และเป็นผู้ขับรถคันดังกล่าวชนกับผนังของห้างและชนเข้ากับรถหลายคัน ซึ่งมากับหญิงสาวคนหนึ่งเจ้าหน้าที่จึงนำตัวไปสอบสวนที่ สภ.เมืองลพบุรี พร้อมทั้งให้มีการเป่าปริมาณแอลกอฮอล์ จากการสอบสวนทราบว่าก่อนเกิดเหตุ นายฐพลได้ขับรถยนต์เข้ามาพร้อมกับหญิงสาวคนดังกล่าวและกำลังถอยเข้าจอดในพื้นที่จอดรถคนพิการอย่างแรง แต่กลับถอยพุ่งเข้าชนคลังสินค้าของร้านดัง จนผนังและสินค้าได้รับความเสียหายจากนั้นยังได้เร่งคันเร่งพุ่งตัวออกอย่างรวดเร็ว จนไปพุ่งชนรถเก๋งที่จอดในช่อง4Bจนพังเสียหายจากนั้นยังเสียหลักไปชนเข้ากับเสาของห้าง จนรถไม่สามารถออกตัวไปไหนได้และยังชนเข้ากับรถเก๋งนิสสันอีกด้วยโชคดีไม่มีผู้ได้รับบาดเจ็บเบื้องต้นค่าเสียหายยังอยู่ระหว่างการตรวจสอบ -001,https://www.naewna.com/local/611865,2021_10_27
ลุงโร่ขึ้นโรงพักลอตเตอรี่หายทั้งแผง วอนคนเก็บได้หรือใครขโมยช่วยส่งคืนด้วย,"ลุงวัย 67 ปีวิ่งโร่ขึ้นโรงพักแจ้งความลอตเตอรี่หายทั้งแผง วอนคนเก็บได้หรือใครขโมยไปช่วยส่งคืนด้วยจะมีรางวัลให้ เผยถ่ายสำเนาเอาไว้หมดแล้ว เมื่อเวลา18.00 น.วันที่ 27 ต.ค.64 ร.ต.อ.เลิศศักดิ์วังคีรี รอง สว.(สอบสวน)สภ.เมืองระยอง รับแจ้งจากนาย ฐิติวัชร์กรรณิกาอายุ 67 ปี บ้านเลขที่ 117/2 ม.2 ต.นาตาขวัญ อ.เมือง จ.ระยอง อาชีพขายของชำว่าลอตเตอรี่ จำนวน 125 ใบ ได้หายไป โดยนายฐิติวัชร์ เล่าว่า ตนเปิดร้านขายของชำภายในบ้านชื่อร้านลุงวัตร-ป้าแป้ว อยู่ที่ในหมู่บ้าน มาบตารอด ม.7 ต.ชากบก อ.บ้านค่าย จ.ระยอง ช่วงเวลา 16.00 น.ของเมื่อวันที่ 26 ต.ค. ตนได้ขับขี่รถจยย.พ่วง (ซาเล้ง) ยี่ห้อฮอนด้า รุ่นเวฟ 125 สีแดง หมายเลขทะเบียน กษพ 252 ระยอง ออกไปที่ร้านวรรณ สาขา 2 ภายในตัวเมืองระยอง เพื่อซื้อสินค้าของชำนำมาขายที่บ้าน โดยได้นำลอตเตอรี่ติดฟิวเจอร์บอร์ดสีเขียว จำนวน 125 ใบ ของงวดวันที่ 1 พ.ย.2564 คิดเป็นเงินราคา 10,240บาท ใส่ติดรถจยย.พ่วงข้างไปด้วยที่บริเวณพ่วงข้างของรถมีลักษณะเป็นตะแกงเหล็ก นายฐิติวัชร์ กล่าวว่า เมื่อตนได้ซื้อของสินค้าของชำเสร็จแล้ว ได้นำแผงลอตเตอรี่นำขึ้นจากรถและเอาสินค้าที่ซื้อมาทับเอาไว้ ก่อนจะขับขี่รถจยย.พ่วงไปแวะจอดที่ลานจอดรถของตลาดนัด ต.นาตาขวัญ ซึ่งห่างจากร้านวรรณ 2ประมาณเกือบ 7 กิโลเมตรเพื่อซื้ออาหารของกินก่อนกลับยังบ้านพักที่อำเภอบ้านค่าย ใช้เวลาเดินในตลาดประมาณ 20 นาที จึงขับรถพ่วงกลับบ้าน เมื่อถึงบ้านพักได้นำสินค้าของชำลงมาเพื่อจะเรียงขายของภายร้าน ปรากฏว่าไม่พบแผงลอตเตอรี่ที่วางอยู่พ่วงข้างของรถจยย.ไม่ทราบว่าหล่นหายไปตอนไหนหรือมีคนร้ายมาฉกขโมยเอาไป ก่อนหน้านี้ผมได้ถ่ายเอกสารลอตเตอรี่ทั้ง 125 ใบที่หายไปเอาไว้ที่บ้าน เพื่อให้ภรรยานำออกมาให้ลูกค้าดู กรณีอยากซื้อลอตเตอรี่ก็ให้จองเลข และโทรไปบอกผม ขณะที่เร่ขายตามสถานที่ต่างๆก็จะเก็บเอาไว้ให้จึงอยากประกาศบอกคนที่เก็บแผงลอตเตอรี่ได้หรืออาจเป็นผู้ร้ายมาฉกเอาไปว่าช่วยนำลอตเตอรี่มาคืนให้ด้วย ผมขายลอตเตอรี่เป็นอาชีพเสริม ต้องหาเช้ากินค่ำอยู่กันเพียง 2 คน ตา-ยาย พอมีพอกินในครอบครัว ขอความเมตตาให้ส่งคืนที่โรงพักเมืองระยอง หรือโทรศัพท์มาหาโดยตรง หมายเลข 094-2693525 และจะมีรางวัลให้สมควรตามอัตภาพอีกทั้งลอตเตอรี่ทุกใบได้ถ่ายเอกสารไว้หมดแล้ว จึงมีหลักฐานทุกใบพ่อค้าลอต้เตอรี่ รายนี้กล่าว -001",https://www.naewna.com/local/611863,2021_10_27
ระทึก! จนท.พิทักษ์ป่าเขตฯตะเบาะ- ห้วยใหญ่เจอกระทิงชนบาดเจ็บ,เจ้าหน้าที่พิทักษ์ป่า เขตรักษาพันธุ์สัตว์ป่าตะเบาะ- ห้วยใหญ่ ถูกกระทิงชน ขณะลาดตระเวนป่าด้านผอ.สบอ.11 ลงพื้นที่เยี่ยมและให้กำลังใจเจ้าหน้าที่แล้ว 27 ตุลาคม 2564นายเสกสันต์ ลอมแปลง หัวหน้าเขตรักษาพันธุ์สัตว์ป่าตะเบาะ - ห้วยใหญ่ เปิดเผยว่า เมื่อวันที่ 25 ตุลาคม 2564 ได้จัดเจ้าหน้าที่ออกปฏิบัติหน้าที่ลาดตระเวนเพื่อตรวจป้องกันและปราบปรามการกระทำผิดกฎหมายเกี่ยวกับการป่าไม้ ในพื้นที่เขตรักษาพันธุ์สัตว์ป่าตะเบาะ-ห้วยใหญ่ ซึ่งเวลาประมาณ 13.00 น. ขณะเดินลาดตระเวนบริเวณป่าปางตาพุฒ ต.ท่าด้วง อ.หนองไผ่ จ.เพชรบูรณ์ อยู่นั้น นายชัยรัตน์ แก้วแจ่ม เจ้าหน้าที่พิทักษ์ป่า ได้ถูกกระทิงชนได้รับบาดเจ็บบริเวณซี่โครงด้านซ้าย สะโพกซ้ำบวม และมีบาดแผลบริเวณเหนือหัวเข่าฉีกขาด ประมาณ 2.5 ซม. จึงได้เร่งนำตัวส่งโรงพยาบาลหนองไผ่ จ.เพชรบูรณ์ ต่อมาได้รับรายงานจากเจ้าหน้าที่รายดังกล่าวว่า แพทย์ได้ตรวจรักษาเอกซเรย์แล้ว ปรากฏว่าอาการปกติ โดยทำการเย็บแผล 5 เข็ม และอนุญาตให้กลับมาพักฟื้นอาการที่บ้านพัก ล่าสุดนายโกเมศ พุทธสอน ผู้อำนวยการสำนักบริหารพื้นที่อนุรักษ์ที่ 11 พร้อมด้วยผู้อำนวยการส่วน หัวหน้ากลุ่มงาน เดินทางลงพื้นที่หน่วยพิทักษ์ป่าปางยาง เขตรักษาพันธุ์สัตว์ป่าตะเบาะ-ห้วยใหญ่ อ.เมือง จ.เพชรบูรณ์ เพื่อมอบกระเช้าเยี่ยม พร้อมเงินช่วยเหลือและชุดปฏิบัติงานภาคสนาม (ชุดลายพราง) เพื่อสร้างขวัญกำลังใจแก่ นายชัยรัตน์ แก้วแจ่ม เจ้าหน้าที่พิทักษ์ป่า (บุคคลภายนอกฯ) หลังถูกกระทิงชนได้รับบาดเจ็บและชุดปฏิบัติงานฉีกขาด ขณะออกปฏิบัติหน้าที่ลาดตระเวนปกป้องผืนป่า เมื่อวันที่ 25 ตุลาคม 2564 ล่าสุดอาการดีขึ้นและปลอดภัยแล้ว ในโอกาสนี้ ผอ.สบอ.11 ยังได้มอบเสบียงอาหารให้แก่เจ้าหน้าที่ผู้ปฏิบัติงานประจำหน่วยพิทักษ์ป่าปางยาง เพื่อสร้างขวัญกำลังใจในการปฏิบัติหน้าที่ปกป้องและปราบปรามการกระทำผิดเกี่ยวกับทรัพยากรป่าและสัตว์ป่า พร้อมพูดคุยสอบถามความเป็นอยู่ทั่วไปและปัญหาในการปฏิบัติงานด้านต่างๆ โดยมีนายเสกสันต์ ลอมแปลง หัวหน้า ขสป.ตะเบาะ-ห้วยใหญ่ และเจ้าหน้าที่ให้การต้อนรับและนำตรวจเยี่ยมพื้นที่ ขอบคุณข้อมูลเฟชบุ๊ก สำนักบริหารพื้นที่อนุรักษ์ที่ 11 (พิษณุโลก),https://www.naewna.com/local/611861,2021_10_27
'ธรรมนัส'เคลื่อนไหวแล้ว! ประกาศลั่นไม่มีตำแหน่งทางการเมืองก็ไม่ทิ้งประชาชน,27 ตุลาคม 2564 ร.อ.ธรรมนัส พรหมเผ่า ส.ส.พะเยา และเลขาธิการพรรคพลังประชารัฐ โพสต์ผ่านเฟขบุ๊กว่าผมยืนยันกับพี่น้องประชาชนอีกครั้งว่า ต่อให้ผมไม่มีตำแหน่งใดๆเลย เหมือนก่อนเข้ามาในวงจรการเมือง เป็นเพียง ร้อยเอก ธรรมนัส พรหมเผ่า ผมก็จะอุทิศตนช่วยเหลือพ่อแม่พี่น้องประชาชนอย่างเต็มที่เหมือนเดิมตามที่ผมได้ตั้งใจไว้ไม่เปลี่ยนแปลง ผมเกิดมาจากครอบครัวชาวนา เป็นลูกชาวนาฐานะยากจน ต่อสู้ชีวิตมาจนถึงวันนี้ พอมีฐานะความเป็นอยู่ที่ดีไม่ขัดสน ผมเข้าใจดีครับว่าความลำบากของคนยากคนจนนั้นเป็นอย่างไร ผมคิดถึงพี่น้องประชาชนเป็นที่ตั้งเสมอ ผมอาจจะไม่ใช่คนที่พูดเก่ง มีวาทศิลป์ แต่ขอให้ดูผลงาน ความทุ่มเท ในการช่วยเหลือพี่น้องประชาชนเป็นที่ตั้ง และให้สิ่งนั้นเป็นคำพูดแทนตัวของผมครับ ขอขอบพระคุณทุกกำลังใจจากทุกๆท่านในทุกๆช่องทางครับ ผู้สื่อข่าวรายงานว่า สำหรับร.อ.ธรรมนัส กำลังเจอมรสุมการเมืองอีกระลอก หลังจากก่อนหน้านี้มีข่าวที่จะปลดพ้นจากตำแหน่งเลขาธิการพรรค โดยจะมีการประชุมกรรมการบริหารพรรคในวันที่ 28 ตุลาคมนี้ ท่ามกลางกระแสข่าวสะพัดมีทั้งฝ่ายที่ต้องการล้างบางสายธรรมนัส และฝ่ายที่ยังต้องการให้เขาทำหน้าที่แม่บ้านพรรคต่อไป -001,https://www.naewna.com/politic/611856,2021_10_27
ท่องเที่ยวและเรียนรู้วิถีใหม่ ณ ลำตะคอง,"ท่องเที่ยวและเรียนรู้วิถีใหม่ ณ ลำตะคอง ใครจะไปคิด!!!...ว่าโรงไฟฟ้าจะเป็นสถานที่ท่องเที่ยวได้ซึ่งการไฟฟ้าฝ่ายผลิตแห่งประเทศไทย (กฟผ.)จับมือกับชุมชนทำให้เป็นจริงได้โดยเนรมิตแหล่งกำเนิดไฟฟ้าอันแสนลึกลับในอดีตให้กลายเป็นสถานที่ท่องเที่ยวต้อนรับประชาชนจากทั่วสารทิศให้เข้ามาสัมผัสประสบการณ์ใหม่กับแหล่งผลิตพลังงานไฟฟ้าขนาดใหญ่ที่แฝงตัวอยู่ท่ามกลางธรรมชาติ และอากาศบริสุทธิ์ มาทำความรู้จักกับการท่องเที่ยววิถีชุมชน ให้มากยิ่งขึ้นรับรองว่ายิ่งรู้จัก...ยิ่งรีบแพ็กกระเป๋ามาเที่ยวแน่นอน กินรี รางวัลการันตีการท่องเที่ยววิถีใหม่ และเพื่อแสดงให้เห็นถึงความพร้อมในการเปิดบ้านต้อนรับนักท่องเที่ยวสู่โรงไฟฟ้าท่องเที่ยวนั้น กฟผ. ได้รับรางวัลอุตสาหกรรมการท่องเที่ยวไทย (Thailand Tourism Awards)หรือ รางวัลกินรี ครั้งที่ 13 ในปี 2564 ที่จัดขึ้นโดยการท่องเที่ยวแห่งประเทศไทย (ททท.) เป็นเครื่องหมายรับรองคุณภาพสินค้าและบริการทางการท่องเที่ยว ด้วยมาตรฐานการท่องเที่ยวอย่างยั่งยืน สะท้อนความรับผิดชอบต่อสังคม และสิ่งแวดล้อม ช่วยสร้างความเชื่อมั่นและประทับใจแก่นักท่องเที่ยวในการท่องเที่ยวรูปแบบวิถีใหม่ ปลอดภัยห่างไกลโควิด-19โดยมีเกณฑ์พิจารณาถึง 5 ด้าน ได้แก่ การท่องเที่ยวอย่างยั่งยืน (Responsible Tourism) การท่องเที่ยวสีขาว สะดวก สะอาด ปลอดภัย เป็นธรรม และเป็นมิตรกับสิ่งแวดล้อมโมเดลเศรษฐกิจ สู่การพัฒนาอย่างยั่งยืน (BCG Model) มาตรฐานความปลอดภัยด้านสุขอนามัย (Amazing Thailand Safety & Health Administration: SHA) และข้อมูลเสียงสะท้อนจากตัวแทนผู้บริโภคผ่าน KOL (Voice of Customer) โรงไฟฟ้าลำตะคองชลภาวัฒนาโรงไฟฟ้าพลังน้ำแบบสูบกลับที่อยู่ใต้ดินแห่งแรกและแห่งเดียวของประเทศไทย และศูนย์การเรียนรู้ กฟผ. ลำตะคอง แหล่งเรียนรู้ด้านพลังงานไฟฟ้าที่บอกเล่าถึงความเป็นมาด้านพลังงานผสมผสานการผจญภัยสุดทันสมัยแหล่งท่องเที่ยวยอดนิยมของ จ.นครราชสีมา สามารถผ่านเกณฑ์ดังกล่าว และคว้ารางวัลนี้มาได้โดยโรงไฟฟ้าลำตะคองชลภาวัฒนาได้รับรางวัลยอดเยี่ยม (Thailand Tourism Gold Awards) และศูนย์การเรียนรู้ กฟผ. ลำตะคอง ได้รับรางวัลดีเด่น (Thailand Tourism Awards)ในประเภทแหล่งท่องเที่ยว สาขาแหล่งท่องเที่ยวเพื่อการเรียนรู้ จากแหล่งผลิตไฟฟ้าสู่การเป็นแหล่งท่องเที่ยวและเรียนรู้ โรงไฟฟ้าลำตะคองชลภาวัฒนาโรงไฟฟ้าพลังน้ำแบบสูบกลับใต้ดินแห่งแรกและแห่งเดียวของประเทศไทยทำหน้าที่เป็นแหล่งพลังงานขนาดใหญ่ให้กับภาคอีสาน และเป็นแบตเตอรี่พลังงานสะอาดที่ใหญ่ที่สุดในอาเซียน ด้วยเทคโนโลยีที่ทันสมัยในการผลิตไฟฟ้า ท่ามกลางธรรมชาติที่สวยงาม และแหล่งเรียนรู้ที่หลากหลายจึงกลายเป็น โรงไฟฟ้าท่องเที่ยวเพื่อการเรียนรู้ ที่ยังได้รับการรับรองมาตรฐานความปลอดภัยด้านสุขอนามัยหรือ SHA จาก ททท. เมื่อไม่นานมานี้อีกด้วย โดยนักท่องเที่ยวจะได้สัมผัสประสบการณ์ใหม่Unseen ไปกับโรงไฟฟ้าใต้พิภพแบบสูบกลับแห่งเดียวของไทย ดำดิ่งผ่านอุโมงค์ใต้ดินลึก 350 เมตร ด้วยรถ EV Bus พลังงานสะอาดเป็นมิตรกับสิ่งแวดล้อม สู่เมืองใต้พิภพนครบาดาล เยี่ยมชม แหล่งเรียนรู้ใต้พิภพ แหล่งกำเนิดพลังงานไฟฟ้าขนาดใหญ่ที่นำน้ำมาเป็น พลังขับเคลื่อนเครื่องกำเนิดไฟฟ้าถึง 1,000 เมกะวัตต์ รวมถึงด้านบนของโรงไฟฟ้ามีร้านอาหาร และร้านกาแฟคุณสายชลที่สนับสนุนผลิตภัณฑ์ชุมชน และสิ่งอำนวยความสะดวกมากมายคอยต้อนรับนักท่องเที่ยว ขึ้นจากใต้พิภพเหินทะยานสู่เมืองลอยฟ้าเยี่ยมชม แหล่งเรียนรู้ด้านพลังงานลม บริเวณอ่างพักน้ำตอนบนของโรงไฟฟ้าลำตะคองชลภาวัฒนาซึ่งเป็นจุด Unseen อีกหนึ่งแห่งที่ไม่ควรพลาด นักท่องเที่ยวจะได้สัมผัสความตระการตาของทุ่งกังหันลมของ กฟผ. จำนวน 12 ต้นในวิวพาโนรามา 360 องศาหรือจะเช่าจักรยานปั่นสำรวจความสวยงามพร้อมรับอากาศบริสุทธิ์ท่ามกลางทุ่งกังหันลม ระหว่างทางยังสามารถแวะชมวิวหลักล้าน ณ จุด Geo View Point ของโคราชจีโอพาร์ค ซึ่งเป็นสถานที่จัดแข่งขันโคราชฮาล์ฟมาราธอน ลอยฟ้าที่ได้รับการบรรจุอยู่ในปฏิทินการท่องเที่ยวของ ททท. นอกจากนี้บริเวณอ่างพักน้ำตอนบนฯ ยังมีร้านค้าชุมชนภายใต้โครงการที่ กฟผ. ส่งเสริมอาชีพเพื่อพัฒนาคุณภาพชีวิตรอบโรงไฟฟ้าให้นักท่องเที่ยวได้อุดหนุนอีกด้วย ลำตะคองนอกจากจะมีอากาศที่ดีและวิวทิวทัศน์ที่สวยงามแล้วกฟผ. ยังร่วมกับชุมชนผายายเที่ยงจัดกิจกรรมนำเที่ยวชมวิวอุทยานธรณีโคราช (KhoratGeopark) แหล่งเรียนรู้ด้านธรณีวิทยา ที่มีการเชื่อมโยงมรดกทางนิเวศวิทยา มรดกทางวัฒนธรรมและโบราณคดีเข้าด้วยกันและจะพานักท่องเที่ยวไปพบกับ ความมหัศจรรย์ชมวิวเขาเควสตาและผายายเที่ยงรวมถึงกิจกรรมปลูกป่าลอยฟ้า และปลูกป่าลงดินบนหลังคาโคราช พร้อมส่งพระอาทิตย์ลับขอบฟ้าริมอ่างเก็บน้ำเขื่อนลำตะคอง ท่องเที่ยวเรียนรู้พลังงาน ณ ศูนย์การเรียนรู้ กฟผ. ลำตะคอง มาเที่ยวลำตะคองทั้งทีนอกจากการเรียนรู้ด้านพลังงานจากประสบการณ์จริง ณ โรงไฟฟ้าลำตะคองชลภาวัฒนาแล้ว นักท่องเที่ยวยังสามารถท่องเที่ยวไปพร้อมกับเรียนรู้ด้านพลังงานที่ศูนย์การเรียนรู้ กฟผ. ลำตะคอง แหล่งเรียนรู้ด้านพลังงานหมุนเวียน สุดทันสมัยแห่งใหม่ของภาคอีสานซึ่งตั้งอยู่บนเขายายเที่ยง ที่รวบรวมเรื่องราวการผลิตไฟฟ้าจากพลังงานหมุนเวียนทั้งโรงไฟฟ้าพลังน้ำแบบสูบกลับ การผลิตไฟฟ้าจากกังหันลม รวมถึงการนำนวัตกรรมที่ทันสมัยด้วยระบบ Wind Hydrogen Hybrid เทคโนโลยีกักเก็บพลังงานจากกังหันลมในรูปของก๊าซไฮโดรเจนมาใช้ในการผลิตพลังงานไฟฟ้าเพื่อใช้ในอาคารศูนย์การเรียนรู้ โดยประเทศไทยถือเป็นประเทศแรกในภูมิภาคเอเชียตะวันออกเฉียงใต้ที่นำเอานวัตกรรมดังกล่าวมาใช้ นอกจากนี้ ศูนย์การเรียนรู้ กฟผ. ลำตะคอง ยังเป็นศูนย์การเรียนรู้แห่งนวัตกรรมที่เป็นมิตรต่อสิ่งแวดล้อมและสร้างประโยชน์ต่อชุมชน มีการพัฒนาโซนการเรียนรู้ด้านพลังงานทั้ง 7 โซนให้มีความทันสมัยสอดคล้องกับสถานการณ์ปัจจุบัน โดยมีการร่วมมือกับเครือข่ายและชุมชนโดยรอบพื้นที่ศูนย์การเรียนรู้ฯ จัดกิจกรรมพิเศษเสริมความรู้ อาทิ กิจกรรมเสริมความรู้ด้านวิทยาศาสตร์และพลังงานไฟฟ้า สร้างจิตสำนึกอนุรักษ์พลังงาน กิจกรรมม่วนซื่นลำตะคอง จำลองวิถีชุมชนพื้นที่ลำตะคอง ซึ่งมีภูมิปัญญาท้องถิ่นอันเป็นเอกลักษณ์ มั่งคั่งด้วยทรัพยากรธรรมชาติ เป็นต้น พร้อมจัดสิ่งอำนวยความสะดวกเพื่อต้อนรับนักท่องเที่ยวที่มาเยี่ยมชมให้เพลิดเพลินไปกับการเรียนรู้ด้านพลังงานที่ไม่มีวันสิ้นสุดแบบวิถีใหม่ New Normal แถมการันตีด้วยมาตรฐานSHA จาก ททท. 2 รางวัลกินรีสะท้อนให้เห็นถึงความสำเร็จของการร่วมมือกันระหว่าง กฟผ. กับชุมชนในการยกระดับคุณภาพการท่องเที่ยวของโรงไฟฟ้าท่องเที่ยวของ กฟผ. ให้เป็นไปตามมาตรฐานสากล โดยพัฒนาแหล่งท่องเที่ยวรอบโรงไฟฟ้าให้มีกิจกรรมที่หลากหลายพร้อมสอดแทรกอัตลักษณ์ของลำตะคองในทุกกิจกรรมได้อย่างลงตัวและน่าสนใจ ตลอดจนส่งเสริมและพัฒนาจุดท่องเที่ยวให้เป็นแหล่งเรียนรู้ในด้านพลังงานสะอาด ทำให้เกิดการสร้างรายได้แก่ชุมชนยกระดับคุณภาพชีวิต ส่งเสริมเศรษฐกิจชุมชนท้องถิ่น สร้างงาน สร้างอาชีพ เกิดเป็นการพัฒนาพลังงานและความสุขของชุมชนอย่างยั่งยืน",https://www.naewna.com/business/611632,2021_10_27
ชาวบ้านบางกลอยกว่า 70 คนล้มป่วยด้วยโรคติดต่อโดยไม่รู้สาเหตุ,"ชาวบ้านบางกลอยกว่า 70 คนล้มป่วยด้วยโรคติดต่อแต่ไม่รู้สาเหตุ-อาการคล้ายไข้หวัดใหญ่แต่ปวดกระดูก เผยคุณภาพชีวิตย่ำแย่-เข้าไม่ถึงสิทธิรักษาพยาบาล เมื่อวันที่ 27 ตุลาคม 2564 นางสาวอัญชลี อิสมันยี ผู้ประสานงานภาคี #SAVEบางกลอย เปิดเผยว่า ระหว่างวันที่ 21-23 ตุลาคมที่ผ่านมา กลุ่มเยาวชนบ้านบางกลอยได้ดำเนินการเก็บข้อมูลด้านสุขภาพของชาวบ้านบางกลอย(ล่าง)ต.ห้วยแม่เพรียง อ.แก่งกระจาน จ.เพชรบุรี ในอุทยานแห่งชาติแก่งกระจาน พบว่าชาวบ้านป่วยจำนวน 33 คน โดยเป็นผู้ใหญ่ 18 คนและ เด็ก 15 คน ซึ่งมีลักษณะอาการคล้ายกัน คือ เป็นไข้ อาเจียน ปวดท้อง วิงเวียน-ปวดหัว มีผื่นคัน ฯลฯ โดยจากการสอบถามพบหลายรายเป็นการป่วยเรื้อรังมานานกว่า 1 เดือน และบางรายติดโรคจากคนในครอบครัวหรือคนใกล้ชิด นอกจากนี้ยังมีจำนวนชาวบ้านที่ป่วยจากการเก็บข้อมูลครั้งก่อนหน้าอีกประมาณ 40 ราย ที่อาการยังทรงตัวไม่ดีขึ้นหรือหายขาด ทำให้ขณะนี้มีจำนวนผู้ป่วยรวมกว่า 70 คน ทำให้ชาวบ้านมีความกังวลว่าอาจจะเป็นโรคติดต่อ จึงต้องการให้หน่วยงานสาธารณสุขเข้ามาตรวจรักษาชาวบ้านโดยละเอียด เพื่อหาสาเหตุของอาการป่วยที่แท้จริง เพื่อให้ชาวบ้านได้รับการรักษาอย่างทั่วถึง คนป่วยมีทั้งเด็กและผู้ใหญ่ หลายคนป่วยจนหายแล้วก็ยังกลับมาป่วยอีก บางคนเชื่อว่าเป็นอาการสะสมจากภาวะขาดสารอาหารมายาวนาน หรืออาจเป็นผลกระทบจากความเครียดต่อปัญหาขัดแย้งกับอุทยานฯ บางคนกลัวว่าจะเป็นโรคติดต่อ เพราะอาการคล้ายมาเลเรียแต่ไม่ใช่ ไม่รู้ว่าเป็นโรคอะไรแน่ ทำได้แต่กินยาสามัญประจำบ้านที่ได้รับแจก แต่ก็ไม่ดีขึ้น ก็ได้แต่นอนรักษากันเองอยู่ที่บ้าน นางสาวอัญชลี กล่าว นางสาวอัญชลี กล่าวต่อว่า ยังพบปัญหาอุปสรรคการเข้าไม่ถึงสิทธิการรักษาพยาบาลอย่างเท่าเทียม เนื่องจากปัจจุบันชุมชนบ้านบางกลอยที่เป็นกลุ่มชาติพันธุ์กะเหรี่ยง อาจหลุดจากระบบสาธารณสุขขั้นพื้นฐานที่มีประสิทธิภาพ เนื่องจากไม่มีอาสาสมัครสาธารณสุขประจำหมู่บ้าน(อสม.) ทำให้ชาวบ้านต้องข้ามไปฝั่งบ้านโป่งลึก เพื่อไปใช้บริการสุขศาลาที่ดูแลโดยหน่วยตำรวจตระเวนชายแดน(ตชด.) นอกจากนี้เวลาสาธารณสุขจังหวัดเพชรบุรีลงพื้นที่หมู่บ้าน จะมาถึงแค่บ้านโป่งลึก ไม่ได้ข้ามไปเยี่ยมชาวบ้านในฝั่งบางกลอย อีกทั้งหลายครั้งที่ชาวบ้านถูกเลือกปฏิบัติและการถูกสื่อสรที่เจ้าหน้าที่ตอบกลับมาแสดงถึงความอคติ ยิ่งเป็นการผลักชาวบ้านให้ออกห่างจากระบบสาธาณสุข และยังเป็นการละเมิดสิทธิของชาวบ้าน เจ้าหน้าที่สุขศาลาบางคนก็ดี บางคนพอไปขอยาก็ไม่ให้ พอจะลงไปหาหมอที่แก่งกระจานหรือไปจังหวัดก็ต้องไปขออนุญาตสุขศาลาก่อน การพาคนป่วยไปโรงพยาบาลต้องมีเงินจ้างรถเที่ยวละ 2,000 บาท ไม่รวมค่าใช้จ่ายถ้าต้องนอนเฝ้าคนป่วย ลงมาแล้วจะได้รับการรักษาหรือไม่ และยังกลัวการตัดสินว่าความป่วยของชาวบ้านคือความผิดที่สร้างความเดือดร้อนให้สังคม เพราะเจอการเลือกปฏิบัติมาโดยตลอด เช่น กรณีชาวบ้านคนหนึ่งวิ่งหนีงูเห่าจนล้มแล้วซี่โครงหัก แต่ไม่กล้าไปหาหมอ และกรณีผู้หญิงตั้งครรภ์ปวดท้องแต่สุขศาลาตรวจไม่พบ ต้องลงมาตรวจข้างล่างเองพบว่าครรภ์เป็นพิษ หรือกรณีของน้องผู้หญิงคนหนึ่งที่มีอาการปวดท้องจึงไปตรวจ เจ้าหน้าที่กลับพูดว่าเป็นเพราะมีเพศสัมพันธ์บ่อย แต่ตอนหลังตรวจเจอเป็นเนื้องอกในมดลูก ถูกแสดงท่าทีแบบนี้เรื่อยมาสะสม ทำให้ชาวบ้านรู้สึกมีแผลในใจไม่มีสิทธิ จะกล้าไปโรงพยาบาลต่อเมื่อป่วยใกล้ตายจริงๆ นางสาวอัญชลี กล่าว นายนิรันดร์ พงษ์เทพ ผู้ใหญ่บ้านบางกลอย กล่าวว่า ชาวบ้านที่ป่วยส่วนใหญ่มีอาการคล้ายไข้หวัดใหญ่ จึงแจ้งข้อมูลต่อสาธารณสุขจังหวัดเพชรบุรีรับทราบแล้ว และมีการประสานกลับมาว่าใน 2-3 วัน จะส่งทีมเข้ามาตรวจอาการชาวบ้านในพื้นที่ ในระหว่างนี้พยายามให้ชาวบ้านข้ามไปฝั่งบ้านโป่งลึกเพื่อรับการตรวจรักษาที่สุขศาลาก่อน เบี้องต้นทราบว่ามีการเจาะเลือดพบว่าไม่มีเชื้อไข้มาลาเรีย ส่วนถ้าคนป่วยที่อาการหนัก สุขศาลามีรถให้บริการส่งตัวผู้ป่วยอยู่แล้ว แต่บางครั้งถ้ารถไม่ว่างก็ต้องหารถไปเอง อาการป่วยของชาวบ้านคล้ายๆ ไข้หวัดใหญ่ ปวดตามข้อกระดูก ไม่ใช่มาลาเรียเพราะเจาะเลือดก็ไม่พบเชื้อ บางคนถ่ายท้องก็ต้องกินยา นอนพักผ่อนก็จะดีขึ้น เรื่องโควิทที่หมู่บ้านตอนนี้ไม่มี วัคซีคได้ทยอยฉีดได้มากกว่า 100 คนแล้ว แต่มีบางคนที่ยังไม่ยอมฉีด เพราะกลัวผลข้างเคียง นายนิรันดร์ กล่าวและว่าการป่วยครั้งนี้ไม่รู้ว่าเป็นโรคอะไรแน่ และไม่เคยป่วยกันมาก่อน อนึ่งปัจจุบันชาวบ้านบางกลอยล่างมีอยู่ราว 600 คน โดยครึ่งหนึ่งเป็นเด็ก ทั้งนี้ชาวบ้านบางกลอยถูกอพยพจากป่าใหญ่ 2 ระลอก โดยครั้งเมื่อปี 2539 อุทยานฯแก่งกระจานชักชวนโดยบอกว่าจะจัดสรรที่ดินทำกินให้ครอบครัวละ 7 ไร่ แต่กลับไม่ทำตามสัญญา จนชาวบ้านส่วนใหญ่ย้ายกลับไปอยู่ถิ่นเดิมในป่าใหญ่ และในครั้ง 2 เมื่อปี 2554 ภายหลังจากเจ้าหน้าที่สนธิกำลังกันในยุทธการตะนาวศรีซึ่งมีการเผายุ้งฉางและบ้านของชาวบ้านเพื่อกดดันให้ชาวบ้านออกจากป่าใหญ่ ทำให้ชาวบ้านบางกลอยทยอยเดินทางมาอาศัยอยู่กับญาติพี่น้องในหมู่บ้านบางกลอยล่างโดยที่ชุมชนมีคุณภาพชีวิตที่ย่ำแย่มาโดยตลอด -001",https://www.naewna.com/local/611854,2021_10_27
ผู้ใหญ่บ้านพาลูกบ้านร้องสื่อ ผวาโจรอาละวาด งัดบ้านเกือบ10หลังคาเรือน,27 ตุลาคม 2564 เมื่อเวลา 17.00.น. ผู้สื่อข่าวรายงานที่บ้านปางไม้ไผ่ หมู่ 4ต.ระบำ อำเภอลานสัก จังหวัดอุทัยธานี ได้พบกับนางอรพิน แจ้งประจักร อายุ 57 ปี ผู้ใหญ่บ้านหมู่ 4 บ้านปางไม้ไผ่ พร้อมกับชาวบ้านชื่อนางสุริวัล เนธิบุตร อายุ 37 ปี ผู้เสียหาย ซึ่งเป็นเจ้าของร้านค้าขายของชำที่ถูกโจรขโมยในหมู่บ้าน อาศัยช่วงไม่มีคนอยู่ แล้วเข้าไปลักเงินที่เก็บออมไว้ พร้อมกับได้ทำลายกล้องวงจรปิดแล้วนำติดตัวไปด้วยภายในร้านค้า และชาวบ้านอีกหลายครัวเรือน ที่ถูกโจรขโมยเครื่องมือทำมาหากินและของมีค่า ล่าสุดผู้ใหญ่บ้านพร้อมลูกบ้านได้เปิดเผยกับผู้สื่อข่าวว่า ในหมู่บ้านขณะนี้ ชาวบ้านอยู่กันอย่างผวา และหวาดระแวงมาก เนื่องจากมีหัวขโมยในชุมชนหมู่บ้าน ทีมาลักขโมยของใช้เครื่องเกษตรทำมาหากิน และงัดบ้านเข้าไปเอาเงินเก็บของชาวบ้านที่เก็บซ่อนไว้ โดยอาศัยช่วงเวลากลางวันที่ชาวบ้านไม่ค่อยอยู่บ้านออกไปทำไร่ทำนา แล้วเข้าไปงัดขโมย รวมแล้วเกือบ 10 หลังคาครัวเรือน เพียงไม่ถึง 20 วัน บางครั้งก็เลือกบ้านที่อยู่ห่างไกลจากหมู่บ้านที่เป็นทุ่งนา แล้วอาศัยช่วงเวลากลางคืน เข้าไปงัดหน้าต่างและนำของที่ได้นำไปขายแล้วนำเงินมาใช้ หลังจากนั้นผู้ใหญ่บ้านพร้อมชาวบ้านได้พาผู้สื่อข่าวลงพื้นที่ไปยังบ้านผู้เสียหายหลายหลังคาครัวเรือน ล่าสุดได้เข้าแจ้งความกับเจ้าหน้าที่ตำรวจสถานีลานสักไว้แล้ว เพื่อให้เจ้าหน้าที่ตรวจหากล้องวงจรปิดใกล้เคียง และหาตัวคนร้ายที่มาเป็นโจรลักขโมยในชุมชนหมู่บ้าน มาดำเนินคดีต่อไป เนื่องจากขณะนี้ทางหมู่บ้านได้อยู่กันอย่างผวา บางคนก็ต้องหยุดงานเพื่อมานั่งเฝ้าบ้าน ไม่เป็นอันกินอันนอน ขณะที่ทางกำนันตำบลระบำและผู้ใหญ่บ้าน ได้จัดรถลาดตระเวนเฝ้าหมู่บ้านเพื่อป้องกันโจรขโมยชุมชนในหมู่บ้านไปก่อน ก่อนที่เจ้าหน้าที่จะตามล่าคนร้ายมาลงโทษดำเนินคดี คาดว่าโจรน่าจะเป็นคนในชุมชน. 012,https://www.naewna.com/likesara/611853,2021_10_27
ช็อค! สาวขับกระบะชนจยย.ดับคาที่ ไทยมุงส่องทะเบียนเหมือนกันอีก,จ.ปทุมธานี - กระบะชนจยย.รับจ้าง ดับคาที่ คอหวยแห่ดูทะเบียนบังเอิญเลขเดียวกัน 27 ต.ค.2564 ร.ต.อ.พรเจต์ พร้อมมูล รองสารวัตรสอบสวน สภ.ประตูน้ำจุฬาลงกรณ์ ได้รับแจ้งมีอุบัติเหตุ รถชนกันเสียชีวิต เหตุเกิดบริเวณ ทางแยกขึ้นยูเทิร์น ตรงข้ามโลตัส รังสิต ถ.พหลโยธินขาออกฝั่งคู่ขนาน ต.ประชาธิปัตย์ อ.ธัญบุรี จ.ปทุมธานี หลังรับแจ้งจึงรุดไปตรวจสอบที่เกิดเหตุพร้อมด้วย แพทย์เวร จากโรงพยาบาลประชาธิปัตย์ และ อาสาสมัครมูลนิธิร่วมกตัญญู ในที่เกิดเหตุ เจ้าหน้าที่พบรถ จักรยานยนต์ ยี่ห้อฮอนด้า รุ่นคลิก สีแดงดำ หมายเลขทะเบียน กธพ 571 นครนายก พลิกคว่ำอยู่กลางถนน ห่างไปเล็กน้อย พบศพ นายเกรียงไกร แย้มสำราญ อายุ 54 ปี บ้านเลขที่ 31 หมู่ 10 ต.พิกุลออก อ.บ้านนา จ.นครนายก สภาพศพ แขนขาหัก สวมเสื้อวินเบอร์ 15 ซอยคลองหลวง 8 (ผาไทผาเมือง) นุ่งกางเกงยีนส์ขายาว ห่างออกไป พบรถกระบะยี่ห้อนิสสัน สีเทา หมายเลขทะเบียน ตณ 1751 กรุงเทพมหานคร สภาพด้านหน้ารถตรงป้ายทะเบียนมีรอยชน จากการสอบถาม นางสาวประพรรณ วัยพารา อายุ 29 ปี ผู้ขับขี่รถกระบะ กล่าวว่า ตนขับรถออกมาจากบ้านย่านคลองสอง กำลังจะไปขายลูกชิ้นย่างที่ ซอยหงสกุล ระหว่างที่ตนกำลังจะยูเทิร์นรถซึ่งเป็นช่องทางซ้ายสุด จู่ก็มีมอเตอร์ไซค์คันดังกล่าว ขับแซงขึ้นมาจากทางซ้ายแล้วขับปาดหน้าตนไป จนตนเหยียบเบรคไม่ทันชนเข้าอย่างจัง ด้าน ร.ต.อ.พรเจต์ พร้อมมูล รองสารวัตรสอบสวน สภ.ประตูน้ำจุฬาลงกรณ์ ได้ทำการสอบสวนปากคำคนขับรถกระบะไว้เบื้องต้น ก่อนจะทำการบันทึกภาพในที่เกิดเหตุไว้เป็นหลักฐาน ก่อนที่จะเชิญตัวคนขับรถกระบะไปสอบสวนอย่างละเอียดอีกครั้ง พร้อมทั้งให้ตรวจสอบกล้องวงจรปิดบริเวณจุดเกิดเหตุ เพื่อเอามาประกอบสำนวน ส่วนศพมอบให้ทางอาสาสมัครมูลนิธิร่วมกตัญญู ส่งผ่าพิสูจน์ยัง สถาบันนิติวิทยาศาสตร์ โรงพยาบาลธรรมศาสตร์เฉลิมพระเกียรติ เพื่อหาสาเหตุการตายที่แท้จริง และ ติดต่อญาติเพื่อมารับศพไปบำเพ็ญกุศลทางศาสนาต่อไป,https://www.naewna.com/local/611843,2021_10_27
ส่องเลขเด็ดบ้านเลขที่-ทะเบียนรถหลังงูเลื้อยเข้าบ้าน แม่บ้านชาวลาวเชื่อมาให้โชค,วันที่ 27 ต.ค.64 ผู้สื่อข่าวรายงานว่า ขณะอาสากู้ภัยมูลนิธิอุดรสว่างเมธาธรรม (ชุดม้าเร็ว) ปฏิบัติหน้าที่คอยช่วยเหลือประชาชนในพื้นที่รับผิดชอบได้รับแจ้งจากศูนย์วิทยุ 191 ว่า มีเหตุงูเลื้อยเข้าบ้านเลขที่ 249 ซ.มิตรประชา ถ.อุดรดุษฎี ต.หมากแข้ง เขตเทศบาลนครอุดรธานี หน่วยกู้ภัยจึงเตรียมกระสอบปุ๋ยและอุปกรณ์เหลูกคีบสำหรับจับงู รุดออกไปให้การช่วยเหลือ จับงูไปปล่อยคืนสู่ธรรมชาติ ที่เกิดเหตุเป็นบ้านปูน 2 ชั้น มีประตูรั้วรอบขอบชิด ในเนื้อที่ราว 1 ไร่ พบนางสมพัน คำหาน หรือเจ๊แต๋ว อายุ 36 ปี ชาว สปป.ลาว แม่บ้านหรือผู้ดูแลความเรียบร้อยบ้านของนายจ้างชาวไทย นำอาสากู้ภัยฯไล่จับงูทางมะพร้าว หรืองูสา ความยาวประมาณ 1.5 เมตรจากบริเวณใต้อ่างล้างจานบริเวณหลังบ้านที่ติดกับโรงจอดรถ ซึ่งงูไม่ยอมให้จับพร้อมกับเลื้อยหลบหนี และพยายามต่อสู้ ก่อนไปจนมุมถูกจับได้บริเวณหน้าป้ายทะเบียนรถยนต์เก๋ง ยี่ห้อวอลโว่ สีบรอนซ์-เงิน ทะเบียน กง-1945 อุดรธานี สอบถามนางสมพัน หรือเจ๊แต๋ว แม่บ้านชาวลาว บอกว่า ขณะตนกำลังทำงานบ้านได้ยินเสียงเจ้าบัดดี้ สุนัขพันธุ์โกลเด้น สีน้ำตาล อายุ 9 ปีที่นายจ้างเลี้ยงไว้เฝ้าบ้าน ส่งเสียงเห่าไม่หยุด บริเวณหลังอ่างล้างจานหลังบ้าน จึงออกมาดูพบงูกำลังขดตัวและเลื้อยหลบเข้าไปข้างอ่างล้างจาน ตนตกใจมากเพราะกลัวจะเป็นงูมีพิษจึงรีบวิ่งไปบอกเพื่อนบ้านที่รู้จักกัน โทรศัพท์แจ้งอาสากู้ภัยฯมาให้การช่วยเหลือ ตั้งแต่มาทำงานอยู่กับนายจ้างเกือบ 3 ปีไม่เคยมีงูเข้าบ้านเลย ตนเองและชาว สปป.ลาวก็มีความเชื่อเหมือนกับชาวไทยว่า หากมีงูเลื้อยเข้าบ้านจะมีโชคลาภ เพราะใกล้วันหวยออก และจะลองเสี่ยงโชค ซื้อลอตเตอรี่เลขที่บ้าน 249 และทะเบียนรถนายจ้าง 1945 ที่ตรงกัน เพราะเลข 5 กับเลข 2 หากมองผ่านกระจกเงาก็จะเป็นเลขเดียวกัน หลังจากนี้ก็จะโทรศัพท์บอกนายจ้างว่ามีงูเข้า นายจ้างคงจะมีโชคลาภอย่างแน่นอน ผู้สื่อข่าวรายงานเพิ่มเติมว่า ขณะสัมภาษณ์ เจ๊แต๋ว ผู้สื่อข่าวยังไม่รู้ว่าเป็นชาว สปป.ลาว เนื่องจาก เจ๊แต๋ว พูดภาษาผสมระหว่างภาษาไทยและภาษาลาว ในคำว่า ลอยมา ที่มีความหมายในภาษาไทยคือ เลื้อยมา ต้องทำการสัมภาษณ์ซ้ำๆ ถึง 6 ครั้ง ซึ่งเจ๊แต๋วก็พยายามพูดภาษาไทยตามที่ผู้สื่อข่าวบอกอย่างตั้งอกตั้งใจจึงสามารถสื่อภาษากันรู้เรื่องและลงตัว สร้างเสียงหัวเราะให้แก่เพื่อนบ้านและผู้สื่อข่าวท่ามกลางบรรยากาศแบบขำๆ แต่มีความน่ารักใสซื่อของ แม่บ้านชาว สปป.ลาว รายนี้,https://www.naewna.com/likesara/611837,2021_10_27
พบร่างครูสาวลอยน้ำดับปริศนากลางเจ้าพระยาใต้สะพานพระราม 7,พบร่างครูหญิงสาวลอยน้ำดับปริศนากลางเจ้าพระยาใต้สะพานพระราม 7 ขณะที่ทางญาติเผยก่อนหน้าพบทรัพย์สินวางทิ้งไว้ที่โป๊ะเรือท่าน้ำวัดกู้ เมื่อเวลา 10.00 น.วันที่ 27 ต.ค.64 เจ้าหน้าที่ตำรวจ สภ.เมืองนนทบุรี พร้อมเจ้าหน้าที่มูลนิธิร่วมกตัญญู เดินทางเข้าตรวจสอบหลังจากได้รับแจ้งมีผู้เสียชีวิตลอยอยู่กลางแม่น้ำเจ้าพระยาบริเวณใต้สะพานพระราม 7 ต.สวนใหญ่ อ.เมืองนนทบุรี จากนั้นจึงประสานแพทย์เวรจากสถาบันนิติวิทยาศาสตร์รุดเข้าตรวจสอบ ที่เกิดเหตุพบร่างผู้เสียชีวิตเป็นหญิงลอยคว่ำหน้าอยู่ในน้ำสวมใส่เสื้อยืดแขนสั้นสีม่วง กางเกง ขาสั้นสีน้ำเงิน ทางกู้ภัยจึงได้นำร่างของผู้เสียชีวิตมาขึ้นบริเวณใต้สะพานพระราม 7 เพื่อให้ทางแพทย์เวรตรวจโดยทางแพทย์ตรวจสอบแล้วไม่พบบาดแผลหรือร่องรอยการถูกทำร้ายเสียชีวิตมาแล้วประมาณ 1-2 วัน ขณะเดียวกัน น.ส.ญูนิต ฉัตรรักษา อายุ 45 ปี น้าสาวมายืนยันว่าผู้เสียชีวิตคนดังกล่าวคือ น.ส.อรทัย ไปนาวะดี อายุ 30 ปีเป็นครูสอนอยู่ที่โรงเรียนแห่งหนึ่งย่าน อ.ปากเกร็ด ก่อนหน้ามีการแจ้งหายไว้ที่ สภ.ปากเกร็ด ทางญาติยังให้ข้อมูลอีกว่า ก่อนหน้าเมื่อเวลา 22.00 น.ของคืนวันที่ 25 ต.ค.64 ที่ผ่านมาน้องสาวและ น.ส.อรทัย พี่สาว ได้พูดคุยกันผ่านทางโทรศัพท์โดยพี่สาวนั้นมีสภาวะเครียดและซึมเศร้า หลังจากมีการพูดคุยและให้กำลังใจกันก่อนที่จะวางสายไปหลังจากนั้นก็ไม่สามารถติดต่อได้อีก จนกระทั่งทราบว่ามีพลเมืองดีเป็นคนหาปลาพบกระเป๋าที่มีทรัพย์สินของพี่สาววางอยู่ที่โป๊ะเรือท่าน้ำวัดกู้และมาส่งให้เจ้าหน้าที่ตำรวจ ทางด้านเจ้าหน้าที่ตำรวจกล่าวว่าเบื้องต้นได้ทำการบันทึกภาพสภาพศพผู้เสียชีวิตพร้อมกับสอบปากคำญาติไว้โดยสันนิษฐานผู้เสียชีวิตนั้นน่าจะเครียดปัญหาเรื่องส่วนตัวอีกทั่งทางญาติยังให้ข้อมูลว่าผู้เสียชีวิตมีสภาวะเครียดคาดจะเกิดคิดสั้นกระโดดลงไปในแม่น้ำเจ้าพระยาจนเสียชีวิต แต่อย่างไรก็ตาม จะต้องทำการสอบปากคำทางญาติเพิ่มเติมอีกครั้ง ส่วนผู้เสียชีวิตได้มอบให้ทางเจ้าหน้าที่มูลนิธิร่วมกตัญญูนำส่งสถาบันนิติวิทยาศาสตร์โรงพยาบาลธรรมศาสตร์เฉลิมพระเกียรติรังสิตเพื่อชันสูตร ต่อไป - 003,https://www.naewna.com/local/611805,2021_10_27
แพทย์ผิวหนังเตือน! อันตรายจาก'สารปรอท'ในครีมผิวขาว,กรมการแพทย์ โดยสถาบันโรคผิวหนังเตือนอันตรายจากสารปรอท พบได้มากในการผสมในผลิตภัณฑ์ต่างๆ ก่อให้เกิดอันตรายต่อระบบต่างๆในร่างกาย 27 ตุลาคม 2564 นายแพทย์สมศักดิ์ อรรฆศิลป์ อธิบดีกรมการแพทย์ เปิดเผยว่า สารปรอทไม่ใช่สารอันตรายตัวใหม่ที่เพิ่งใช้ในสังคมไทย โดยช่วง 20-30 ปีที่ผ่านมา สารปรอทเคยเป็นสารอันตรายอันดับหนึ่งของเครื่องสำอางที่ใช้ในไทยมาก่อน ซึ่งจะนิยมผสมในครีม เมื่อมีกระแสความนิยมของการมีผิวขาวเพิ่มขึ้นทำให้มีการลักลอบใช้ปรอทในเครื่องสำอางเพื่อรักษาฝ้า จุดด่างดำ หรือทำให้ผิวขาว สารปรอทเป็นสารอันตรายที่พบบ่อยสุด รองลงมาคือ สารไฮโดรควิโนน และกรดวิตามินเอ ซึ่งนับว่าเป็นเรื่องอันตรายอย่างยิ่งเพราะพิษของของสารปรอทนั้นมีผลกระทบต่อหลายระบบของร่างกาย แพทย์หญิงมิ่งขวัญ วิชัยดิษฐ ผู้อำนวยการสถาบันโรคผิวหนัง กรมการแพทย์ กล่าวเพิ่มเติม พิษที่สำคัญของสารปรอทต่อร่างกาย คือ 1.พิษต่อผิวหนัง แม้ว่าสารปรอทจะมีผลทำให้เม็ดสีลดลง แต่พบว่าอาจทำให้เกิดอาการแพ้ได้ หากใช้ในระยะยาว จะทำให้ผิวบางลง เกิดจุดดำที่ผิวเพิ่มขึ้น เกิดฝ้าถาวร หรือในบางจุดจะทำให้เกิดผิวด่างถาวร 2.พิษต่อระบบประสาท ทำให้มีอาการสั่น ปลายประสาทอักเสบ การทรงตัวผิดปกติ ชักกระตุก ซึมเศร้าหรือเกิดประสาทหลอนได้ 3.พิษต่อตับและไต ทำให้เกิดภาวะตับอักเสบ และไตอักเสบได้ในระยะยาว4.พิษต่อระบบเลือด ทำให้เกิดภาวะโลหิตจาง 5.หากใช้ระหว่างตั้งครรภ์ สารปรอทจะดูดซึมสู่ทารก และมีความเสี่ยงที่จะทำให้ทารกสมองพิการและปัญญาอ่อนได้ ผู้อำนวยการสถาบันโรคผิวหนัง ให้คำแนะนำเพิ่มเติมว่า ควรเลือกใช้เครื่องสำอางจากแหล่งที่เชื่อถือได้มากที่สุด กรณีที่ใช้ผลิตภัณฑ์เครื่องสำอางแล้วเกิดผลข้างเคียงแนะนำให้หยุดการใช้ผลิตภัณฑ์นั้นทันทีและรีบไปพบแพทย์ผู้เชี่ยวชาญ หรือหากสงสัยว่าผลิตภัณฑ์เครื่องสำอางที่ใช้อยู่มีสารอันตรายผสมอยู่หรือไม่ สามารถส่งผลิตภัณฑ์ดังกล่าวมาขอรับการตรวจสอบสารอันตรายเบื้องต้นได้ที่ สถาบันโรคผิวหนัง (โครงการตรวจสารอันตรายในเครื่องสำอาง)420/7 ถนนราชวิถี เขตราชเทวี กรุงเทพมหานคร 10400โดยไม่ต้องเสียค่าใช้จ่ายแต่อย่างใด. 012,https://www.naewna.com/likesara/611827,2021_10_27
'ชัยวุฒิ'พูดชัด! 'ธรรมนัส'มีปัญหา ต้องหาทางออก ชี้'บิ๊กตู่'คุย 6 รมต.ไม่ครอบงำ,ชัยวุฒิยอมรับธรรมนัสมีปัญหาต้องหาทางออก ปรับโครงสร้างพรรค ชี้บิ๊กตู่คุย 6 รมต.ไม่ครอบงำ ถ้าครอบงำต้องโฟนอินจากดูไบ เมื่อวันที่ 27 ตุลาคม 2564 ที่กระทรวงดีอีเอส นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม (ดีอีเอส) กล่าวถึงกระแสข่าวการลาออกของคณะกรรมการบริหารพรรคพลังประชารัฐ (พปชร.) เพื่อเปิดทางในการปรับโครงสร้าง ว่า ขณะนี้กำลังพูดคุยกันถึงการลาออก โดยวันที่ 28 ต.ค.นี้ จะคุยกันอีกครั้งอย่างเป็นทางการว่า จะปรับแก้อย่างไร ทุกคนต้องหาทางออกร่วมกัน เหตุผลที่ต้องปรับโครงสร้างเพราะรัฐบาลและพรรคพลังประชารัฐต้องเป็นเนื้อเดียวกัน เดินไปด้วยกัน หากพรรคพลังประชารัฐ ไม่ไปทางเดียวกับ พล.อ.ประยุทธ์ จันทร์โอชา นายกรัฐมนตรี พรรคก็ทำงานยาก เมื่อถามว่า กรรมการบริหารพรรคพลังประชารัฐ ที่จะลาออกขณะนี้เกินกึ่งหนึ่งหรือยัง นายชัยวุฒิ กล่าวว่า ยังไม่ถึง จริงๆ ยังไม่ถึงขั้นลาออก เป็นการพูดคุย ยังไม่มีการลาออก หากลาออกจะแถลงข่าว ผู้สื่อถามว่า การจะปรับโครงสร้างพรรคครั้งนี้ เพราะมองว่า ร.อ.ธรรมนัส พรหมเผ่า เลขาธิการพรรค มีปัญหาใช่หรือไม่ นายชัยวุฒิ ถามสื่อมวลชนกลับว่า แล้วคุณคิดว่ามีปัญหาหรือไม่ ขอสื่อมวลชนดูกันเอง ว่าในอดีตเกิดอะไรขึ้นมาบ้าง เมื่อถามย้ำว่า ส่วนตัวมองว่า ร.อ.ธรรมนัส มีปัญหาหรือไม่ นายชัยวุฒิ ตอบว่า ผมคิดว่ามีนะ ไม่เช่นนั้นไม่มีการพูดคุยกันเพื่อจะปรับโครงสร้าง แต่ไม่ขอพูดในรายละเอียด เพราะเชื่อว่าประชาชนและสื่อมวลชนรู้อยู่แล้วว่าคืออะไร ขอให้เดินไปข้างหน้า อย่าพูดถึงอดีต ส่วนกรณีที่มี 6 รัฐมนตรีในพรรคพลังประชารัฐ ไปพบ พล.อ.ประยุทธ์ ที่ตึกไทยคู่ฟ้า ทำเนียบรัฐบาล เมื่อวันที่ 25 ต.ค.นั้น กำลังถูก นายศรีสุวรรณ จรรยา ยื่นให้ กกต.สอบ พล.อ.ประยุทธ์ ว่าครอบงำหรือชี้นำพรรค นายชัยวุฒิ กล่าวว่า เป็นความเข้าใจที่คลาดเคลื่อน เพราะนายกรัฐมนตรีกับรัฐมนตรีคุยกันปกติ หากไม่คุยกันจะบริหารประเทศได้อย่างไร นายกรัฐมนตรีก็ต้องคุยกับพรรคพลังประชารัฐ ซึ่งเป็นพรรคที่เสนอชื่อเป็นนายกรัฐมนตรี เพื่อกำหนดแนวทางการทำงาน เพราะสัปดาห์หน้าเปิดสภา มีกฎหมายสำคัญจะเข้า จะทำงานร่วมกันอย่างไรในสภา หากนายกรัฐมนตรีไม่มาคุยกับ ส.ส.หรือรัฐมนตรี ก็ทำงานไม่ได้ เรื่องนี้ถือว่าเป็นเรื่องปกติ คุยประจำ ไม่ใช่การครอบงำ หากจะครอบงำต้องเป็นการโฟนอินมาจากดูไบ เมื่อถามว่า ส่วนกรณีที่ นายวิรัช รัตนเศรษฐ รองหัวหน้าพรรคพลังประชารัฐ ให้สัมภาษณ์ว่า 6 รัฐมนตรีที่พบนายกฯ นั้นถือว่าไม่ใช่ส่วนมากในพรรค นายชัยวุฒิ กล่าวว่า คนจะมากหรือน้อยไม่สำคัญ เอาอะไรมาวัด ทุกคนเป็นรัฐมนตรี เป็นสมาชิกพรรคที่ทำงานให้พรรคและบ้านเมือง ส่วน ส.ส.ส่วนใหญ่ในพรรคจะคิดยังไง เชื่อว่าทุกคนหวังดีต่อบ้านเมืองอยากให้บ้านเมืองเดินหน้า ให้รัฐบาลทำงานให้ประชาชน ให้สภาฯ ทำงานได้ราบลื่น เชื่อว่า ส.ส.ทุกคนจะเห็นในทางเดียวกัน ไม่แตกแยก - 006,https://www.naewna.com/politic/611796,2021_10_27
'จุรินทร์'ถกสางปมถุงมือยางฉาว ขีดเส้น 1 เดือนปิดคดี ตร.ยันไร้นักการเมืองเอี่ยว,"จุรินทร์ปธ.ประชุมปมถุงมือยางฉาวสั่ง สตช.เร่งปิดคดีใน 1 เดือน ด้าน ตร.ยันไม่มีนักการเมืองเอี่ยว เมื่อเวลา 13.30น.วันที่ 27 ตุลาคม 2564 ที่ห้องประชุม 108 อรรถไกวัลวที ชั้น 1 อาคารสำนักงานปลัดสำนักนายกรัฐมนตรี ทำเนียบรัฐบาล นายจุรินทร์ ลักษณวิศิษฏ์ รองนายกรัฐมนตรี และรัฐมนตรีว่าการกระทรวงพาณิชย์ เป็นประธานการประชุมคณะกรรมการตรวจสอบการส่งออกถุงมือยางไปนอกราชอาณาจักร ครั้งที่ 1/2564 ผ่านระบบวิดีโอคอนเฟอเรนซ์ จากนั้น เวลา 17.00 น.นายจุรินทร์ แถลงภายหลังการประชุมว่า จากการประชุมในวันนี้ได้ข้อสรุป 4 ประเด็นดังนี้คือ 1.สำนักงานตำรวจแห่งชาติ (สตช.) ได้รายงานให้ที่ประชุมทราบว่า คดีที่เกี่ยวข้องกับถุงมือยางทางการแพทย์ขณะนี้เป็นคดีสำคัญ โดยได้ดำเนินคดีทั้งหมด 15 คดี ด้วยกัน ซึ่งในจำนวนนั้นรวมคดีที่เกี่ยวข้องกับบริษัทแพดดี้เดอะรูมด้วย โดยขณะนี้อัยการได้สั่งฟ้องแล้ว ส่วนกรณีที่เกี่ยวข้องกับถุงมือยางทางการแพทย์ยี่ห้อสกายเมด ที่ไปปรากฏชื่อในข่าวของ CNN นั้น ที่ประชุมได้มอบให้ทาง สตช.รับไปสืบสวนสอบสวนดำเนินคดีต่อไป หากพบการกระทำความผิด โดย สตช.ได้แจ้งให้ที่ประชุมทราบว่า จะเร่งรัดดำเนินการสืบสวนให้เสร็จสิ้นภายใน 1 เดือน 2.ที่ประชุมได้กำชับให้หน่วยงานที่เกี่ยวข้องเช่น กรมโรงงาน สำนักงานคณะกรรมการอาหารและยา (อย.) กรมโรงงานอุตสาหกรรม กรมศุลกากร กระทรวงมหาดไทย และหน่วยงานอื่นที่เกี่ยวข้อง ได้บังคับใช้กฎหมายโดยเคร่งครัด รวมทั้งให้ความร่วมมือหรือบังคับใช้กฎหมายกับ 2 กรณีที่ปรากฏในข่าว CNN ต่อไป 3.ที่ประชุมได้สอบถามกับกระทรวงการต่างประเทศ และกระทรวงพาณิชย์ ว่าจะมีผลกระทบในเรื่องของความสัมพันธ์ระหว่างประเทศหรือกระทบกับเรื่องการค้าและการส่งออกระหว่างไทยและสหรัฐอเมริกาหรือไม่ โดยกระทรวงการต่างประเทศได้แจ้งว่า ไม่น่าจะมีผลกระทบใดๆ เกิดขึ้นเพราะที่ผ่านมาจนถึงปัจจุบัน หากพบการกระทำสิ่งผิดกฎหมายเราดำเนินคดีทุกกรณีไม่มียกเว้น ในส่วนของกระทรวงพาณิชย์ ได้รายงานให้ที่ประชุมทราบว่า การค้าและการส่งออกไม่คิดว่าจะได้รับผลกระทบเกิดขึ้นโดยพิจารณาจากตัวเลขการส่งออกในช่วง 9 เดือนที่ผ่านมา คือตั้งแต่เดือนมกราคมถึงเดือนกันยายน 2564 ก็พบว่าการส่งออกของไทยไปยังตลาดสหรัฐอเมริกายังขยายตัวเป็นอย่างดี คือ ถึง 111.3% มูลค่าถึง 36,457 ล้านบาท 4.ที่ประชุมได้มอบหมายให้หน่วยงานที่เกี่ยวข้องได้หาข้อสรุปเกี่ยวกับแนวทางการแก้ไขและปัญหาอุปสรรคต่างๆ ในการส่งออกถุงมือยางทางการแพทย์ไปยังประเทศสหรัฐอเมริการวมทั้งประเทศอื่นๆ ด้วยเพื่อหาแนวทางทำตลาดการส่งออกถุงมือยางทางการแพทย์ เพื่อหารายได้เข้าประเทศให้มากกว่าที่เป็นอยู่ในปัจจุบัน ด้าน พ.ต.อ.เนติ วงษ์กุหลาบ ผกก.4 บก.ปคบ.ผู้แทนจาก สตช.กล่าวเสริมในช่วงท้ายว่า จากการที่ สตช.สืบสวนสอบสวนและดำเนินในหลานคดียังไม่พบนักการเมืองหรือคนมีสีเข้ามาเกี่ยวข้อง แต่พบกลุ่มเอกชนที่เห็นช่องทางในช่วงที่มีความต้องการถุงมือยางทางการแพทย์สูงในขณะนี้ เป็นผู้กระทำผิดและพบว่ามีชาวไทยและชาวต่างชาติเป็นผู้เสียหาย - 006",https://www.naewna.com/local/611804,2021_10_27
(คลิป) แบกศาลไม้ทรงไทยขึ้นเขา ถวาย 'แม่ตะเคียนพุปะหัง' หลังถูกหวยนับแสนบาท,อ่านข่าวที่เกี่ยวข้องที่นี่ : ถูกหวยนับแสนซื้อศาลไม้ทรงไทยช่วยกันหามขึ้นยอดเขาถวาย 'แม่ตะเคียนพุปะหัง'. -008,https://www.naewna.com/channel/611793,2021_10_27
'พี่ใหญ่'เปลี่ยนเกม! 'ธรรมนัส'ไปต่อ? ถ้ายังไม่เลิกทะเลาะกัน'กูลาออก',อินไซด์ป่ารอยต่อ!!! เกมเปลี่ยนบิ๊กป้อมยังกระเตงธรรมนัสไปต่อ ขณะที่แกนนำหวั่นนายกฯชิ่งตั้งพรรคใหม่ ก่อนเจอสวนผมก็เลิกเล่นการเมือง พร้อมขู่ถ้าไม่เลิกทะเลาะกันกูลาออก เผยผลแบบสอบถาม สรุปยังไว้วางใจหัวหน้า-เลขาฯคนเดิม เฮ้ง-ชัยวุฒิ เจอลูกพรรคบ่น รมต.ไม่ดูแล เมื่อวันที่ 28ต.ค.64 รายงานข่าวจากพรรคพลังประชารัฐ (พปชร.) แจ้งว่า สำหรับความเคลื่อนไหวภายในพรรค พปชร.เพื่อให้เกิดการปรับเปลี่ยนโครงสร้างคณะกรรมการบริหารพรรค (กก.บห.) และเลขาธิการพรรค โดยหลังจากช่วงบ่ายวันที่ 26 ต.ค.ที่ผ่านมาร.อ.ธรรมนัส พรหมเผ่า ส.ส.พะเยา และเลขาธิการพรรค เข้าพบ พล.อ.ประวิตร วงษ์สุวรรณ รองนายกรัฐมนตรี และหัวหน้าพรรค ที่มูลนิธิป่ารอยต่อฯ เพื่อหารือเรื่องดังกล่าว จากนั้นช่วงเย็นวันเดียวกัน พล.อ.ประวิตร ได้ต่อสายหา กก.บห.ทุกคนเพื่อไม่ให้เซ็นใบลาออกจนกว่าจะประชุมวันที่ 28 ต.ค. ทำให้มี ส.ส.ที่เซ็นใบลาออกรอไว้แล้วแต่ยังไม่ได้ยื่น ประสานไปยัง 6 รัฐมนตรีเพื่อขอถอนใบลาออก ทำให้เหลือคนที่เซ็นใบลาออกแล้วเพียง 6 คนนั้น ปรากฏว่า ล่าสุดเมื่อช่วงเช้าวันที่ 27 ต.ค. ได้มี กก.บห.บางส่วน อาทิ นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม นายสรวุฒิ เนื่องจำนงค์ ส.ส.ชลบุรี นายรงค์ บุญสวยขวัญ ส.ส.นครศรีธรรมราช ได้เดินทางไปยังมูลนิธิป่ารอยต่อฯ เพื่อพบและร่วมรับประทานอาหารเช้า ซึ่งเป็นเมนูข้าวต้มหมู กับ พล.อ.ประวิตร โดยช่วงหนึ่งได้มีการสอบถามความชัดเจนถึงเรื่องราวที่เกิดขึ้น โดย 1 ในแกนนำพรรคได้พูดกับ พล.อ.ประวิตร ถึงปัญหาที่เกิดจาก ร.อ.ธรรมนัส พร้อมระบุว่า รัฐบาลและพรรค พปชร.จำเป็นต้องเป็นเนื้อเดียวกัน ถ้าเป็น ร.อ.ธรรมนัส คงทำงานกันลำบาก เพราะนายกฯ ไม่เอาร.อ.ธรรมนัส จึงควรปรับโครงสร้างให้ทำงานได้ ทำให้ พล.อ.ประวิตร กล่าวสวนไปว่า พวกคุณไปฟังความข้างเดียวกัน ถ้าไม่เอาธรรมนัส แล้วจะเอาใคร เขาทำงานได้ ทำงานเพื่อพรรค แล้วใครจะทำงาน คนอื่นก็เป็นคู่กรณีของเขา ถ้ายังไม่เลิกทะเลาะกัน กูลาออก ใครอยากมาเป็นก็มาเป็นเลย แกนนำคนเดิมจึงระบุว่า แต่ถ้ายังเป็นร.อ.ธรรมนัส ปัญหาจะไม่จบ เพราะนายกฯอาจไปตั้งพรรคใหม่ ทำให้ พล.อ.ประวิตร ตอบอย่างมีอารมณ์ว่า ถ้านายกฯตั้งพรรคใหม่ ผมก็เลิก ไม่เล่นแล้วการเมือง รายงานข่าวแจ้งอีกว่า ตอนหนึ่งยังมีการพูดถึงข้อสรุปในวงหารือระหว่างพล.อ.ประยุทธ์ จันทร์โอชา นายกรัฐมนตรี และรมว.กลาโหม พล.อ.อนุพงษ์ เผ่าจินดา รมว.มหาดไทย พล.อ.ประวิตร กับ 6 รัฐมนตรี เกี่ยวกับการปรับโครงสร้างพรรค เมื่อวันที่ 25 ต.ค.ที่ผ่านด้วย โดย พล.อ.ประวิตรระบุว่า วันดังกล่าวไม่ได้มีข้อสรุปอะไร ตนเองเพียงนั่งรับฟังเฉยๆ ก็วันนั้นพวกคุณรุมผม ต่อมาในช่วงบ่ายวันเดียวกัน บรรดาแกนนำ และ ส.ส.หลายคนได้ทยอยเข้าพบ พล.อ.ประวิตร อย่างพร้อมเพรียง อาทิ ร.อ.ธรรมนัส พรหมเผ่า ส.ส.พะเยา และเลขาธิการพรรค นายสันติ พร้อมพัฒน์ รมช.คลัง และนายชัยวุฒิ โดย พล.อ.ประวิตร ได้เปิดโอกาสให้สมาชิกสะท้อนปัญหาที่เกิดขึ้นว่า ใครมีความในใจอะไรก็พูดออกมาเลยคุยกันตรงๆ โดยมี ส.ส.ภาคใต้บางคน กล่าวว่า จริงๆ แล้วพวกเราไม่มีอะไร เป็นเรื่องที่ผู้ใหญ่ทะเลาะกันเอง ทำให้ พล.อ.ประวิตร ตอบกลับไปว่า ที่เป็นปัญหาอาจมีบางคนทะเลาะ และมีเด็กไปบอกนายกฯ จึงทำให้เป็นปัญหา เอาเป็นว่าต่อไปนี้ ขอให้รักกัน พูดคุยกัน และให้จบตรงนี้ ไม่เป็นไร ถ้าที่ผ่านมีอะไรที่ผิดพลาด หรือ ผมอาจจะดูแลทุกคนไม่ดีพอก็ขอโทษ แต่ยืนยันว่าผมรักสมาชิกทุกคน จากนั้น ร.อ.ธรรมนัส ได้ถือโอกาสอธิบายว่า ผมไม่มีอะไร ที่ผ่านมาทำงาน ใจถึงพึ่งได้ พร้อมช่วยทุกคน แต่เรื่องที่เกิดขึ้น มีบางคนที่ไม่ชอบผมเอาไปพูดนอกพรรค ทำให้สับสน ขอให้มาพูดกัน พร้อมกันนี้ ร.อ.ธรรมนัสยังเสนอให้ ส.ส.กลุ่มต่างๆ มาที่นั่งฟังจะได้รับทราบไปพร้อมกัน จะได้ไม่ต้องไปประชุม กก.บห.วันที่ 28 ต.ค.อีกให้มันจบกันวันนี้ ทั้งนี้ เมื่อ ร.อ.ธรรมนัสพูดเสร็จบรรยากาศได้ตรึงเครียดขึ้น เมื่อนายชัยวุฒิ ได้พูดสวนไปว่า ให้เอาความจริงมาพูดกัน เมื่อครั้งที่จะโหวตสวนผมและนายกฯคืออะไร ร.อ.ธรรมนัส จึงตอบว่า ที่ผ่านมาก็ขอโทษ ส่งข้อความและชี้แจงไปหมดแล้ว ทำให้นายชัยวุฒิย้ำอีกครั้งว่า ให้เอาความจริงมาพูดกันจะดีกว่า นอกจากนี้ ในการหารือครั้งนี้ ได้มีการแจกกระดาษที่เป็นลักษณะแบบสอบถามประมาณ 7-8 ข้อ เป็นใบละ 1 คำถามให้กับสมาชิกไปเขียนด้วยลายมือ ไม่ต้องระบุชื่อ เช่น สอบถามว่าต้องการให้ใครเป็นหัวหน้าพรรค ต้องการให้ใครเป็นเลขาธิการพรรค และอนาคตอยากให้พรรคเป็นอย่างไร รวมถึงให้แสดงความรู้สึกที่มีต่อรัฐมนตรีในสังกัดพรรค จากนั้น พล.อ.ประวิตร ได้อ่านผลการกรอกแบบสอบถามด้วยตัวเอง โดยมีสีหน้ายิ้มแย้มตลอดเวลาว่า ทั้งหมดพร้อมใจกันยืนยันให้ พล.อ.ประวิตรเป็นหัวหน้าพรรคต่อไป ส่วนเลขาธิการพรรคประมาณ 80% ยังไว้ววางใจ ร.อ.ธรรมนัส รองลงมาคือ นายอนุชา น้อยที่สุดคือชื่อของนายสุชาติ ชมกลิ่น รมว.แรงงาน ขณะที่การแสดงความเห็นต่อรัฐมนตรีของพรรค ส่วนใหญ่แสดงความเห็นไปในทิศทางเดียวคือ ไม่พอใจต่อการปฏิบัติตัวของรัฐมนตรี 2 กระทรวงคือ กระทรวงแรงงาน และกระทรวงดีอีเอส ทั้งนี้ ผลการตอบแบบสอบถามดังกล่าว จะมีการนำไปรายงานให้ที่ประชุม กก.บห.ทราบ,https://www.naewna.com/politic/611834,2021_10_27
