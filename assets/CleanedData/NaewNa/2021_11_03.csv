title,summary,link,published
'เจ๊เจี๊ยบ'โชว์ระดับภูมิคุ้มกันพุ่งปรี๊ด หลังฉีดแอสตราฯกระตุ้นเข็ม3ครบ1เดือน,"2 พ.ย.64 นางอมรัตน์ โชคปมิตต์กุลส.ส.บัญชีรายชื่อ พรรคก้าวไกลได้โพสต์ข้อความผ่านทวิตเตอร์ พร้อมโชว์ภาพขณะรับวัคซีนกระตุ้นเข็มที่ 3เมื่อวานนี้( 1พ.ย.) ว่า หลังฉีดแอสตร้ากระตุ้นเข็ม 3 ไปครบ 1 เดือน ผลตรวจระดับภูมิคุ้มกันพุ่งขึ้นเป็น 19,051 AU/mL ประวัติ - หลังฉีดซิโนแวคเข็มแรก 2 สัปดาห์ภูมิขึ้น 3,793 AU/mL (วงสีฟ้า) หมอบอกภูมิขึ้นสูงกว่าคนอื่นที่ฉีดซิโนแวคด้วยกัน -หลังฉีดซิโนแวคเข็ม 2 ไป 2 เดือนภูมิตกเหลือ 1,597 AU/mL",https://www.naewna.com/politic/613157,2021_11_03
ทั่วไทยฝนฟ้าคะนอง! ใต้ตกหนักบางแห่ง ระวังน้ำท่วมฉับพลัน-น้ำป่าไหลหลาก,วันที่ 3 พฤศจิกายน 2564 ลักษณะอากาศทั่วไป บริเวณความกดอากาศสูงยังคงแผ่เข้ามาปกคลุมภาคตะวันออกเฉียงเหนือและทะเลจีนใต้ ส่งผลทำให้มีลมตะวันออก และลมตะวันออกเฉียงใต้พัดปกคลุมประเทศไทยตอนบน ในขณะที่มีลมตะวันออกพัดปกคลุมอ่าวไทยและภาคใต้ ประกอบกับมีหย่อมความกดอากาศต่ำปกคลุมบริเวณทางด้านตะวันออกของประเทศมาเลเซีย ลักษณะเช่นนี้ทำให้ประเทศไทยยังคงฝนฟ้าคะนองเกิดขึ้น และมีฝนตกหนักบางแห่งในบริเวณภาคใต้ ขอให้ประชาชนบริเวณภาคใต้ระวังอันตรายจากฝนตกหนักและฝนตกสะสมซึ่งอาจทำให้เกิดน้ำท่วมฉับพลันและน้ำป่าไหลหลากได้ ฝุ่นละอองขนาดเล็ก ในช่วงนี้การสะสมของฝุ่นละออง/หมอกควันมีน้อย พยากรณ์อากาศสำหรับประเทศไทยตั้งแต่เวลา 06.00 น.วันนี้ ถึง 06.00 น.วันพรุ่งนี้ ภาคเหนือ มีฝนฟ้าคะนองร้อยละ 40 ของพื้นที่ ส่วนมากบริเวณจังหวัดแม่ฮ่องสอน เชียงใหม่ เชียงราย ลำพูน ลำปาง พะเยา น่าน ตาก สุโขทัย และกำแพงเพชร อุณหภูมิต่ำสุด 21-24 องศาเซลเซียส อุณหภูมิสูงสุด 31-34 องศาเซลเซียส ลมตะวันออกเฉียงใต้ ความเร็ว 10-20 กม./ชม. ภาคตะวันออกเฉียงเหนือ มีฝนฟ้าคะนองร้อยละ 10 ของพื้นที่ ส่วนมากบริเวณจังหวัดนครราชสีมา บุรีรัมย์ สุรินทร์ และศรีสะเกษ อุณหภูมิต่ำสุด 23-25 องศาเซลเซียส อุณหภูมิสูงสุด 33-34 องศาเซลเซียส ลมตะวันออก ความเร็ว 10-20 กม./ชม. ภาคกลาง มีฝนฟ้าคะนองร้อยละ 40 ของพื้นที่ ส่วนมากบริเวณจังหวัดราชบุรี กาญจนบุรี อุทัยธานี นครสวรรค์ ชัยนาท สุพรรณบุรี นครปฐม สมุทรสงคราม และสมุทรสาคร อุณหภูมิต่ำสุด 22-25 องศาเซลเซียส อุณหภูมิสูงสุด 31-34 องศาเซลเซียส ลมตะวันออก ความเร็ว 10-20 กม./ชม. ภาคตะวันออก มีฝนฟ้าคะนองร้อยละ 20 ของพื้นที่ ส่วนมากบริเวณจังหวัดนครนายก ปราจีนบุรี ชลบุรี และระยอง อุณหภูมิต่ำสุด 24-25 องศาเซลเซียส อุณหภูมิสูงสุด 33-34 องศาเซลเซียส ลมตะวันออก ความเร็ว 10-30 กม./ชม.ทะเลมีคลื่นต่ำกว่า 1 เมตร ภาคใต้ (ฝั่งตะวันออก) มีฝนฟ้าคะนองร้อยละ 70 ของพื้นที่ และมีฝนตกหนักบางแห่ง บริเวณจังหวัดนครศรีธรรมราช พัทลุง สงขลา ยะลา ปัตตานี และนราธิวาส อุณหภูมิต่ำสุด 23-25 องศาเซลเซียส อุณหภูมิสูงสุด 29-33 องศาเซลเซียส ตั้งแต่จังหวัดสุราษฎร์ธานีขึ้นมา: ลมตะวันออก ความเร็ว 15-30 กม./ชม.ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูง 1-2 เมตร ตั้งแต่จังหวัดนครศรีธรรมราชลงไป: ลมตะวันออก ความเร็ว 15-35 กม./ชม.ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงประมาณ 2 เมตร ภาคใต้ (ฝั่งตะวันตก) มีฝนฟ้าคะนองร้อยละ 60 ของพื้นที่ และมีฝนตกหนักบางแห่ง บริเวณจังหวัดพังงา กระบี่ ตรัง และสตูล อุณหภูมิต่ำสุด 21-25 องศาเซลเซียส อุณหภูมิสูงสุด 31-34 องศาเซลเซียส ลมตะวันออก ความเร็ว 10-30 กม./ชม.ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 1 เมตร กรุงเทพมหานครและปริมณฑล มีฝนฟ้าคะนองร้อยละ 20 ของพื้นที่ อุณหภูมิต่ำสุด 25-26 องศาเซลเซียส อุณหภูมิสูงสุด 33-35 องศาเซลเซียส ลมตะวันออก ความเร็ว 10-20 กม./ชม. - 006,https://www.naewna.com/local/613159,2021_11_03
โควิดชลบุรีติดเชื้อ 324 ราย คลัสเตอร์ทหารเรือพุ่งอีก 40 ราย,"เมื่อเวลา 06.30 น.วันที่ 3 พฤศจิกายน 2564สำนักงานประชาสัมพันธ์จังหวัดชลบุรี - Chonburi PR รายงานว่า วันนี้มีรายงานผู้ติดเชื้อโควิด-19 รายใหม่ จำนวน 324 ราย 1. คนที่พักอาศัยในจังหวัดระยอง เข้ามารักษาในจังหวัดชลบุรี 39 ราย สะสม 4,564 ราย และจังหวัดอื่นๆรวมสะสม 1,750 ราย 2. Cluster เขตพื้นที่ทหารเรือ อ.สัตหีบ 40 ราย สะสม 1,467 ราย (ทหารเกณฑ์ 40 ราย) 3. แคมป์ก่อสร้าง บริษัท ไร่โกทอง คอนสตรัคชั่น แอนด์ เซอร์วิส จำกัด อ.ศรีราชา 5 ราย สะสม 53 ราย 4. บริษัท มาคิตะ แมนูแฟคเจอริ่ง (ไทยแลนด์) จำกัด อ.ศรีราชา 4 ราย สะสม 35 ราย 5. อาชีพเสี่ยงพบปะผู้คนจำนวนมาก 11 ราย 6. บุคลากรทางการแพทย์ 2 ราย 7. สัมผัสผู้ป่วยยืนยัน 7.1 ในครอบครัว 94 ราย 7.2 จากสถานที่ทำงาน 35 ราย 7.3 บุคคลใกล้ชิด 10 ราย 7.4 วมวงสังสรรค์ 4 ราย 8. สัมผัสผู้ป่วยยืนยัน (อยู่ระหว่างสอบสวนโรค) 13 ราย 9. อยู่ระหว่างการสอบสวนโรค 67 ราย การระบาดของโควิด-19 ระลอกเดือนเมษายน เริ่มจากแหล่งสถานบันเทิง สู่ครอบครัว มาสู่เพื่อนร่วมงาน มาสู่ชุมชนที่พักอาศัยพนักงาน แรงงาน ซึ่งมีปัจจัยเสี่ยงมาจากการทานข้าวร่วมกัน หรือมีกิจกรรมใกล้ชิด สังสรรค์แม้จะเป็นเพียงกลุ่มเล็ก 2-3 คนในเพื่อนสนิท ทำให้เกิดการระบาดเป็นกลุ่มก้อน (Cluster) ในที่มีผู้คนรวมตัวกัน ทั้งในในสถานประกอบการ ตลาด แคมป์คนงานก่อสร้าง และชุมชนที่พักอาศัย ค่ายทหาร ขอความร่วมมือ แหล่งชุมชุมชนดังนี้ ตลาด 1. ผู้ค้าหรือลูกจ้าง ไม่สัมผัสใกล้ชิดกับผู้ค้าหรือลูกจ้างร้านอื่น ๆ ไม่ทานอาหารใกล้ชิดด้วย 2. ไม่สังสรรค์ 3. ป่วยต้องหยุด 4. ทำความสะอาดห้องน้ำสม่ำเสมอ โดยเฉพาะจุดสัมผัสร่วม หลังออกจากห้องน้ำต้องล้างมือทุกครั้ง ไม่ใช้มือจับหน้าโดยไม่ล้างมือ 5. ใส่แมสก์ตลอดเวลา 6. เมื่อมีผู้ติดเชื้อในตลาด หากมีการตรวจเชิงรุก ขอให้รับการตรวจเชิงรุกทุกคน 7. เมื่อมีการปิดตลาด ขอความร่วมมือผู้สัมผัส หรือมีความเสี่ยงต่อการติดเชื้อให้หยุดอยู่บ้าน 8. ไม่รับแรงงานต่างด้าวจากพื้นที่เสี่ยง 9 มีการสุ่มตรวจ ATK สม่ำเสมอ สถานประกอบการ 1. ไม่สังสรรค์ ไม่ตั้งวงดื่มเหล้า 2. อาหารต้องไม่ทานใกล้ชิดด้วย 3. ป่วยต้องหยุด 4. จุดสัมผัสร่วม ต้องทำความสะอาดบ่อยๆ เช่น ลูกบิด ราวบันได สแกนนิ้วมือ เซ็นชื่อแล้วต้องล้างมือทันที 5. เคร่งครัดในสุขอนามัยส่วนบุคคล ใส่แมสก์ตลอดเวลา ล้างมือบ่อยๆ อยู่ห่างๆกัน 6 สุ่มตรวจ ATK สม่ำเสมอ สำหรับผู้สัมผัสใกล้ชิดผู้ติดเชื้อโควิด-19 ต้องมีการกักตัวอย่างเข้มงวด ไม่ออกไปแพร่เชื้อ การควบคุมป้องกันการระบาดของโควิด-19 ในจังหวัดชลบุรี อยู่บนพื้นฐานของสมดุลระหว่าง การควบคุมโรค เศรษฐกิจ สังคม ปัจจัยความเร็วในการแพร่ระบาดของโควิด-19 ขึ้นกับการเคลื่อนที่นอกบ้านของประชาชน ความใกล้ชิดกัน รวมทั้งระยะเวลาในการใกล้ขิดกัน นอกเหนือจากการไม่เคร่งครัดในสุขอนามัยส่วนบุคคล หากไม่ล้างมือก่อนจับหน้า เชื้อเข้าทางจมูก ปากตา ทำให้มีการติดเชื้อและแพร่ระบาดได้ ในสภาวะการณ์ที่โควิด-19 มีการระบาดในวงกว้าง จนอาจกลายเป็นโรคประจำถิ่น เชื้อไม่ได้หมดสิ่นไป ทำให้มีโอกาสในการติดเชื้อได้ แต่ต้องไม่ให้เกิดการระบาดจนระบบสาธารณสุขรองไม่ไหว และต้องไม่เสียชีวิต ดังนั้นจึงขอความร่วมมือทุกภาคส่วนปฏิบัติตามมาตรการควบคุมโรคของจังหวัดชลบุรี ค้นให้มาก กักให้ดี ชีวิตวิถีใหม่ ร่วมใจฉีดวัคซีน 1 ค้นให้มาก สถานที่ให้บริการประชาชน แหล่งชุมนุมชน ต้องมีการคัดกรองด้วย ATK สม่ำเสมอ ประชาชนที่มีอาการหรือสงสัยสัมผัสใกล้ชิดผู้ติดเชื้อโควิด-19 ให้มีการตรวจ ATK คัดกรอง 2 กักให้ดี ผู้สัมผัสผู้ติดเชื้อให้กักตัวให้ดี ผู้ติดเชื้อต้องแยกกัก ไม่ให้แพร่เชื้อสู่ผู้อื่น 3 ชีวิตวิถีใหม่ ทุกคนต้องเคร่งครัดในสุขอนามัยส่วนบุคคล อยู่ห่างกัน หมั่นล้างมือ แมสก์ต้องใส่ เขื้อเข้าทาง จมูก ปาก ตา ต้องไม่จับหน้า โดยไม่ล้างมือ ทุกคนต้องสามารถอยู่ร่วมกันได้อย่างปลอดภัยในสถานการณ์ที่โควิด-19 ยังคงต้องหลงเหลือ ( smart living with covid-19 )และอาจกลายเเป็นเชื้อประจำถิ่น สถานที่ให้บริการประชาชน ต้องมีมาตรการควบคุมปัองกัน ( covid-19 free setting) 4 ร่วมใจฉีดวัคซีน วัคซีนลดความรุนแรงของโควิด-19 ได้ 100% แต่ผู้ที่ฉีดวัคซีนแล้ว ยังคงสามารถติดเชื้อโควิด-19 ได้ ยังคงต้องมีสุขอนามมัยส่วนบุคคล ขอความร่วมมือทุกท่านในการฉีดวัคซีน เพื่อลดความเร็วในการระบาด และลดความรุนแรงของโควิด-19 โดยเฉพาะผู้สูงอายุและผู้ที่มีโรคประตำตัว ขณะนี้ยังคงมีผู้เสียชีวิตจากโควิด-19 ส่วนใหญ่จะเป็นผู้สูงอายุและมีโรคประจำตัว และเป็นผู้ที่ไม่ฉีดวัคซีน ผู้เสียชีวิตรายใหม่ 1 รายของวันนี้ เพศหญิง (อายุ 71 ปี) เป็นผู้สัมผัสผู้ป่วยยืนยันในครอบครัวของผู้ป่วยยืนยันรายก่อนหน้า มีปัจจัยเสี่ยงร่วมที่ทำให้ความรุนแรงของโรคที่นำไปสู่การเสียชีวิต คือ เป็นผู้สูงอายุ และการมีโรคประจำตัว ได้แก่ โรคเบาหวาน และไม่พบประวัติการรับวัคซีน ดังนั้น การฉีดวัคซีนจะช่วยป้องกันไม่ให้ป่วยหนัก ผู้สูงอายุควรได้รับการฉีดวัคซีนป้องกันโรคโควิด 19 เนื่องจากบุคคลกลุ่มนี้มีอัตราป่วยหนักหรือเสียชีวิตจากโรคโควิด 19 มากกว่ากลุ่มอื่น - 006",https://www.naewna.com/local/613160,2021_11_03
เกาะติด! รายงานสถานการณ์ผู้ติดเชื้อไวรัส COVID-19 ทั่วโลก,"ติดตามรายงานสถานการณ์การแพร่ระบาดล่าสุดของ ไวรัสโควิด-19 จากประเทศต่างๆ ทั่วโลก ประจำวันที่ 3พฤศจิกายน2564มีรายละเอียดดังต่อไปนี้... ผู้ติดเชื้อรวม :248,222,677 ผู้เสียชีวิตรวม : 5,027,495 รักษาหายรวม :224,900,196 ยอดรวมประเทศที่ติดเชื้อ:www.worldometers.info",https://www.naewna.com/inter/613161,2021_11_03
ผัวเพื่อนบ้านเมายาหื่น! ออกอุบายเคาะประตู ล็อคคอหวังขืนใจสาวโรงงาน,3 พฤศจิกายน 2564 เมื่อกลางดึกที่ผ่านมา เจ้าหน้าที่ตำรวจสายตรวจ สภ.บางละมุง จ.ชลบุรี รับแจ้งเหตุทำร้ายร่างกาย เหตุเกิดที่บ้านเช่าภายในซอยวัดธรรมสามัคคี ต.หนองปรือ อ.บางละมุง จ.ชลบุรี หลังรับแจ้งจึงนำกำลังรีบไปตรวจสอบ ที่เกิดเหตุพบน.ส.เอ (นามสมมุติ) อายุ 42 ปี พนักงานโรงงานแห่งหนึ่ง อยู่ในอาการตกใจขวัญผวา มีร่องรอยถูกทำร้ายได้รับบาดเจ็บที่ใบหน้า เล่าเหตุการณ์ให้เจ้าหน้าที่ตำรวจฟังว่า ก่อนเกิดเหตุ ได้ไปสอบถามกับภรรยาของบ้านผู้ก่อเหตุว่า ได้เก็บเสื้อผ้าชุดชั้นในไปบ้างหรือไม่ ซึ่งก็ได้รับคำตอบปฏิเสธ ตนเองจึงกลับเข้าห้อง ระหว่างที่อาบน้ำอยู่นั้นได้ยินเสียงเคาะประตูจึงเปิดออกดู พบว่าเป็นสามีของเพื่อนบ้านที่ไปสอบถาม นำเสื้อผ้าชุดชั้นมาส่งคืนให้ ตอนแรกก็ไม่ได้ติดอะไร แต่ผู้ก่อเหตุออกอุบายยืมสิ่งของ ก่อนเดินเข้าห้องเอื้อมมือไปล็อกกลอนประตูพร้อมปิดไฟ แล้วกระโจนเข้ามาล็อกคอ ตนเองก็ไม่รู้ว่าคนร้ายหวังจะข่มขืนหรือปล้นทรัพย์สิน แต่ด้วยความกลัวจึงพยายามขัดขืนสุดชีวิต ก่อนจะดิ้นหลุดวิ่งหนีออกมาขอความช่วยเหลือจากเพื่อนบ้าน โดยมีเพียงผ้าขนหนูคลุมมาเพียงผืนเดียวเท่านั้น ซึ่งตนเองพยายามร้องขอให้ภรรยาของผู้ก่อเหตุช่วย แต่กลับไม่ยอมช่วยและยังพยายามจะพากันหลบหนี โชคดีมีคนออกมาช่วยเหลือได้ทัน ส่วนผู้ก่อเหตุได้หลบหนีไปก่อนที่เจ้าหน้าที่ตำรวจจะมาถึง เบื้องต้นภรรยาของผู้ก่อเหตุให้การยอมรับว่าทั้งคู่เสพยาเสพติด ส่วนฝ่ายชายนั้นบังคับให้ตนเองพาหลบหนีไป ก่อนที่จะปล่อยให้ตนเองกลับมาที่ห้อง อย่างไรก็ตามทางเจ้าหน้าที่ตำรวจจะได้ติดตามตัวผู้ก่อเหตุมาดำเนินคดีตามกระบวนการทางกฎหมายต่อไป. 012,https://www.naewna.com/local/613164,2021_11_03
191สุ่มตรวจร้านอาหารย่านพระราม 4 คุมเข้มมาตรการ'ห้ามดื่ม'เกิน 3 ทุ่ม,เมื่อเวลา 20.30 น.วันที่ 2 พฤศจิกายน 2564 พล.ต.ท.สำราญ นวลมา ผู้บัญชาการตำรวจนครบาล (ผบช.น.) พล.ต.ต.สมบูรณ์ เทียนขาว ผบก.สปพ.สั่งการให้ พ.ต.อ.ปิยรัช สุภารัตน์ ผกก.สายตรวจพ.ต.ต.เชษฐพร บัวจันทร์ สว.งานสายตรวจ 2 กองกำกับการสายตรวจ กองบังคับการสายตรวจและปฏิบัติการพิเศษ พร้อมด้วยเจ้าหน้าที่ตำรวจงานสายตรวจ 2 กองกำกับการสายตรวจ 191 เข้าตรวจร้านอาหาร ย่านถนนพระราม 4 พ.ต.อ.ปิยรัช กล่าวว่า สืบเนื่องจากหลังจากรัฐบาลได้มีคำสั่งปลดล็อกให้ดื่มแอลกอฮอล์ภายในร้านที่ได้รับการประเมินตามมาตรฐานความปลอดภัยด้านสุขอนามัย หรือ SHA แต่ต้องดื่มได้ไม่เกิน 21.00 น.นั้น ทาง พล.ต.ท.สำราญ นวลมา ผบช.น. พล.ต.ต.สมบูรณ์ เทียนขาว ผบก.สปพ.จึงมอบหมายให้ทางกองกำกับการสายตรวจลงพื้นที่ประชาสัมพันธ์พร้อมตรวจสอบสถานประกอบการในพื้นที่ที่รับผิดชอบ จากการเข้าตรวจสอบพบนักเที่ยวนั่งดื่มกินกันภายในร้านประมาณ 40 คน โดยบรรยากาศเป็นไปอย่างคึกคัก ตรวจสอบเบื้องต้นพบว่าทางร้านได้ปฎิบัติตามมาตรการที่ทางรัฐบาลนั้นได้กำหนดไว้ มีการตรวจวัดอุณหภูมิผู้มาใช้บริการก่อนที่จะเข้าร้าน รวมทั้งมาตรการความปลอดภัยด้านสุขอนามัย หรือ SHA อีกทั้งประชาสัมพันธ์ผู้ประกอบการให้ปฏิบัติตามประกาศ กทม.โดยสามารถจำหน่ายและดื่มแอลกอฮอล์ได้ไม่เกิน 21.00 น. - 006,https://www.naewna.com/local/613166,2021_11_03
พบศพสาวลำปาง ลอยอืดกลางแม่น้ำน่าน เครียดปัญหารุมเร้าโดดน้ำลาโลก,3 พฤศจิกายน 2564 ผู้สื่อข่าวรายงานว่า เมื่อกลางดึกที่ผ่านมา พ.ต.ต.สุภาพ เงินแก้ว พนักงานสอบสวน สภ.เมืองพิษณุโลก รับแจ้งจากชาวบ้านว่ามีผู้พบศพผู้เสียชีวิต ลอยติดสะพานข้ามแม่น้ำน่านวังจันทน์ อ.เมืองพิษณุโลก หลังจากรับแจ้งจึงรุดไปที่เกิดเหตุ พร้อมด้วยเจ้าหน้าที่กู้ภัยมูลนิธิประสาทบุญสถาน ในที่เกิดเหตุพบศพเป็นหญิง สวมเสื้อสีดำ กางเกงขาสั้นสีดำ ลอยขึ้นอืดติดกับนั่งร้านก่อสร้างสะพานแม่น้ำชั่วคราว ทางเจ้าหน้าที่จึงได้ประสานรถเคนที่ก่อสร้าง โรยตัวกู้ภัยเพื่อใช้เชือกคล้องศพด้วยความยากลำบาก จากนั้นก็นำศพมาที่ตลิ่งแม่น้ำน่าน คาดว่าผู้เสียชีวิตมาแล้วไม่ต่ำกว่า 3 วัน จากการสอบสวนทราบว่า น.ส.รุ้งลาวัลย์หลวงเป็ง ผู้เสียชีวิต มีภูมิลำเนาเป็นชาวจังหวัดลำปาง อายุประมาณ 35 ปี ก่อนเกิดเหตุเมื่อ 3 วันที่ผ่านมา ญาติของผู้เสียชีวิตแจ้งต่อเจ้าหน้าที่ตำรวจ สภ.เมืองพิษณุโลก ว่าน.ส.รุ้งลาวัลย์ผู้เสียชีวิต ได้มีปัญหาในชีวิตแล้วกระโดดน้ำแม่น้ำน่าน ที่บริเวณสะพานข้ามแม่น้ำน่าน หน้าร้านอาหารหว่อง ต.หัวรอ อ.เมืองพิษณุโลก โดยทิ้งรองเท้าและจอดรถจักรยายนต์ทิ้งไว้ด้วย จากนั้นก็มีผู้มาพบศพลอยขึ้นอืด ที่บริเวณสะพานข้ามแม่น้ำน่านหน้าพระราชวังจันทน์ซึ่งห่างจากที่เกิดเหตุประมาณ 5 กิโลเมตร เบื้องต้นเจ้าหน้าที่ตำรวจได้นำศพไปทำการชันสูตรที่ รพ.มหาวิทยาลัยนเรศวร เพื่อสาเหตุของการเสียชีวิต ก่อนนำศพมอบให้ญาติไปบำเพ็ญกุศลต่อไป. 012,https://www.naewna.com/local/613165,2021_11_03
'ญี่ปุ่น'ลดเวลากักตัว นักเดินทางเพื่อธุรกิจที่ฉีดวัคซีนโควิด-19 แล้ว,"3 พ.ย.64 สื่อท้องถิ่นญี่ปุ่นรายงานว่ารัฐบาลญี่ปุ่นกำลังวางแผนลดระยะเวลากักตัวของนักเดินทางที่ฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) แล้ว และเดินทางเข้าประเทศด้วยวัตถุประสงค์ทางธุรกิจ จากเดิม 10 วัน เหลือเพียง 3 วัน กฎระเบียบใหม่ดังกล่าว ซึ่งจะมีผลบังคับใช้วันที่ 8 พ.ย. กำหนดให้นักธุรกิจที่เดินทางถึงญี่ปุ่นกักตัวเอง 3 วัน และตั้งแต่วันที่ 4 พวกเขาสามารถใช้ระบบขนส่งสาธารณะและรับประทานอาหารนอกที่พักหากผลตรวจโรคเป็นลบ ส่วนบริษัทที่พวกเขาทำธุรกิจด้วยต้องเก็บข้อมูลที่พักหรือสถานที่ที่นักธุรกิจเหล่านี้เดินทางเยือนด้วย ก่อนหน้านี้รัฐบาลญี่ปุ่นกำหนดให้นักเดินทางขาเข้ากักตัวเอง 14 วัน เพื่อช่วยป้องกันการแพร่ระบาดของโรคโควิด-19 ก่อนจะลดระยะเวลากักตัวเองเหลือ 10 วัน ในเดือนตุลาคม กรณีฉีดวัคซีนครบโดสแล้ว ขณะเดียวกันรัฐบาลญี่ปุ่นวางแผนอนุญาตการเดินทางเข้าประเทศรอบใหม่ของนักเรียนนักศึกษาต่างชาติ เพื่อเริ่มต้นหรือเดินหน้าการศึกษาเล่าเรียนในญี่ปุ่น โดยสถานศึกษาจำเป็นต้องเฝ้าติดตามนักเรียนนักศึกษาเหล่านั้นอย่างใกล้ชิด ทั้งนี้ รัฐบาลญี่ปุ่นวางแผนเพิ่มจำนวนนักเดินทางขาเข้าจากปัจจุบัน 3,500 คนต่อวัน เป็น 5,000 คนต่อวัน ซึ่งจะมีผลบังคับใช้ช่วงปลายเดือนนี้ ที่มาxinhuathai",https://www.naewna.com/inter/613167,2021_11_03
'เนเธอร์แลนด์'พบผู้ติดเชื้อพุ่ง เล็งบังคับใช้มาตรการคุมโควิด,"3 พ.ย.64 สำนักข่าวต่างประเทศรายงานว่ารัฐบาลเนเธอร์แลนด์ประกาศเมื่อวันอังคารที่ผ่านมา เริ่มฟื้นมาตรการควบคุมทางสังคมหลายประการ เนื่องจากมีการพบผู้ป่วยโรคโควิด-19 เพิ่มขึ้นในระยะนี้ โดยมาตรการหลักที่นำกลับมาใช้อีกครั้ง รวถึงการต้องสวมหน้ากากอนามัยหรือหน้ากากผ้าตามสถานที่สาธารณะ การขอความร่วมมือให้ประชาชนทำงานที่บ้านอย่างน้อยครึ่งหนึ่งของสัปดาห์ และการหลีกเลี่ยงการเดินทางในชั่วโมงเร่งด่วน เมื่อวันที่ 1 พ.ย. 64 เนเธอร์แลนด์พบผู้ติดเชื้อใหม่ 7,700 ราย ซึ่งเพิ่มขึ้นจากสัปดาห์ที่แล้ว 45 เปอร์เซ็นต์ ขณะที่โรงพยาบาลได้ทยอยสำรองห้องรักษาผู้ป่วยเพื่อรองรับผู้ติดเชื้อโควิด-19 ที่เพิ่มสูงขึ้น ซึ่งผู้ป่วยที่เข้ารับการรักษาในโรงพยาบาลส่วนใหญ่เป็นผู้ที่ไม่ได้ฉีดวัคซีนเบื้องต้นคาดการณ์ว่าเนเธอร์แลนด์จะบังคับให้ประชาชนสวมใส่หน้ากากอนามัยในที่สาธารณะอีกครั้ง รวมถึงตรวจสอบหลักฐานการฉีดวัคซีนก่อนเข้ารับบริการต่างๆ อย่างเคร่งครัด",https://www.naewna.com/inter/613173,2021_11_03
ผู้ปกครองข้องใจ เด็กเรียนออนไลน์ที่บ้าน แต่มีเรียกเก็บค่าเน็ต,ผู้ปกครองข้องใจ เด็กเรียนออนไลน์ที่บ้าน แต่มีเรียกเก็บค่าอินเตอร์เน็ต 3 พ.ย.64 ทำเอาผู้ปกครองหลายคนต้องออกมาตั้งคำถาม พร้อมกับโชว์เอกสารค่าลงทะเบียน ของนักศึกษา ปวช.1-3 ภาคเรียนที่ 2/2564 โดยระบุว่าสถานศึกษาดังกล่าวคือ วิทยาลัยเทคนิคพระนครศรีอยุธยา ซึ่งเจ้าของโพสต์ก็ได้ตั้งคำถามว่า อยากทราบว่า วิทยาลัยเทคนิคพระนครศรีอยุธยา เรียนออนไลน์ที่บ้านก็จ่ายค่าเน็ตเอง ไม่ได้ไปใช้อินเตอร์เน็ตที่วิทยา แต่ ทำไมทางวิทยาลัยถึงได้เรียกเก็บค่าอินเตอร์เน็ตกับผู้ปกครอง #แค่นี้ก็หากินลำบากอยู่เเล้วจะเรียกเก็บอะไรหนักหนา ใครรู้ช่วยบอกให้หายสงสัยหน่อยคะ .009,https://www.naewna.com/likesara/613175,2021_11_03
อดีตนักโทษม.112ห่วงนายใหญ่!ตายน้ำตื้นย้อนอดีตความเขลาก๊วนสัมภเวสีหนีไปนอก,เมื่อวันที่ 3 พฤศจิกายน 2564 นายสมยศ พฤกษาเกษมสุข กลุ่ม 24 มิถุนาประชาธิปไตยนักเคลื่อนไหวทางการเมือง อดีตนักโทษคดี ม112 โพสต์เฟซบุ๊ก Somyot Pruksakasemsuk ระบุเนื้อหาว่า ทักษิณ ชินวัตร ตายน้ำตื้นอยู่เสมอ ทักษิณ ชินวัตรแสดงความคิดเห็นว่า มาตรา 112 ไม่ใช่ปัญหา แต่เป็นปัญหาของคนในกระบวนการยุติธรรม แล้วขอให้ทั้งสองฝ่าย เริ่มต้นใหม่ ถวายความจงรักภักดีให้ถูกต้อง ไม่ให้เจ้านายต้องถูกครหา โดยที่ไม่รู้ ทักษิณ อาจลืมไปแล้วว่า อดีตหัวหน้าพรรคเพื่อไทย นายจารุพงศ์เรืองสุวรรณ ที่ทำงานให้พรรคเพื่อไทยเต็มที่ในช่วงวิกฤติของพรรค โดนกล่าวหามาตรา112จนต้องลี้ภัยไปต่างแดน อีกคนหนึ่งพ.อ.อภิวันท์ วิริยะชัย อดีตรองประธานสภาผู้แทนราษฎร ถูกกล่าวหาตามมาตรา112 จนต้องไปตายอยู่ต่างแดน อีกคนหนึ่งที่ช่วยงานทักษิณและพรรคเพื่อไทยเต็มที่ ก็คือ จักรภพ เพ็ญแข ก็ถูกกล่าวหาตามมาตรา 112 จนตัวเองต้องหลบภัยไปต่างแดน อีกคนหนึ่ง ที่ปกป้องทักษิณ ทุกลมหายใจของเขา สส.สุนัย จุลพงษ์ศธร ก็ต้องระเห็จไปอยู่อเมริกา ด้วยถูกกล่าวหาตามมาตรา 112 และอีกหลายต่อหลายคนที่ถูกเข่นฆ่าเพราะถูกกล่าวหาว่าเป็นพวกล้มเจ้า คุณงามความดีที่ประชาชนชื่นชมอาจกลายค่าเป็นศูนย์ได้จากความคิดเขลาๆเยี่ยงนี้ แล้วที่บอกว่า ไม่ให้เจ้านายต้องถูกครหานั่นนะ ลืมไปแล้วไช่ใหม ที่ว่า พรรคเพื่อไทย หัวใจ คือประชาชน แล้วก็ลืมไปแล้วใช่ไหมกับสโลแกนที่ว่า ประชาชนคิด เพื่อไทยทำ - 004,https://www.naewna.com/politic/613174,2021_11_03
'อินโดฯ'ลดเวลากักตัวผู้เดินทางมาจากตปท. เหลือ 3 วัน,3 พ.ย.64 สำนักข่าวซินหัวรายงานว่าไอลังกา ฮาร์ตาร์โต รัฐมนตรีประสานงานกิจการเศรษฐกิจของอินโดนีเซีย เผยว่ารัฐบาลอินโดนีเซียตัดสินใจลดระยะเวลากักตัวสำหรับผู้ที่เดินทางมาจากต่างประเทศ ทั้งผู้ที่เป็นพลเมืองอินโดนีเซียและชาวต่างชาติ จาก 5 วัน เหลือ 3 วัน ข้อบังคับดังกล่าวจะใช้กับผู้เดินทางจากต่างชาติที่มีคุณสมบัติตรงตามข้อกำหนด อาทิ ฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ครบโดส มีผลตรวจปฏิกิริยาลูกโซ่พอลิเมอเรสหรือพีซีอาร์ (PCR) เป็นลบนับตั้งแต่ออกเดินทาง หลังจากเดินทางถึงอินโดนีเซีย และเมื่อสิ้นสุดการกักกันตัว ฮาร์ตาร์โตอธิบายระหว่างการแถลงข่าว ขณะเดียวกันนักเดินทางในประเทศที่ฉีดวัคซีนครบโดสแล้วจะต้องแสดงผลการทดสอบแอนติเจน หรือผลการทดสอบพีซีอาร์สำหรับผู้ฉีดวัคซีนเพียงโดสเดียว ฮาร์ตาโตระบุเพิ่มเติมว่าอินโดนีเซียควบคุมการระบาดใหญ่ของโรคโควิด-19 ได้เป็นส่วนใหญ่แล้ว เนื่องจากจำนวนผู้ป่วยในประเทศลดลงอย่างต่อเนื่อง เมื่อวันจันทร์ (1 พ.ย.) ซานเดียกา อูโน รัฐมนตรีกระทรวงการท่องเที่ยวของอินโดนีเซีย แถลงข่าวว่าอินโดนีเซียกำลังเสนอโครงการเปิดรับนักท่องเที่ยวที่ฉีดวัคซีนแล้วให้เข้าประเทศโดยไม่ต้องกักตัว (VTL) กับออสเตรเลีย โดยปัจจุบันมีนักเดินทางจาก 19 ประเทศ ซึ่งรวมถึงจีน ฝรั่งเศส นิวซีแลนด์ และสหรัฐอาหรับเอมิเรตส์ ที่ได้รับอนุญาตให้เดินทางเยือนเกาะบาหลี สถานที่เที่ยวอันโด่งดังในเรื่องทุ่งนาขั้นบันไดสีมรกต หมู่วัดฮินดู และหาดทรายสีขาว ทั้งนี้ อินโดนีเซียอยู่ระหว่างดำเนินงานเพื่อกระตุ้นเศรษฐกิจขณะเตรียมตั้งรับแนวโน้มการระบาดใหญ่ระลอก 3 ซึ่งคาดว่าอาจระบาดช่วงเทศกาลหยุดยาววันคริสต์มาสและปีใหม่ ที่มาxinhuathai,https://www.naewna.com/inter/613179,2021_11_03
ผู้ว่าฯกาฬสินธุ์ลุยจัดทำแผนพัฒนาแหล่งท่องเที่ยวรอบเขื่อนลำปาว,ผู้ว่าราชการจังหวัดกาฬสินธุ์ ระดมภาครัฐ เอกชนร่วมจัดทำแผนพัฒนารอบอ่างเก็บน้ำเขื่อนลำปาวรองรับการเติบโตและขยายฐานพื้นที่ท่องเที่ยว ชูธรรมชาติที่สวยงามกระตุ้นเศรษฐกิจท่องเที่ยวกาฬสินธุ์ เที่ยวได้ตลอดทั้งปี นายทรงพล ใจกริ่ม ผู้ว่าราชการจังหวัดกาฬสินธุ์ เป็นประธานการประชุมคณะอนุกรรมการร่วมภาครัฐและเอกชนเพื่อพัฒนาและแก้ไขปัญหาทางเศรษฐกิจจังหวัดกาฬสินธุ์หรือกรอ.จังหวัดกาฬสินธุ์ ครั้งที่ 4 ด้านการจัดทำแผนแม่บทการพัฒนาแหล่งท่องเที่ยวบูรณาการรอบอ่างเก็บน้ำลำปาว โดยมีหัวหน้าส่วนราชการ นายอำเภอ หอการค้าจังหวัดกาฬสินธุ์ มหาวิทยาลัยกาฬสินธุ์ พร้อมด้วยผู้ทรงคุณวุฒิด้านการท่องเที่ยว เจ้าหน้าที่และผู้เกี่ยวข้อง เข้าร่วมประชุม โดยการประชุมในครั้งนี้ มีสาระสำคัญเพื่อร่วมพิจารณารับฟังข้อเสนอแนะและแนวทางการพัฒนายุทธศาสตร์การท่องเที่ยวจังหวัดกาฬสินธุ์ ประกอบด้วยแผนงานโครงการด้านการพัฒนาโครงสร้างพื้นฐานแหล่งท่องเที่ยวรอบอ่างเก็บน้ำลำปาวจังหวัดกาฬสินธุ์ โดยแขวงทางหลวงชนบท แผนแม่บทพัฒนาการท่องเที่ยวจังหวัดกาฬสินธุ์ พ.ศ.2566-2579 โดยสำนักงานท่องเที่ยวและกีฬาจังหวัดกาฬสินธุ์ และการศึกษาออกแบบด้านสถาปัตยกรรมแหล่งท่องเที่ยวที่สำคัญ เพื่อสร้างเอกลักษณ์แหล่งการท่องเที่ยวภายในจังหวัดกาฬสินธุ์ โดยมหาวิทยาลัยกาฬสินธุ์ ทั้งนี้ ทุกภาคส่วนได้ร่วมระดมความคิด กำหนดแนวทางในการปรับปรุง พัฒนา และส่งเสริมการท่องเที่ยวพื้นที่รอบอ่างเก็บน้ำลำปาว โดยศึกษาพัฒนาพื้นที่เป้าหมาย อำเภอสหัสขันธ์ อำเภอหนองกรุงศรี และอำเภอเมืองกาฬสินธุ์ รวมทั้งร่วมกันพิจารณาแผนงาน โครงการการพัฒนาโครงสร้างพื้นฐานของพื้นที่โดยรอบ จำนวน 26 โครงการ (8 แหล่งท่องเที่ยว) ประกอบด้วย วัดพุทธาวาสภูสิงห์ แหลมโนนวิเศษ-สะพานเทพสุดา ตำบลโนนบุรี อำเภอสหัสขันธ์ หาดดอกเกด สวนสะออน ตำบลลำคลอง อำเภอเมืองกาฬสินธุ์ เกาะมหาราช ตำบลหนองบัว อำเภอหนองกุงศรี พิพิธภัณฑ์สิรินธร หาดแคนคำบ้านคำแคน ตำบลนิคม อำเภอสหัสขันธ์ นายทรงพล ใจกริ่ม ผู้ว่าราชการจังหวัดกาฬสินธุ์ กล่าวว่า ในการพัฒนาแหล่งท่องเที่ยวบูรณาการรอบอ่างลำปาว ถือเป็นการทำงานลักษณะในเครือข่ายความร่วมมือกันระหว่างภาคราชการ ภาคเอกชน องค์กรปกครองส่วนท้องถิ่น ภาคีเครือข่ายการพัฒนาด้านการท่องเที่ยวทุกภาคส่วน ได้ช่วยกันกำหนดทิศทาง แนวทางการพัฒนาการอย่างเป็นระบบและสอดคล้องกับวิสัยทัศน์ของแผนแม่บทพัฒนาการท่องเที่ยวจังหวัดกาฬสินธุ์ (พ.ศ. 2566-2570) ที่ว่า จังหวัดกาฬสินธุ์เป็นศูนย์กลางทาง การท่องเที่ยวเชิงวัฒนธรรม แหล่งศึกษาบรรพชีวิน นวัตกรรมสินค้าบริการทางการท่องเที่ยว เป็นมิตรกับสิ่งแวดล้อม เพื่อให้เกิดการพัฒนาและขับเคลื่อนการท่องเที่ยวของจังหวัดกาฬสินธุ์อย่างมีประสิทธิภาพ ยกระดับมาตรฐานการให้บริการการท่องเที่ยว และส่งเสริมให้ประชาชนชาวจังหวัดกาฬสินธุ์มีความเป็นอยู่ที่ดีและมีรายได้เพิ่มขึ้นจากการท่องเที่ยวอย่างยั่งยืนและมั่นคงต่อไป - 003,https://www.naewna.com/likesara/613176,2021_11_03
ฤกษ์ดี! 'แม่หญิงลี'ควงเจ้าบ่าว เข้าประตูวิวาห์ อบอวลไปด้วยความรัก,ฤกษ์ดี! 'แม่หญิงลี'ควง'เจ้าหลวงตูน'เข้าประตูวิวาห์ บรรยากาศอบอวลไปด้วยความรัก 3 พฤศจิกายน 2564 ถือเป็นฤกษ์งามยามดี ที่วันนี้ แม่หญิงลี แห่งเมืองทิพย์ เนตไอดอลคนดังสายฮา แห่งเพจ VEEN ได้สละโสด พร้อมเริ่มต้นชีวิตคู่กับแฟนหนุ่ม 'เจ้าหลวงตูน' ก่อนหน้านี้ ทั้งคู่ได้ออกมาเปิดเผยถึงความสัมพันธ์ว่าคบหาดูใจและรู้จักกันมาปีกว่าๆ ซึ่งบรรยากาศก็เต็มไปด้วยญาติสนิทและเพื่อนๆ รวมถึงมีสื่อมวลชนเกาะติดร่วมเป็นสักขีพยานรักในครั้งนี้ .009,https://www.naewna.com/entertain/613182,2021_11_03
‘อนันต์’ส่งซิก!เก้าอี้วิปรัฐบาลของ‘พปชร.’คาด2วันเคาะแกนนำพรรคนั่งแทน‘วิรัช’,อนันต์เผย พปชร. ยังไม่เคาะใครเป็นประธานวิปรัฐบาลแทน วิรัช เชื่อ กก.บห.คุยภายใน 1-2 วัน ชี้ตามมารยาทต้องเป็นคนในพรรคแกนนำ เมื่อวันที่ 3 พฤศจิกายน 2564 เวลา 08.40 น. ที่รัฐสภา นายอนันต์ ผลอำนวย ส.ส.กำแพงเพชร พรรคพลังประชารัฐ ในฐานะประธานคณะกรรมาธิการ (กมธ.) กิจการสภาผู้แทนราษฎร กล่าวว่า จากการตรวจเยี่ยมความพร้อมในวันเปิดสมัยการประชุมสภาผู้แทนราษฎรวันแรก เรื่องมาตรการป้องกันการแพร่ระบาดของเชื้อโควิด-19 เรื่องการรักษาความปลอดภัย ระบบการจราจรภายในรัฐสภา รวมถึงการดำเนินการของห้องอาหารที่ต้องสะอาด ถูกสุขอนามัย ซึ่งทุกคนที่เข้ามาภายในอาคารรัฐสภาต้องกรอกแบบคัดกรองผ่านคิวอาร์โค้ดและแสดงต่อเจ้าหน้าที่ตำรวจรัฐสภาทุกครั้ง นอกจากนี้ยังต้องเป็นผู้ที่ฉีดวัคซีนครบ 2 เข็ม ส่วนบุคคลที่ไม่ได้ฉีดวัคซีนแล้วมีอาการ จะต้องถูกขัดแยกไปที่สำนักการแพทย์เพื่อตรวจหาเชื้อด้วยวิธี ATK นอกจากนี้ยังขอความร่วมมือกับส.ส.ให้นำผู้ติดตามมาแค่ 1 คน รวมทั้งการเข้ามาใช้ห้องอาหารของบรรดาผู้มาติดต่อต่างๆ กับวงงานรัฐสภา วันนี้ก็ค่อยข้างเรียบร้อย ห้องกมธ.ก็พร้อมต้อนรับสมาชิกและคนที่จะทำหน้าที่เป็นกมธ.ได้อย่างเต็มที่ เมื่อถามว่า ต้องมีการคัดกรองการฉีดวัคซีนครบ 2 โดสเข้าสภาใช่หรือไม่ นายอนันต์ กล่าวว่า มี เราสแกนคิวอาร์โค้ดและหมอพร้อม เพื่อจะได้ทราบว่าบุคคลไหนฉีดวัคซีนมากี่เข็มและใครที่ยังฉีดไม่ครบก็จะตรวจอุณหภูมิ หากใครที่อุณหภูมิไม่ผ่านก็จะกักตัวไว้ก่อนและสำนักบริการทางการแพทย์ก็จะทำการตรวจเอทีเค ซึ่งก็มั่นใจว่าสภาไทยปลอดภัยและได้มีการกำชับกันอย่างละเอียด เพราะถือว่าเรื่องนี้เป็นเรื่องสำคัญ เพราะสถานที่แห่งนี้เป็นสถานที่คาดหวังของประชาชนทั่วไป เมื่อถามว่า คาดว่า การประชุมจะสามารถดำเนินการลุล่วงไปจนถึงสิ้นสุดสมัยประชุมหรือไม่ นายอนันต์ กล่าวว่า ตนคิดว่าไม่น่าจะมีอุบัติเหตุทางการเมืองอะไร เพราะทุกคนก็มาทำหน้าที่ตัวเอง แต่อนาคตข้างหน้าเราก็ตอบอะไรไม่ได้ ตนดูจากส.ส.และพรรคการเมืองทุกพรรคแล้วก็เห็นว่าทำหน้าที่ของตัวเองอย่างเต็มที่อยู่แล้ว ส่วนกรณีที่มีกระแสข่าวศาลฎีการับคำร้องคดีทุจริตสนามฟุตซอล ซึ่งอาจทำให้นายวิรัช รัตนเศรษฐ ส.ส.บัญชีรายชื่อ พรรคพลังประชารัฐ และประธานคณะกรรมการประสานงานพรรคร่วมรัฐบาล (วิปรัฐบาล) ต้องหยุดปฏิบัติหน้าที่นั้น นายอนันต์ กล่าวว่า เนื่องจากเกิดอุบัติเหตุฉับพลัน จึงยังไม่ได้มีการคุยกันในเรื่องนี้ และในพรรคพลังประชารัฐก็มีผู้อาวุโสหลายคน ก็จะอยู่ที่มติของพรรคและคณะกรรมการบริหารพรรคที่จะประชุมกรรมการบริหารเพื่อจะคักเลือกตัวบุคคลที่มาทำหน้าที่ประธานวิปรัฐบาลแทน แต่เชื่อว่า คณะกรรมการบริหารพรรคจะพูดคุยกันภายใน 1-2 วันนี้ เพราะประธานวิปรัฐบาลมีหน้าที่สำคัญในการประสานงานและมีความสัมพันธ์กับพรรคการเมืองอื่น โดยเฉพาะการนำเสนอกฎหมายต่างๆ การลงมติ ประสานพรรคร่วมรัฐบาลและพรรคฝ่ายค้านจะต้องอาศัยประธานวิปรัฐบาล ส่วนตัวมองว่า ภายในพรรคพลังประชารัฐก็มีผู้อาวุโสที่มีความเหมาะสมหลายคน ขึ้นอยู่กับการคัดเลือกของกรรมการบริหารพรรค และตามมารยาททางการเมืองตำแหน่งประธานวิปรัฐบาลควรเป็นคนในพรรคพลังประชารัฐ เพราะเป็นพรรครัฐบาลและเป็นพรรคใหญ่ นายอนันต์ ระบุ - 004,https://www.naewna.com/politic/613181,2021_11_03
ยิปซีพยากรณ์'ดวงรายวัน' ประจำวันพุธที่ 3 พฤศจิกายน 2564,ท่านที่เกิดวันอาทิตย์ อิทธิพลของ​ไพ่​ 3​ดาบ(Three.of.Swords)วันนี้คุณจะปวดหัวกับเพื่อนร่วมงานที่คอยเล่นงานเราลับหลังและที่มีงานส่วนตัวให้ระวังลูกน้องจะสร้างความปวดหัวให้ ความรักควรระวังเหตุเพราะโดนยุแหย่ จะทำให้มีปัญหากับแฟน ด้านการเงินมีเข้ามาแต่โดนคนใกล้ชิดเบียดเบียน ท่านที่เกิดวันจันทร์ อิทธิพลของไพ่ 2 ไม้เท้า( Two of Wands)วันนี้งานค้าขายไปได้ดีขึ้น มีลูกค้าน่าพอใจ​ และคนที่ทำงานประจำมีผลงานโดดเด่นเจ้านายชื่นชม ความรักให้ระวังเรื่องเวลาจะทำให้มีปัญหากัน เงินทองพอมีหมุนเวียน แต่โชคลาภไม่ค่อยโดดเด่น ท่านที่เกิดวันอังคาร อิทธิพลของไพ่อัศวินถือถ้วย(Knight of Cups)วันนี้เงินทองพอมีหมุนเวียน​ โชคลาภพอมีเข้ามาเล็กน้อย ด้านความรักคนที่มีปัญหาจะกลับมาคืนดีกันได้งานโดดเด่นมีผลงานเข้าตาเจ้านาย กิจการเดินหน้าโดยเฉพาะด้านอาหารเพราะการนำวิกฤติให้เป็นโอกาส ท่านที่เกิดวันพุธ อิทธิพลของไพ่ 1 ไม้เท้า(Ace of Wands)วันนี้ทำงานอย่างไม่เครียดเพราะงานที่เจ้านายมอบหมายลุล่วงทันเวลา กิจการส่วนตัวเริ่มดีขึ้น เงินทองเริ่มคล่องมือน่าพอใจ ความรักหายงอนกันเพราะพี่น้องประสานรอยร้าวให้ ท่านที่เกิดวันพฤหัสบดี อิทธิพลของไพ่​ 1​​เหรียญ(Ace.of.Pentacles)วันนี้คนที่มีธุรกิจส่วนตัวจะมีงานใหญ่เข้ามา เล่นเอาได้เฮสุดๆบางรายจะมีโชคลาภมีเข้ามาอย่างไม่คาดฝัน ความรักมีปัญหาบ้างเพราะทัศนคติไม่ลงเอยกัน​ ท่านที่เกิดวันศุกร์ อิทธิพลของไพ่โลก(The World)วันนี้เงินทองคล่องมือ มีเงินฟลุกๆเข้ามือมาอย่างไม่คาดฝัน ความรักไปได้ดีเข้าใจกันมากขึ้น งานที่มีปัญหาจะเคลียร์ได้ลุล่วง ทำให้เจ้านายเชื่อใจในตัวเรามากขึ้น งานส่วนตัวเริ่มเดินหน้ามีแนวโน้มไปในทางที่ดี ท่านที่เกิดวันเสาร์ อิทธิพลของไพ่กงล้อมหาสมบัติ(Wheel of Fortune)วันนี้คนที่มีปัญหากับแฟน จะกลับมาคืนดีกันได้ ทำให้ชีวิตวันนี้สุขสดใสไม่เครียดเหมือนก่อน เงินทองเริ่มคล่องมือหลังจากฝืดมาหลายวัน หวังโชคมีเงินเข้ามาฟลุกๆเข้ามา​ งานก้าวหน้าตามแผนที่วางไว้ ค้าขายไปได้ดีมีลูกค้ามากกว่าเดิม ท่านผู้อ่านที่มีความประสงค์ ต้องการปรึกษา เรื่องดวงชะตาเป็นการส่วนตัว กับ อาจารย์ กิติคุณ พลวัน สอบถามรายละเอียดเพิ่มเติมได้ที่094-629-8799,https://www.naewna.com/lady/613184,2021_11_03
น้ำมันแพง-น้ำท่วม ตลาดภาคใต้ขึ้นราคา ผักชีพุ่งกิโลละ 400 บาท,3 พฤศจิกายน 2564 ผุ้สื่อข่าวรายงานบรรยากาศ ที่ตลาดสดเทศบาลเมืองเบตง อ.เบตง จ.ยะลา ราคาผักหลายชนิดเริ่มปรับราคาสูงขึ้น เนื่องจากแหล่งปลูกผักในภาคกลาง หลายจังหวัดน้ำท่วมและเกิดฝนตกจากสภาพอากาศ ส่งผลให้ปริมาณผักที่ส่งให้ลูกค้าต่างจังหวัดทางภาคใต้เริ่มลดน้อยลง และยังมีแนวโน้มที่จะปรับราคาสูงขึ้นอย่างต่อเนื่องหลัง มีการปรับราคาน้ำมันขึ้น ซึ่งน้ำมันแพงเป็นปัจจัยหนึ่ง ส่งผลกับค่าขนส่งที่ปรับราคาสูงด้วยเช่นเดียวกัน ผู้สื่อข่าวรายงานว่า ผักที่ปรับราคาขึ้นมา 3 – 4 วัน ประเภทผักชี ขายกิโลกรัมละ 400 บาท ขึ้นฉ่าย กิโลกรัมละ 350 บาท และผักอีกหลายชนิดต่างปรับราคาสูงขึ้น ต้นหอม 120 บาท ผักกาดหอม กิโลกรัมละ 130 บาท มะเขือเทศ กิโลกรัมละ 50 บาท มะเขือเปราะ กิโลกรัมละ 50 บาท ผักกาดขาว กิโลกรัมละ 70 บาท กะหล่ำปลี กิโลกรัมละ 40 บาท ผักกาดขาว กิโลกรัมละ 70 บาท ช่วงฤดูฝนผักจะมีราคาแพงขึ้นทุกปี เนื่องจากผักจะมีน้อยสาเหตุผักที่ปลูกไม่ชอบฝน ทำให้ผักปรับราคาสูงขึ้นอย่างรวดเร็ว แม่ค้าขายในตลาดสดเทศบาลเมืองเบตง บอกว่า มีผักหลายชนิดที่ปรับราคาขึ้น สาเหตุเพราะแหล่งปลูกในภาคกลางมีฝนตกน้ำท่วม อีกอย่างหนึ่งที่สำคัญคือค่าขนส่ง เพราะราคาน้ำมันแพง ทำให้พ่อค้าคนกลางต้องบวกค่าขนส่งขึ้นด้วย ซึ่งขณะนี้ผักมีไม่เพียงพอกับความต้องการของประชาชน 'เราสั่งซื้อมาน้อยเพราะต้องขายน้อยเหมือนกัน แม้แต่ถั่วฝักยาวก็ยังปรับขึ้นราคาเช่นเดียวกันขายอยู่ กิโลกรัมละ 40-50 บาท ใบโหระพา กิโลกรัมละ 80-100 บาท ผักหลายอย่างขึ้นราคา ลูกค้าที่มาซื้อก็ไม่ว่าอะไร เพราะต่างคนต่างเข้าใจ ที่ไม่ปรับราคา เช่น ไก่สดยังคงขายราคาเดิม แม้ราคาต้นทุนจะปรับขึ้น กิโลกรัมละ 12 บาทแล้วก็ตาม แต่ก็ยังขายราคาเดิมคือกิโลกรัมละ 70 บาท เพราะสงสารคนซื้อเหมือนกันในช่วงโควิด-19 ระบาดแบบนี้' 012,https://www.naewna.com/likesara/613183,2021_11_03
‘ชินวรณ์’ยันงานวิปรัฐบาล ไม่สะดุด หลัง‘วิรัช’หยุดปฏิบัติหน้าที่ รอ‘นายกฯ-พปชร.’ตั้งคนแทน,เมื่อวันที่ 3 พฤศจิกายน 2564 ที่รัฐสภา นายชินวรณ์ บุณยเกียรติ ส.ส.นครศรีธรรมราช พรรคประชาธิปัตย์ (ปชป.) ในฐานะรองประธานคณะกรรมการประสานงานพรรคร่วมรัฐบาล (วิปรัฐบาล) กล่าวถึงการเดินหน้าทำงานของวิปรัฐบาลหลัง นายวิรัช รัตนเศรษฐ ประธานวิปรัฐบาล ส.ส.บัญชีรายชื่อ พรรคพลังประชารัฐ ต้องหยุดปฏิบัติหน้าที่เมื่อศาลฎีกาแผนกคดีอาญานักการเมืองรับฟ้อง คดีทุจริตสนามฟุตซอลโคราช ว่า นายวิรัช ต้องหยุดปฏิบัติหน้าที่ ส.ส. และ ประธานวิปด้วย แต่เนื่องจากการเป็นประธานวิป เป็นโดยคำสั่งของ นายกรัฐมนตรี ซึ่งแต่งตั้งจากพรรคแกนนำรัฐบาล โดยขณะนี้ไม่มีปัญหาอะไรเพราะตนดำรงตำแหน่งเป็นรองประธานวิปคนที่หนึ่งก็พร้อมที่จะทำหน้าที่ประสานงานตามข้อตกลงและนโยบายที่ดีการประชุมกันแล้วเมื่อสัปดาห์ที่ผ่านมา โดยทุกพรรคต้องร่วมมือกันทำงานให้เป็นเอกภาพ และสัปดาห์หน้าได้มีการกำหนดประชุมวิปรัฐบาลที่ตึกบัญชาการ 1 ทำเนียบรัฐบาล ส่วนนายกรัฐมนตรี จะแต่งตั้งใครมาเป็นประธานวิปแทนนายวิรัช นั้น เป็นเรื่องของพรรคพลีงประชารัฐ แต่ย้ำว่า ขณะนี้ ตนพร้อมช่วยประสาน ให้งานของวิปรัฐบาล เดินหน้าต่อไป เนื่องจากสมการนี้ต้องดำเนินการตามระเบียบวาระในการพิจารณากฎหมายต่างๆซึ่งมีความสำคัญทั้งหมดขณะที่การประชุมร่วมรัฐสภานั้นได้มีการตกลงกันทั้งสองฝ่ายเรียบร้อยแล้ว - 004,https://www.naewna.com/politic/613186,2021_11_03
'จุรินทร์'ปัดตอบปม'จักรทิพย์'ถอนตัวชิงผู้ว่าฯกทม. บอกไม่ขอพูดถึงตัวบุคคล,จุรินทร์แย้ม ปชป.เตรียมผู้ว่าฯ กทม.ลงพื้นที่แล้วปัดตอบปมจักรทิพย์ถอนตัวชิงผู้ว่าฯกทม. บอกไม่ขอพูดถึงตัวบุคคล เมื่อวันที่ 3 พฤศจิกายน 2564 นายจุรินทร์ ลักษณวิศิษฏ์ รองนายกรัฐมนตรี และรัฐมนตรีว่าการกระทรวงพาณิชย์ในฐานะหัวหน้าพรรคประชาธิปัตย์(ปชป.)ให้สัมภาษณ์เกี่ยวกับการเตรียมผู้สมัครผู้ว่าราชการกรุงเทพมหานคร ว่า พรรคประชาธิปัตย์มีการเตรียมผู้สมัครไว้ชัดเจนนานแล้ว และขณะนี้ได้มีการลงพื้นที่บางส่วนร่วมกับผู้สมัคร ส.ก.และผู้สมัคร ส.ส.ของพรรคในพื้นที่กรุงเทพฯ หลายเขต เพียงแต่ยังไม่มีการประกาศเปิดตัวอย่างเป็นทางการ ซึ่งขึ้นอยู่กับเงื่อนไขอื่นไม่ได้เกี่ยวกับการไม่มีตัวผู้สมัคร ซึ่งเงื่อนไขอื่นนั้นก็คือเรื่องความชัดเจนในการที่จะมีการเลือกตั้งผู้ว่าราชการกรุงเทพมหานครยังไม่มีความชัดเจนว่าจะมีการเลือกตั้งเมื่อไหร่อย่างไร แต่พรรคประชาธิปัตย์ก็มีความพร้อม และการลงพื้นที่นั้นก็เป็นการดำเนินการในทางการเมืองเพื่อเตรียมการไว้ เมื่อถึงเวลาที่มีการประกาศพระราชกฤษฎีกาเลือกตั้งก็จะได้มีความพร้อมทั้งหมด เมื่อถามถึงการที่ พล.ต.อ.จักรทิพย์ ชัยจินดา ถอนตัวจากการเป็นผู้สมัครผู้ว่าฯ กทม.ในนามพรรคพลังประชารัฐ (พปชร.) นั้น หัวหน้าพรรคประชาธิปัตย์ กล่าวว่า ตนไม่ขอพูดถึงตัวบุคคล และไม่ทราบข้อเท็จจริงทั้งหมดว่าเป็นอย่างไร แต่ในส่วนประชาธิปัตย์นั้นมีตัวผู้สมัครแล้ว รวมทั้งทีมงานและผู้สมัคร ส.ก.ของพรรคแล้ว แต่สำหรับในอนาคตหากมีผู้ใดมีศักยภาพ มีคุณภาพ ที่พร้อมจะเข้ามาร่วมสนับสนุนพรรคก็ยินดีต้อนรับ ไม่มีปัญหา ผู้สมัครของพรรค ไม่ว่าจะเป็นผู้ว่าฯ กทม. ไม่ว่าจะเป็นทีมงาน และไม่ว่าจะเป็น ส.ส.หรือ ส.ก.ก็มีคนรุ่นใหม่เข้ามาร่วมทีมที่มีคุณภาพจำนวนมาก เมื่อเปิดตัวแล้วก็คงจะเห็นภาพได้ - 006,https://www.naewna.com/politic/613192,2021_11_03
มีแต่ต้องทำให้เข้มแข็ง! 'อนุทิน'ย้ำจุดยืนภูมิใจไทย ไม่แตะมาตรา 112,เมื่อวันที่ 3 พฤศจิกายน 2564 ที่รัฐสภา นายอนุทิน ชาญวีรกูล รองนายกรัฐมนตรี และรมว.สาธารณสุข ในฐานะหัวหน้าพรรคภูมิใจไทย (ภท.) กล่าวถึงจุดยืนของพรรคภูมิใจไทย ภายหลังพรรคเพื่อไทย (พท.) สนับสนุนการแก้ไขมาตรา 112 ว่า ตนพูดมาตั้งแต่ก่อตั้งพรรคว่า มาตรา 112 จะแตะไม่ได้ และจะไม่มีการแก้ไขในส่วนของพรรคภูมิใจไทย มีแต่ต้องทำให้เข้มแข็ง หากมีการเสนอเข้ามาตามขั้นตอนของรัฐสภา มองว่าตอนนี้ยังไม่มีเรื่องอะไรที่ทำให้มาตรา 112 จะถูกกระทบกระเทือนหรืออ่อนแอลง ส่วนกรณีที่ น.ส.พรพิมล ธรรมสาร ส.ส.ปทุมธานี ที่ย้ายมาอยู่ในสังกัดพรรคภูมิใจไทย นายอนุทิน กล่าวว่า ไม่มีปัญหา ซึ่ง น.ส.พรพิมล พ้นจากพรรคเดิมก็มาอยู่กับพรรคเรา จึงเป็นการทดแทนกันไป ส่วนการลงมติทุกอย่างในสภาฯ ต้องเป็นไปในทิศทางเดียวกัน ยืนยันว่าพรรคภูมิใจไทยต้องมีความเป็นเอกภาพความเข้าใจ และไม่มีการบังคับอะไร เพราะเราทำความเข้าใจภายในพรรคก่อนที่จะมีมติอะไรออกมา - 006,https://www.naewna.com/politic/613190,2021_11_03
'เอธิโอเปีย'ประกาศสถานการณ์ฉุกเฉิน เตือนประชาชนเตรียมหยิบอาวุธขึ้นสู้,3 พ.ย.64 สำนักข่าวต่างประเทศรายงานว่าทางการในกรุงแอดดิส อาบาบา เมืองหลวงของประเทศเอธิโอเปียประกาศในวันอังคารที่ 2 พ.ย. 2564 ให้ประชาชนเตรียมตัวเพื่อปกป้องถิ่นที่อยู่ของตัวเอง หลังจากกองกำลังกบฏจากภูมิภาคทิเกรย์ ซึ่งทำสงครามกับรัฐบาลมานานกว่า 1 ปี ส่งสัญญาณว่า พวกเขาอาจจะยกกำลังบุกโจมตีเมื่องหลวงแห่งนี้ นาย เคเนอา ยาดีตา หัวหน้าสำนักงานจัดการความมั่นคงและสันติภาพของกรุงแอดดิส อาบาบาประกาศมาตรการใหม่หลายข้อรวมถึงให้ประชาชนลงทะเบียนอาวุธปืนภายใน 2 วัน หรือนำปืนไปมอบให้เจ้าหน้าที่รัฐบาลหรือญาติที่ใช้ปืนเป็น นอกจากนั้นยังขอให้ประชาชนจัดระเบียบตัวเอง และทำงานร่วมกับหน่วยงานความมั่นคง เพื่อควบคุมพื้นที่ชุมชนของตัวเองด้วย คำประกาศสถานการณ์ฉุกเฉินมีผลทันทีเมื่อมีรายงานว่าทีพีแอลเอฟได้ยึดเมืองหลายเมืองได้ในช่วงไม่กี่วันที่ผ่านมา พร้อมประกาศว่าอาจจะบุกมายังเมืองหลวงซึ่งอยู่ห่างออกไปราว 380 กิโลเมตรทางตอนใต้ เมื่อเดือนกุมภาพันธ์ 2018 เอธิโอเปียก็เคยประกาศมาตรการฉุกเฉินเป็นเวลา 6 เดือน ก่อนหน้าการถ่ายโอนอำนาจมาอยู่ในเมืองของนายกรัฐมนตรีอาบีย์ ซึ่งภายใต้สถานการณ์ฉุกเฉินดังกล่าวมีการใช้มาตรการเคอร์ฟิวเพื่อควบคุมการเดินทางของประชาชนด้วย,https://www.naewna.com/inter/613193,2021_11_03
คณะกรรมการโรคติดต่อเมืองคอนมีมติห้ามจัดงานวันลอยกระทง,"คณะกรรมการโรคติดต่อจังหวัดนครศรีธรรมราช มีมติห้ามจัดงานวันลอยกระทง ในลักษณะรื่นเริง บันเทิง หรือรวมกลุ่ม เน้นวิถีชีวิต Newnormal วันที่ 3 พ.ย.64 นายไกรศร วิศิษฏ์วงศ์ ผู้ว่าราชการจังหวัดนครศรีธรรมราช เผยถึงการบริหารสถานการณ์การติดเชื้อโควิด-19 ในพื้นที่ ซึ่งข้อมูลตัวเลขขณะนี้จังหวัดนครศรีธรรมราช มีตัวเลขผู้ป่วยมาเป็นลำดับที่ 2 ของประเทศ แต่หากดูข้อมูลเชิงวิชาการเปรียบเทียบจากจำนวนประชากรในระดับเดียวกันยังถืออยู่ลำดับที่ 32 ของประเทศ อย่างไรก็ตามวันนี้ตัวเลขจำนวนผู้ป่วยลดลง แต่ยังไม่วางใจกับสถานการณ์ ยังมีการติดตามสถานการณ์ในพื้นที่อย่างใกล้ชิด โดยข้อมูลผู้ป่วยส่วนใหญ่ เป็นกลุ่มผู้สัมผัสเสี่ยงสูง คิดเป็นร้อยละ 95-97 ของผู้ป่วยทั้งหมด ซึ่งจากมาตรการที่เจ้าหน้าที่ได้ทำงานในเชิงลึกมีการค้นหาผู้ป่วยจากการสอบสวนโรค โดยสถิติในช่วง 3 เดือนที่ผ่านมาในพื้นที่ 7 จังหวัดภาคใต้ตอนบน มีการใช้อุปกรณ์ตรวจหาเชื้อเบื้องต้นหรือ ATK ไปกว่า 460,000 ชิ้นในจำนวนนี้เป็นของจังหวัดนครศรีธรรมราชกว่า 101,000 ชิ้นซึ่งชัดเจนมาเราปฏิบัติงานในเชิงรุกเพื่อค้นหาผู้ป่วย ส่วนจำนวนผู้ป่วยจากการเข้ามาตรวจหาเชื้อเอง หรือที่ว๊อคอินเข้ามามีเพียงร้อยละ 3.5 ขณะที่การบริหารจัดการวัคซีนในพื้นที่นั้น จังหวัดนครศรีธรรมราช ได้รับการจัดสรรวัคซีนมาแล้วทั้งสิ้น 1,249,000 โดส ซึ่งได้นำไปฉีดปูพรมแก่พี่น้องประชาชนแล้วจำนวน 7 แสนกว่าคน หรือคิดเป็นร้อยละ 49 ของจำนวนประชากรทั้งหมด ซึ่งยังต่ำกว่าแผนที่ได้กำหนดไว้และยังมีความต้องการวัคซีนเพิ่มอีกประมาณ 1 ล้านโดส แต่มีข่าวดีมาวันนี้มีวัคซีนล็อตใหญ่เข้ามาในพื้นที่อีกจำนวน 2 แสนโดส ซึ่งจะทำให้การบริหารจัดการวัคซีนในพื้นที่ทำได้ดีขึ้น ขณะที่กลุ่มเป้าหมายที่เป็นคุณครูและบุคลากรการศึกษาได้รับการฉีดวัคซีนไปแล้วกว่าร้อยละ 99 ส่วนกลุ่มเป้าหมายนักเรียนมีจำนวนทั้งสิ้นกว่า 102,000 คนได้ดำเนินการฉีดวัคซีนไปแล้วกว่า 94,000 ราย ผู้ว่าราชการจังหวัดนครศรีะรรมราช ยังกล่าวถึงประเด็นการเตรียมเปิดเมือง ซึ่งคณะกรรมการโรคติดต่อจังหวัดนครศรีธรรมราช ได้ประเมินสถานการณ์ตามนโยบายของรัฐบาล ซึ่งนอกจากนี้จะเป็นการวางแผนเพื่อควบคุมการแพร่ระบาดของโรคแล้วได้หารือการเตรียมพื้นที่เพื่อเปิดเมืองตามโครงการโควิดฟรีเซทติ้ง ที่เบื้องต้นได้มีการเพิ่มพื้นที่ดำเนินจาก 8 อำเภอเป็น 9 อำเภอมุ่งเน้นการควบคุมโรค มีการเตรียมเสนอแผนตรียมเปิดเมืองตามมาตรฐาน SHA โดยผู้ประกอบการจำเป็นต้องยึดมาตรฐานด้านการท่องเที่ยว มีการยกระดับการท่องเที่ยวเพื่อสร้างความปลอดภัย สร้างคุณภาพการท่องเที่ยว และสร้างความปลอดภัยจากโควิด ส่วนการเปิดเรียนแบบ On-site โดยคณะกรรมการโรคติดต่อจังหวัดนครศรีธรรมราช ได้มีการติดตามความเคลื่อนไหวในเรื่องดังกล่าว พบว่าในช่วง 7 วันจากนี้ยังไม่มีสถานศึกษาใดแจ้งความประสงค์ว่าพร้อมสำหรับเปิดเรียนแบบ On-site อย่างไรก็ตาม คณะกรรมการฯมีการประสานงานในเชิงลึกสำหรับโรงเรียนในลักษณะพิเศษ หรือโรงเรียนลักษณะอยู่ประจำหรือกินนอนเพื่อให้สถานศึกษามีการประเมินความพร้อมและกำหนดมาตรการ แนวทางปฏิบัติที่มีมาตรฐานชัดเจน ที่แสดงออกถึงความปลอดภัยของนักเรียนและบุคลากร นายไกรศร กล่าวย้ำประเด็นการจัดงานวันลอยกระทงว่า ทางคณะกรรมการโรคติดต่อจังหวัดนครศรีธรรมราช มีมติห้ามจัดงานวันลอยกระทง ในลักษณะรื่นเริง บันเทิง หรือรวมกลุ่มคนต่างๆ และขอความร่วมมือให้มีการหลีกเลี่ยงการลอยกระทงในสถานที่ที่คนแออัด หนาแน่น ปฏิบัติตนตามแนวทางวิถีชีวิตแบบ Newnormal และมีการป้องกันตนเองแบบครอบจักรวาล ส่วนการเตรียมเปิดเมือง คณะกรรมการโรคติดต่อจังหวัดนครศรีธรรมราช ได้ประเมินสถานการณ์ตามนโยบายของรัฐบาล ซึ่งนอกจากนี้จะเป็นการวางแผนเพื่อควบคุมการแพร่ระบาดของโรคแล้ว ได้หารือการเตรียมพื้นที่เพื่อเปิดเมืองตามโครงการโควิดฟรีเซทติ้ง ที่เบื้องต้นมีการเพิ่มพื้นที่ดำเนินจาก 8 อำเภอเป็น 9 อำเภอ โดยมุ่งเน้นการควบคุมโรค มีการเตรียมเสนอแผนตรียมเปิดเมืองตามมาตรฐาน SHA โดยผู้ประกอบการจำเป็นต้องยึดมาตรฐานด้านการท่องเที่ยว มีการยกระดับการท่องเที่ยวเพื่อสร้างความปลอดภัย สร้างคุณภาพการท่องเที่ยว และสร้างความปลอดภัยจากโควิด - 003",https://www.naewna.com/local/613191,2021_11_03
ยาอีโฉมใหม่! ในซองกาแฟ 3in1หลอนอันตราย ระบาดในกลุ่มวัยรุ่นออนไลน์,สถาบันบำบัดรักษาและฟื้นฟูผู้ติดยาเสพติดแห่งชาติบรมราชชนนี (สบยช.) กรมการแพทย์ เตือนปัจจุบันมีการลักลอบนำยาอีบรรจุในผลิตภัณฑ์ต่างๆ ทำให้สังเกตได้ยากขึ้น แนะผู้ปกครองหมั่นติดตามข่าวสารพร้อมสังเกตพฤติกรรมของบุตรหลาน หากพบสิ่งของต้องสงสัยรีบพูดคุยด้วยเหตุผลถึงผลเสียต่อสุขภาพและรีบพาไปพบแพทย์เพื่อเข้าสู่กระบวนการบำบัดรักษา นายแพทย์มานัส โพธาภรณ์ รองอธิบดีกรมการแพทย์ กล่าวว่า ยาอี ยาเลิฟ เอ็คซ์ตาซี (Ecstasy) เป็นยาเสพติดตัวเดียวกัน มีฤทธิ์หลอนประสาทและกระตุ้นประสาท จะแตกต่างกันบ้างในด้านโครงสร้างทางเคมี มีทั้งที่เป็นแคปซูลและเป็นเม็ดยาสีต่างๆ แต่ที่พบในประเทศไทย ส่วนใหญ่มีลักษณะเป็นเม็ดกลมแบนและมีสัญลักษณ์บนเม็ดยาเป็นรูปต่าง ๆ เช่น กระต่าย ค้างคาว นก ดวงอาทิตย์ เป็นต้น ซึ่งในปัจจุบันมีการลักลอบนำยาอีบดเป็นผงบรรจุลงในผลิตภัณฑ์ต่างๆ เช่น ซองครีมเทียม ซองกาแฟ 3in1 โดยพบแพร่ระบาดในกลุ่มวัยรุ่นทาง Social Media สื่อสังคมออนไลน์เมื่อเสพยาอีเข้าสู่ร่างกายจะออกฤทธิ์ภายในเวลา 30 - 45 นาที และฤทธิ์ของยาจะอยู่ในร่างกายได้นานประมาณ 6-8 ชั่วโมง โดยออกฤทธิ์กระตุ้นระบบประสาทในระยะเวลาสั้นๆ หลังจากนั้นจะหลอนประสาทอย่างรุนแรง ผู้เสพจะรู้สึกร้อนเหงื่อออกมาก หัวใจเต้นเร็ว ความดันโลหิตสูง การได้ยินเสียง และการมองเห็นแสงสีต่างๆ ผิดไปจากความเป็นจริง เคลิบเคลิ้ม รู้สึกตื่นตัวตลอดเวลาไม่สามารถควบคุมอารมณ์ของตนเองได้ นายแพทย์สรายุทธ์ บุญชัยพานิชวัฒนา ผู้อำนวยการสถาบันบำบัดรักษาและฟื้นฟูผู้ติดยาเสพติดแห่งชาติบรมราชชนนี กล่าวเพิ่มเติมว่า ยาอี จะเข้าไปทำลายระบบประสาททำให้เซลล์สมองส่วนที่ทำหน้าที่หลั่งสารซีโรโทนิน (Serotonin) ซึ่งเป็นสารสำคัญในการควบคุมอารมณ์ทำงานผิดปกติ โดยจะหลั่งสารนี้ออกมามากกว่าปกติทำให้สดชื่น อารมณ์ดี แต่เมื่อเวลาผ่านไปสารดังกล่าวจะลดน้อยลง ทำให้ผู้เสพเข้าสู่สภาวะอารมณ์เศร้าหมองหดหู่ เกิดอาการซึมเศร้าและอาจกลายเป็นโรคจิตประเภทซึมเศร้า (Depression) มีแนวโน้มการฆ่าตัวตายสูงกว่าคนปกติ นอกจากนี้การที่สารซีโรโทนินลดลง จะทำให้การนอนหลับผิดปกติ เวลาการนอนลดลง หลับไม่สนิท อ่อนเพลียขาดสมาธิในการเรียนและทำงาน บางรายนิยมเสพพร้อมกับดื่มแอลกอฮอล์หรือเสพยาชนิดอื่นร่วมด้วย อาจทำให้เกิดอาการช็อกและเสียชีวิตได้ ทั้งนี้การลักลอบนำยาอีบรรจุลงในผลิตภัณฑ์ต่างๆ อาจทำให้ตรวจสอบได้ยากขึ้น แนะผู้ปกครองหมั่นติดตามข่าวสารจากสื่อต่างๆ พร้อมสังเกตพฤติกรรมของบุตรหลาน หากพบมีพฤติกรรมเสี่ยงและพบสิ่งต้องสงสัยควรพูดคุยด้วยเหตุผลไม่ใช้ความรุนแรง บอกกล่าวถึงผลเสียต่อสุขภาพรวมถึงอันตรายที่จะตามมา และรีบพาไปพบแพทย์เพื่อเข้าสู่กระบวนการบำบัดรักษา โดยสามารถขอรับคำปรึกษาเรื่องยาและสารเสพติดได้ที่ สายด่วนยาเสพติด 1165 สอบถามข้อมูลเพิ่มเติมได้ที่ www.pmnidat.go.th หรือเข้ารับการบำบัดรักษายาเสพติดได้ที่ สถาบันบำบัดรักษาและฟื้นฟูผู้ติดยาเสพติดแห่งชาติบรมราชชนนี กรมการแพทย์ จังหวัดปทุมธานี และโรงพยาบาลธัญญารักษ์ในส่วนภูมิภาคทั้ง 6 แห่ง ได้แก่ โรงพยาบาลธัญญารักษ์เชียงใหม่ แม่ฮ่องสอน ขอนแก่น อุดรธานี สงขลา และปัตตานี. 012,https://www.naewna.com/likesara/613189,2021_11_03
‘ไพศาล’ฟันฉับ!รอคลอดร่างแก้ไขม.112-ม.116 พรรคการเมืองใดเสนอยุบไม่ต้องสงสัย,เมื่อวันที่ 3 พฤศจิกายน 2564 นายไพศาล พืชมงคล อดีตกรรมการผู้ช่วยรองนายกรัฐมนตรี (พล.อ.ประวิตร วงษ์สุวรรณ) โพสต์ข้อความผ่านเฟซบุ๊ก ระบุใจความว่า ต้องหยุดโหนเจ้าเป็นเครื่องมือทำลายทางการเมืองได้แล้ว!!!! 1. พรรคการเมืองใด เสนอกฎหมายยกเลิกมาตรา 112 และ 116 พรรคการเมืองนั้นจะต้องถูกยุบโดยไม่ต้องสงสัย*** เพราะมาตรา 112 และ 116 เป็นบทบัญญัติ เพื่อพิทักษ์พระบรมเดชานุภาพ มิให้ผู้ใดละเมิด และเป็นหน้าที่ของพรรคการเมืองและประชาชน ในการพิทักษ์รักษาไว้ซึ่งการปกครองระบอบประชาธิปไตยอันมีพระมหากษัตริย์เป็นประมุข**** 2. กรณีที่พูดกันในขณะนี้คือการแก้ไขมาตรา 112 และ 116 ซึ่งยังไม่ปรากฏว่าจะแก้ไขอย่างไร??? ถ้าเปิดร่างกฎหมายแก้ไขออกมาแล้ว มีบทบัญญัติทำให้เกิดการละเมิดต่อพระมหากษัตริย์ หรือไม่พิทักษ์ไว้ซึ่งการปกครองระบอบประชาธิปไตยอันมีพระมหากษัตริย์เป็นประมุขก็ขัดต่อรัฐธรรมนูญ ต้องถูกยุบพรรคเช่นกัน*** 3. ถ้าหากร่างการแก้ไขนั้น เป็นการแก้ไขในมาตรการและวิธีการในการตรวจสอบกลั่นกรอง เพื่อไม่ให้มีการใช้มาตรา 112 และ 116 เป็นเครื่องมือทำลายกันในทางการเมือง และไม่กระทบต่อพระบรมเดชานุภาพ การแก้ไขนั้นก็สามารถทำได้ **** จึงได้เตือนว่า รอให้เปิดเผยร่างแก้ไขกฎหมายออกมาก่อน อย่าทำเป็นไม่เห็นน้ำก็ตัดกระบอกเลย 4.ในสมัยรัชกาลที่ 9 มีมาตรการ ป้องกันไม่ให้ใช้มาตรา 112 และ 116 เป็นเครื่องมือทางการเมืองตลอดมา เช่นในกรณีมีการกล่าวหาเรื่องนี้ ต้องส่งเรื่องให้ตำรวจสันติบาล เป็นผู้พิจารณากลั่นกรองก่อนว่าจะให้รับเป็นคดีได้หรือไม่ ต่อมาก็ให้หน่วยงานความมั่นคงบางหน่วยทำหน้าที่นี้*** แต่ในปัจจุบันนี้ นักการเมืองบางพวกได้ตั้งองค์กรมวลชน คอยแจ้งความกล่าวหาปรปักษ์ทางการเมือง ตามมาตรา 112 และ 116 และมีการดำเนินคดีกันเป็นจำนวนมาก ทำให้ผู้ถูกกล่าวหาเสียหายเสียผู้เสียคน และถูกทำลายล้างทางการเมืองเกือบ2พันคนแล้ว และเกิดผลคือเป็นการสร้างศัตรูให้กับสถาบันเป็นรายวันดังที่เป็นอยู่**** 5.หากการแก้ไข เป็นไปในทางเพิ่มมาตรการ กลั่นกรองตรวจสอบก่อนรับเป็นคดีก็จะเป็นประโยชน์ **** ดังนั้น จึงต้องรอร่างกฎหมาย ที่อ้างว่า จะมีการแก้ไขในเรื่องนี้เสียก่อน ถึงตอนนั้นแหละใครทำผิดรัฐธรรมนูญ ก็ช่วยกันจัดการให้สิ้นซากไปเลย มิฉะนั้นก็จะกลายเป็นการโหนเจ้าเป็นเครื่องมือทำลายล้างทางการเมือง ทำให้กระทบต่อสถาบัน ซึ่งไม่เป็นธรรมเลย - 004,https://www.naewna.com/politic/613194,2021_11_03
'หมอปลา'ช่วยน้องเพลง พิสูจน์รอยปริศนา-ผีชุดแดง มาจากถ่านกรองน้ำมีกระดูกผีปน,3 พฤศจิกายน 2564 กรณีความคืบหน้าเด็กนักเรียนหญิงผวาฝันแปลก เห็นคนแก่ 2 ครั้ง ตื่นมาเจอรอยคล้ายก้างปลาที่แขน ร้องให้หมอปลาช่วย ญาติๆ นิมนต์พระมารดน้ำมนต์เชื้อว่าเป็นวิญญาณ ปู ย่า ตา ยาย มาขออาศัยอยู่ ต้องให้พระมาพรมน้ำมนต์รอบบ้าน ก่อนรอหมอปลาลงมาช่วยไขปริศนา อ่านข่าวเพิ่มเติม :เด็กวัย13นอนผวาฝันเห็นคนแก่ ตื่นมาเจอรอยปริศนาคล้ายก้างปลาที่แขน ล่าสุดเมื่อเวลา 18.00น. ของวันที่ 2 พฤศจิกายนที่ผ่านมา หมอปลาพร้อมทีมงานพร้อมนักข่าวหลายสำนัก ได้เข้ามาพบน้องที่บ้านเกิดเหตุ หลังจากนั้นได้ทำการพูดคุยกับน้องถามถึงเรื่องราว พร้อมกับเดินเข้าไปสำรวจภายในห้องนอน ห้องครัวและรอบๆบ้าน ไม่พบการตอบสนองหรือมีปฏิกิริยาหรือแปลกอะไรภายในบ้านของด.ญ.ณัฐิตา หรือน้องเพลง ขณะที่หมอปลาพร้อมทีมงานได้เดินไปที่เครื่องกรองน้ำเก็บประปาของหมู่บ้าน ที่อยู่ห่างจากบ้านประมาณ 10 -15 เมตร โดยสร้างมาตั้งแต่พ.ศ 2550 แต่ครั้งนี้ไม่ได้ใช้งานมาเกือบ 10 ปี ขณะนั้นหมอปลาก็ได้มีอาการคล้ายคนจะอาเจียนคลื่นไส้หรือคนทำท่าจะอ๊วก แล้วก็เดินหนีออกมาจากจุดเครื่องกรองน้ำแท่งประปาของหมู่บ้าน โดยพูดเกี่ยวกับที่กรองน้ำของหมู่บ้านที่มีถ่านหุงข้าวอยู่ใต้เครื่องกรองน้ำ ที่เอาไว้ใช้ดับกลิ่นหรือทำให้ใสมาเป็นเวลานาน หมอปลารู้สึกไม่ดี รู้สึกแย่เนื่องจากหมอปลาบอกตอนแรกสงสัยคิดว่า มีความรู้สึกว่าเป็นเถ้ากระดูกมากกว่าถ่าน เนื่องจากหมอปลาได้เอามาแตะที่ขาแล้วรู้สึกแย่ ซึ่งไม่รู้ว่าที่มาของถ่านได้มาอย่างไร แล้วผู้หญิงชุดแดงที่น้องเพลงเคยเห็นก่อนหน้านี้ หมอปลาไม่รู้คือใคร แต่หมอปลาบอกล้านเปอร์เซ็น ต้องเกี่ยวพันธ์กับถ่านที่แท่งน้ำของเครื่องประปาหมู่บ้านอย่างแน่นอน พร้อมกับบอกให้ญาติๆนำถ่านออกมาจากเครื่องกรอกน้ำ แล้วนำมาทำลายเผาภายในพรุ่งนี้ช่วงตอนบ่าย ซึ่งหมอปลาจะเป็นคนมาเผาเอง เนื่องจากพรุ่งนี้หมอปลาต้องเดินทางไปจังหวัดนครสวรรค์ก่อน ที่อำเภอไพศาลี เพื่อไปบ้านคุณยายของน้องเพลง ที่เป็นจุดแรกที่น้องเพลงฝันแปลกเห็นผู้หญิงชรามาเข้าฝัน หลังจากเสร็จจากนครสวรรค์แล้วจะเดินทางมาที่จังหวัดอุทัยธานีต่อ เพื่อมาที่บ้านของน้องเพลงเพื่อมาทำการเผาถ่าน ล่าสุดได้คำตอบจากทางแม่ของน้องเพลงว่า ก่อนหน้านี้ทางคุณแม่ได้เคยเอาถ่านหุงข้าวจากแท่งน้ำเครื่องกรองประปาของหมู่บ้าน ที่ไม่ได้ใช้งานมาเกือบ 10 ปี โดยนำมาใช้หุงข้าวภายในบ้าน ซึ่งสอดคล้องกับที่หมอปลาพูดเช่นเดียวกันว่า คาดว่าจะเกี่ยวกับแท่งน้ำเครื่องกรองประปาที่มีถ่านหุงข้าวที่ไว้สำหรับกรองน้ำให้ใสและดับกลิ่นอย่างแน่นอน ซึ่งขณะนั้นหมอปลาทำท่าจะอาเจียนคลื่นไส้ ทั้งนี้ได้สอบถามไปยังน้องเพลง เล่าอีกว่า ก่อนหน้านี้ตนเองพร้อมคณะครูได้เดินทางไปสถานที่บำบัดของคนติดยาที่จังหวัดกาญจนบุรี หลังจากเสร็จงานแล้วคุณครูพร้อมคณะก็ได้มาส่งตนเองที่บ้านตนเอง แล้วก็เกิดเหตุการณ์ขึ้น ทั้งคุณครูและตนเองได้เห็นผู้หญิงสวมชุดแดงชะโงกหน้าออกมาจากประตูในบ้านของตนเอง ตอนแรกคิดว่าเป็นคุณแม่ของตนเองแต่ไม่ใช่ เนื่องจากคุณแม่ของตนเองพึ่งเปิดประตูบ้านออกมา แล้วผู้หญิงสวมชุดแดงก็หายไป ซึ่งสร้างความแปลกใจให้ตนเองและครอบมาโดยตลอด และก็เกิดเหตุการณ์แปลกๆเกิดขึ้นอยู่หลายครั้ง ล่าสุดก็ได้ติดต่อไปทางหมอปลาให้ลงมาดู พร้อมกับบอกกับนักข่าวว่าหมอปลาลงมาแล้วรู้สึกสบายใจขึ้น แล้วหน้าอกจากที่เคยเจ็บก็เบาลง สืบเนื่องจากเมื่อเวลา 11 .00.น. ของวันที่ 2 พฤศจิกายน 2564 ผู้สื่อข่าวลงพื้นที่ไปยังบ้านนางยุพิน ปิ่นทอง อายุ 46 ปี บ้านเลขที่ 99 ม.4 ต.ทุ่งนางาม อ.ลานสัก จ.อุทัยธานี ซึ่งเป็นแม่ของด.ญ.ณัฐิตา หมั่นตา (น้องเพลง) อายุ 13 ปี หญิงวัยเรียนสาวที่ฝันแปลกก่อนพบรอยเส้นขาวคล้ายก้างปลา 2 เส้นที่แขนข้างขวา ก่อนนำภาพส่งไปให้แอดมินเพื่อให้หมอปลาดูภาพ หลังจากนั้นก็ได้เชิญพระอุเทศ ธรรมวิจิตร (หรือหลวงพ่อหรั่ง) เจ้าอาวาสวัดทุ่งนางาม เจ้าคณะตำบลทุ่งนางามเขต 1 มาทำพิธีรดน้ำมนต์ที่บ้านของน้องณัฐิตเพื่อเป็นศิริมงคล ล่าสุดผู้สื่อข่าวได้ลงพื้นที่ไปยังบ้านน้องณัฐิตา หรือน้องเพลง ได้เข้าสอบถามเรื่องรอยเส้นที่เกิด ได้เปิดเผยว่า ก่อนหน้านี้ช่วงเดือนพฤษภาคม 2564 ตนเองได้ไปนอนบ้านยายที่นครสวรรค์ ได้ฝันแปลกถึง 3 ครั้ง โดยฝันเห็นต้นลีลาวดีอยู่เต็มในความฝัน พร้อมกับฝันเห็นหญิงวัยชราสวมเสื้อสีขาว ใส่ผ้าถุงสีน้ำตาล ยืนดูตนเองนอนที่เปล หลังจากนั้นได้กลับมาที่จังหวัดอุทัยธานี ก็ได้มาฝันแปลกอีก ช่วงประมาณเดือนกรกฎาคม 2564 ฝันว่าเห็นหญิงใส่ชุดขาวอีก มาเข้าฝันว่ามาขออยู่ด้วยแต่ในฝันตนเองบอกไม่ต้องมา แล้วในฝันหญิงชุดขาวก็ไม่พอใจ หลังจากนั้นตนเองก็รู้สึกแน่นหน้าอกหายใจไม่ค่อยสะดวก แล้วคุณแม่ได้พาตนเองไปหาหมอเพื่อตรวจสุขภาพ ปรากฏผลตรวจสุขภาพปกติ หลังจากนั้นมาคุณแม่ก็พาไปทำบุญที่วัด ล่าสุดช่วงกันยายน 2564 ตนเองก็ได้พบรอยเส้นขาวคล้ายก้างป่า โดยมีรอยเส้นตรงเป็นสีขาว คล้ายแป้ง คล้ายช็อค แล้วก็มีรอยกีดขวางถึง 2 ครั้ง ล่าสุดเดือนตุลาคม คือวันที่ 31 ตุลาคม 2564 คือวันอาทิตย์ที่ผ่านมา ทำให้ตนเองและแม่ไม่สบายใจ จึงได้ทำการถ่ายรูปที่แขนแล้วส่งไปให้แอดมินหมอปลา ให้ช่วยลงมาไขปริศนาที่รอยแขน ว่าเกิดจากสาเหตุอะไรพร้อมกับเล่าความฝันแปลกให้หมอปลาฟัง หลังจากนั้นได้สอบถามไปยังด.ญ.ณัฐิตา หรือน้องเพลง ได้เล่าว่านานมาแล้วได้มีพระที่จังหวัดลพบุรี ได้ทักตนเองว่ามีผู้หญิงตามติดตัวตนเอง แล้วพระองค์ดังกล่าวก็ได้ให้ตะกรุดให้ตนเองติดตัวมาโดยตลอด แล้วตนเองก็ได้สวมสร้อยติดคอไว้ที่ตนเองทุกวัน. 012,https://www.naewna.com/likesara/613169,2021_11_03
อื้อหื๋อ! แลกจริงไม่จกตา บอนหูช้างด่างขาวแลกรถตู้ 1 คัน,อื้อหื๋อ! แลกจริงไม่จกตาบอนหูช้างด่างขาวแลกรถตู้ 1 คัน กำลังเป็นกระแสแรงมากในวงการคนรักต้นไม้ สำหรับบอนหูช้างด่างขาว ที่มีราคาสูงถึง 7 หลัก ล่าสุดผู้ใช้เฟซบุ๊ก Oat Padriew ได้เผยภาพจนทำหลายคนร้องว้าว บอกว่า ต้นไม้และรถนั้นมีอยู่จริง ต้นไม้ แลก รถ นั้นมีอยู่จริง พี่มีรถ พวกผมมีต้นไม้ งั้นเรามาแลกกัน บอนหูช้างด่างขาว1ครอบครัว แลก รถ toyota vellfire ได้ 1 คัน #ใครมีอะไรอยากแลกก็เสนอมาได้นะคับรับพิจารณาทุกสิ่ง .009,https://www.naewna.com/likesara/613201,2021_11_03
'ปาย สิตางศุ์'อวดหุ่นเป๊ะในชุดบิกินี โชว์ความแซ่บริมหาด,3 พ.ย.64นักแสดงและนางแบบสาวเจ้าเสน่ห์ ปาย สิตางศุ์ ปุณภพนางร้ายหุ่นแซ่บ ที่ล่าสุดได้เผยความเซ็กซี่ในชุดบิกินีอีกครั้งอวดเรือนร่างในชุดบิกินีสุดเซ็กซี่ อวดหุ่นซี้ดบาดใจานนี้บอกเลยรูปร่างสัดส่วนหุ่นของเธอเร่าร้อนเผ็ดซ่าเกินบรรยายทำหนุ่มๆ ใจละลายไปตามๆ กันเลยทีเดียว,https://www.naewna.com/entertain/613200,2021_11_03
‘วิรัช’ถกด่วน!หลังหยุดปฏิบัติหน้าที่ ผุดชื่อ‘นิโรธ สุนทรเลขา’เต็งวิปรัฐบาลแทน,วิปรัฐบาล ถกด่วนหลัง วิรัชหยุดปฏิบัติหน้าที่ ผุดชื่อ นิโรธ สุนทรเลขา เต็ง ปธ.วิปรัฐบาลคนใหม่ ด้าน วิรัช พร้อมปฏิบัติตาม เล็งเตรียมทำเรื่องขอดูเอกสารเพื่อความชัดเจน เมื่อวันที่ 3 พฤศจิกายน 2564 เวลา 10.00 น. นายวิรัช รัตนเศรษฐ ส.ส.บัญชีรายชื่อ พรรคพลังประชารัฐ(พปชร.)ประธานวิป รัฐบาล ให้สัมภาษณ์หลังจากกรณีรายงานข่าวผู้พิพากษาศาลฎีกาแผนกคดีอาญาของผู้ดำรงตำแหน่งทางการเมือง พิจารณาสำนวนที่อัยการสูงสุดที่สั่งฟ้องนายวิรัช กับพวกรวม 87 คน ในคดีทุจริตก่อสร้างสนามฟุตซอลใน จ.นครราชสีมา ซึ่งศาลฎีกาฯมีคำสั่งให้หยุดปฏิบัติหน้าที่เมื่อวันที่ 2 พ.ย. ว่า ตนได้ทำเรื่องเพื่อขอเอกสารการพิจารณาของศาลฎีกา แผนกคดีอาญาของผู้ดำรงตำแหน่งทางการเมือง มาพิจารณาแล้ว เนื่องจากเดิมศาลนัดฟังคำสั่งประทับรับฟ้องคดีในวันที่ 20 ธ.ค.นี้ แต่พอมีมติออกมาเมื่อช่วงค่ำวันที่ 2 พ.ย.ที่ผ่านมา ทำให้อยากเห็นเอกสารและสำนวนการพิจารณาว่าเป็นอย่างไร ทั้งนี้เมื่อศาลมีคำสั่งก็พร้อมปฏิบัติตาม ไม่มีปัญหาแต่อย่างใด และวันนี้ก็ไม่ได้เดินทางเข้าไปปฏิบัติหน้าที่ที่รัฐสภาหรือร่วมประชุมวิปพรรคพลังประชารัฐ ต่อมาเวลา 10.00 น.ที่ห้องประชุมวิปรัฐบาลชั้น 2 รัฐสภา นายวิเชียร ชวลิต ส.ส.บัญชีรายชื่อ พรรคพปชร.ในฐานะรองประธานวิปรัฐบาลพรรคพลังประชารัฐ เรียประชุมวิปรัฐบาลในส่วนของพรรคพปชร.ด่วน โดยใช้เวลาประมาณ 30 นาที ด้านนายวิเชียร เปิดเผยหลังการประชุม ว่า เมื่อประธานวิปรัฐบาลต้องหยุดปฏิบัตินหน้าที่ ตนในฐานะรองประธาน ก็ทำหน้าที่และเรียกประชุมวิปรัฐบาลในส่วนของพรรคพปชร.เพื่อเตรียมความพร้อมในการทำงาน เพื่อไม่ให้เกิดความปั่นป่วน ก็ต้องมาคุยกัน ในการลงมติต่างๆให้เป็นไปด้วยความเรียบร้อย ไม่มีอะไรที่น่ากังวล ในช่วงเวลานี้เราก็ต้องช่วยกันดูแล ไม่ใช่ประเด็นทางการเมือง แต่เป็นประเด็นเรื่องของการทำงาน ส่วนการพิจารณาประธานวิปรัฐบาลคนใหม่ ก็ต้องดูความเหมาะสม และให้นายกรัฐมนตรี เป็นผู้พิจารณาแต่งตั้งต่อไป เมื่อถามว่า หากมีการเสนอชื่อนายวิเชียร มาทำหน้าที่ประธานวิปคนใหม่ พร้อมหรือไม่ นายวิเชียร กล่าวว่า อย่าเลย เวลานี้ก็ทำหน้าที่ตามที่ได้รับมอบหมายไปก่อน เมื่อถามว่า พล.อ.ประวิตร วงษ์สุวรรณ หัวหน้าพรรค มีความกังวลหรือมอบหมายให้วิปทำงานอย่างไรเมื่อไม่มีนายวิรัชแล้ว นายวิเชียร กล่าวว่า ไม่มีอะไร ขอให้ช่วยกันดูและประคับประครองกันไป ผู้สื่อข่าวรายงานว่า ในที่ประชุมได้เน้นย้ำว่า ช่วงนี้ถือว่าสถานการณ์เปราะบางขอให้ ส.ส.พรรคพปชร.ช่วยกัน ทั้งนี้มีรายงานข่าวว่า พล.อ.ประยุทธ์ จันทร์โอชา นายกรัฐมนตรี ได้เตรียมวางตัวประธานวิปรัฐบาลคนใหม่ โดยคาดว่ามีชื่อนายนิโรธ สุนทรเลขา ส.ส.นครสวรรค์ พรรคพปชร.มาทำหน้าที่แทน - 004,https://www.naewna.com/politic/613198,2021_11_03
โซเซียลร้อนฉ่า! ทัวร์ลง'ทักษิณ'โดนถล่มเละปมโพสต์ ม.112 ไม่มีปัญหา,3 พ.ย.64หลังจากที่ นายทักษิณ ชินวัตร อดีตนายกรัฐมนตรี ได้โพสต์ข้อความในเฟซบุ๊คส่วนตัว แสดงความคิดเห็นเกี่ยวกับ มาตรา 112 ทำนองที่ว่า ตัวกฎหมายไม่ได้มีปัญหา แต่ปัญหาอยู่ที่การนำไปใช้ นั้น (อ่านข่าวที่เกี่ยวข้อง :ม็อบ3นิ้วว่าไง? 'ทักษิณ'ฟันธง ม.112 ไม่มีปัญหา แต่ปัญหาเกิดจากการนำไปใช้) ปรากฏว่า หลังจากนั้น ได้มีผู้โพสต์แสดงความคิดเห็นในเพจเฟซบุ๊ค Thaksin Shinawatra เกี่ยวกับเรื่องนี้ออกมาอย่างล้นหลาม ส่วนใหญ่แสดงความไม่เห็นด้วย พร้อมกับใช้ถ้อยคำโจมตีนายทักษิณอย่างรุนแรง ยกตัวอย่างเช่น สู้ไปกราบไป บิดาแห่งสลิ่มจนถึงทุกวันนี้ คุณก็ไม่เห็นหัวประชาชนที่สู้เพื่ออุดมการณ์และยอมตายเพราะคุณเป็น100ศพ วิสัยทัศน์คุณดี แต่มาตายเพราะเรื่องไม่กล้าแตะ112 เรื่องเดียวจริงๆ หรือ ลาก่อนคุณทักษิณ ผมและครอบครัวเลือกพรรคคุณตั้งแต่ไทยรักไทยมาจนเพื่อไทย ตอนนี้ขอไปก้าวไกลครับ บางความเห็นระบุว่า คุณโทนี่ ไม่โพสต์โพสต์นี้เลยน่าจะดีกว่านี้ อยู่ข้างคุณโทนี่มาตลอดตั้งแต่แคนดิเดตนายกครั้งแรกจนถึงตอนนี้... ค่อนข้างเสียความรู้สึก สลิ่มก็จะยังด่าคุณ ส่วนคนที่อยู่ข้างคุณ เค้าก็เสียใจ... เพื่ออะไรคะ ผู้แสดงความคิดห็นบางรายโพสต์ข้อความค่อนข้างยาว ระบุว่า 112ไม่เป็นปัญหา​ แล้วชีวิต​ของ​ผม​ ของครอบครัว​ของ​ผม​ เวลาที่ผ่านมา​ และการล่มสลาย​ลงของอนาคต​ที่​คาดหวังไว้​ ใครเข้าใจ​บ้าง​ ชีวิต​คนเราต้องใช้เงินต้องดูแล​ครอบครัว​ด้วยเงิน ธุรกิจ​ของ​ผมพังทลายทันทีหลังจากโดนคดี112​ ออกจาก​ประเทศ​ตั้งแต่​ ไปซุกหัวในประเทศ​อื่น​ เวลาที่ยาวนาน​กว่า​7ปี​ ใครจะรู้สึก​ถึงความทรมานทรกรรม​ที่​ผ่านมา​ คุณคงไม่ลำบากสินะ​ ถึงเอาเรื่องตัวบทกฎหมาย​ มายกให้ฟัง​ แล้วบอกว่าอยู่ที่ระบบการพิจารณา​ อย่างนั้น​ เอาง่ายๆ​ ระบบต่างๆมันไม่ได้เรื่อง​ คุณยังโดนยึดอำนาจ​ ครอบครัว​คุณโดนกระทำสารพัด​ จนวันนี้​ กลับมาเรียกความชอบธรรม​ ให้กับกฎหมาย​มาตรา112นี้ พอเถอะคุณ​ทักษิณ​ หากเราหวังกับคุณ​ไม่ได้​ เราหวังกับเด็กเยาวชน​ยุคสมัย​นี้​ดีกว่า​ เราหวังในพลังของพวกเราดีกว่า​ ช่วยกันเรียกร้องให้ปล่อยตัว​ และพยายาม​หาหนทาง​ที่จะยกเลิก​ กฎหมาย​นี่เสีย ขณะที่บางรายถึงกับระบุว่า โพสต์ของทักษิณครั้งนี้ อย่าหวังว่าการเลือกตั้งครั้งหน้าจะชนะแบบแลนด์สไลด์นอกจากนี้ยังมีบางส่วนเริ่มปั่นกระแสติดแฮชแท็ก #แบนทักษิณ ด้วย อย่างไรก็ตาม ก็ยังมีอีกด้านหนึ่ง ที่แสดงความคิดเห็นสนับสนุนนายทักษิณเช่นกัน,https://www.naewna.com/politic/613158,2021_11_03
รปภ.ตลาดสี่มุมเมืองขี่รถตรวจหมู่บ้านพบแมวเร่ร่อนถูกเหล็กรั้วบ้านเสียบเรียกกู้ภัยช่วย,เมื่อเวลา 09.00 น.วันที่ 3 พ.ย.64 ศูนย์วิทยุร่วมปทุมธานีได้รับแจ้งจากเจ้าหน้าที่รักษาความปลอดภัย (รปภ.) ภายในตลาดสี่มุมเมือง ร้องขอความช่วยเหลือพบแมวถูกรั้วบ้านเสียบติด อยู่ในซอย 1/1 ต.คูคต อ.ลำลูกกา จ.ปทุมธานี จึงประสานอาสาสมัครมูลนิธิร่วมกตัญญู รหัส.จุด.คูคต 21 พร้อมอุปกรณ์ตัดถ่างไปที่เกิดเหตุ ที่เกิดเหตุเป็นบ้านเดี่ยวประมาณ 100 ตารางวาแบบปูน 1 ชั้น บ้านเลขที่ 355/1139 บริเวณด้านหน้าบ้านข้างศาลพระภูมิพบแมวเพศผู้สีขาวดำ ถูกเหล็กแหลมเสียบสะโพกข้างขวาและข้อเท้าข้างขวามีรอยฉีกขาดติดกลับลูกกรงรั้วบ้าน ทางอาสาสมัครมูลนิธิร่วมกตัญญูจึงใช้เครื่องตัดถ่างทำการตัดรั้วเหล็กดังกล่าวออกใช้เวลาประมาณ 5 นาทีจึงสามารถนำแนวตัวดังกล่าวออกมาได้ จากนั้นได้ปฐมพยาบาลทำแผลให้กับแมวตัวดังกล่าวก่อนมอบให้ประชาชนในละแวกใกล้เคียงนำไปดูแลต่อ จากการสอบถามเจ้าหน้าที่นายอธิศร คุณารักษ์ รปภ.ของตลาดสี่มุมเมืองทราบว่าแมวตัวดังกล่าวไม่มีเจ้าของและในจังหวะช่วงที่ตนขี่รถตรวจภายในหมู่บ้านเหลือบไปเห็นแมวติดลูกกรงอยู่จึงแจ้งขอความช่วยเหลือจากศูนย์วิทยุ - 003,https://www.naewna.com/likesara/613206,2021_11_03
เปิดยุทธการพิทักษ์นิบง!ลุยค้น-เช็คบิลแก๊งยานรก 14 ราย ยึดทรัพย์ 125 ล้าน,"เปิดยุทธการพิทักษ์นิบง!ลุยค้น-เช็คบิลแก๊งยานรก 14 ราย ยึดทรัพย์ 125 ล้าน 3 พฤศจิกายน 2564 ที่ศูนย์ปฏิบัติการสำนักงานตำรวจแห่งชาติส่วนหน้า อ.เมืองยะลา จ.ยะลา พล.ท.เกรียงไกร ศรีรักษ์ แม่ทัพภาคที่ 4 พร้อมด้วย พล.ต.ท.นันทเดช ย้อยนวล ผบช.ภ.9 , นายภิรมย์ นิลทยา ผู้ว่าราชการจังหวัดยะลา , พล.ต.ต.ทินกร รังมาตย์ ผบก.ภ.จว.ยะลา , เจ้าหน้าที่ป.ป.ส. , ปปง. , ดีเอสไอ , สรรพากร ร่วมแถลงผลการปฏิบัติตามแผนยุทธการพิทักษ์นิบง 1/2565 การจับกุมผู้ต้องหาค้ายาเสพติดรายสำคัญในพื้นที่จังหวัดชายแดนภาคใต้ พร้อมเครือข่าย 14 ราย ของกลางทรัพย์สิน มูลค่า 125 ล้านบาท ในการปฏิบัติการครั้งนี้ ตำรวจภูธรจังหวัดยะลา พร้อมด้วยทหาร , ฝ่ายปกครอง และ ป.ป.ส.ภาค 9 ได้บรูณาการดำเนินการกับเป้าหมาย จำนวน 3 เป้าหมาย ประกอบด้วย ในพื้นที่ อ.หาดใหญ่ และ อ.สะบ้าย้อย จ.สงขลา ปิดล้อมตรวจค้น 5 จุด ซึ่งขยายผลจาก แผนปิดล้อมตรวจค้นยึดทรัพย์ภายใต้ยุทธการพิทักษ์นิบง 1/65 มีผู้ต้องหา 5 คน ผู้ต้องหาเข้ามอบตัว สามารถยึดทรัพย์ได้ 80 รายการ มูลค่าทรัพย์สิน รวมประมาณ 110 ล้านบาท ซึ่งเป็นทรัพย์สินที่เชื่อว่า ได้มาจากการกระทำความผิด ตามความผิดมูล ฐาน ที่เป็นความผิด เกี่ยวกับยาเสพติด ตามกฎหมายว่าด้วยการป้องกันและ ปราบปรามยาเสพติด หรือ กฎหมายว่าด้วย มาตรการในการปราบปราม ผู้กระทำความผิดเกี่ยวกับยาเสพติด ต่อมาในพื้นที่ อ.กาบัง จ.ยะลา ปิดล้อมตรวจค้น รวม 3 จุด มีผู้ต้องหา รวม 5 คน หมายจับ 6 หมาย ผู้ต้องหาเข้ามอบตัว สามารถยึดทรัพย์ได้ 6 รายการ มูลค่าทรัพย์สิน 4 ล้านบาท และในพื้นที่ อ.สะเดา จ.สงขลา และ อ.กรงปินัง จ.ยะลา ปิดล้อมตรวจค้น 2 จุด จับกุมผู้ต้องหาได้ 4 คน ยึดยาบ้าได้ รวม 73,500 เม็ด สามารถยึดทรัพย์ได้ 3 รายการ มูลค่าทรัพย์สิน 11 ล้านบาท ทั้งนี้ ทางเจ้าหน้าที่สามารถจับกุมผู้ต้องหา 14 ราย ของกลางยาบ้า 73,500 เม็ด ตรวจยึดทรัพย์สินมูลค่า 125 ล้านบาท ซึ่งเป็นไปตามนโยบายของรัฐบาล ที่ได้ให้นโยบายเร่งด่วนในเรื่องการแก้ไขปัญหายาเสพติด โดยเน้นให้ทุกภาคส่วนร่วมกันดำเนินการในการป้องกันปราบปรามยาเสพติดให้เห็นผลเป็นรูปธรรม โดยเฉพาะการติดตามยึดทรัพย์ของกลุ่มเครือข่ายขบวนการค้ายาเสพติด เพื่อเป็นการตัดวงจรการค้าขายยาเสพติดในทุกระดับ -005",https://www.naewna.com/local/613210,2021_11_03
โหดจังพี่! หนุ่มทนไม่ไหวแล้ว เจอแบบนี้ทุกวัน อย่างนี้ต้องหวดให้เละ,"ถึงจะดูโหด แต่อยู่ในโหมดคิตตี้! หนุ่มสักลาย จอดรถ ควักมีดกลางถนน ลงไปฟันต้นไม้ บดบังทัศนวิสัยบนถนน ชาวเน็ตแห่แซว พากันลุ้นระทึกไปกับคลิปนี้ ที่โพสต์โดยผู้ใช้ติ๊กต๊อกชื่อว่า pop_sangnui พร้อมบอกว่า ทนรอไม่ไหว ต้องจัดการเองก่อนแล้วครับ โดยเจ้าตัวบอกให้ลูกถ่ายคลิปไว้เลยนะ จากนั้นก็ควักมีดพกขึ้นมา เปิดประตูรถรีบลงไปตัดต้นไม้ที่อยู่เกาะกลางถนน ชูด้านยาวมาก จนบดบังทัศนวิสัยในการมองเห็น งานนี้ชาวเน็ตต่างเข้ามาคอมเม้นท์บอกว่า เห็นด้วยกับปัญหานี้จริงๆ ต้นไม้ใบหญ้าบังสายตา จนทำให้เกือบเกิดอุบัติเหตุ บางคนก็แซวว่า ตัดเสร็จแล้วไปรับเงินที่เทศบาลด้วยนะ , ลุ้นว่าจะเกิดอะไรขึ้น ขอบคุณมากสำหรับการทำความดีแบบนี้ . 009",https://www.naewna.com/likesara/613339,2021_11_03
เฮลั่น! หลังแบกศาลขึ้นเขาถวาย 'แม่ตะเคียนพุปะหัง' ถูกรางวัลที่ 3 เลขท้าย 2-3 รับเต็มๆ,ชาวบ้านแห่นำบายศรี ดอกไม้ เครื่องหอม พร้อมนางรำ เดินขึ้นยอดเขาสำนักสงฆ์พุปะหัง ต.ยางหัก อ.ปากท่อ จ.ราชบุรี เพื่อแก้บน หลังให้เลขเด็ดถูกมาหลายงวดล่าสุดมีคนถูกรางวัลที่ 3 งวดที่ผ่านมา 3 พ.ย.64ที่สำนักสงฆ์พุปะหัง หมู่ 7 ต.ยางหัก อ.ปากท่อ จ.ราชบุรี วันนี้ดูคึกคัก เนื่องจากคอหวยที่ถูกรางวัลสลากกินแบ่งรัฐบาล ต่างทยอยเดินทางมาจากต่างจังหวัด และพื้นที่ใกล้เคียง เพื่อมาแก้บนหลังจากที่ได้โชคจาก 3 แม่นางตะเคียน ประกอบด้วย แม่ประกายแก้วประกายฟ้า และแม่มะลิ ซึ่งเป็นศาลไม้เล็กๆ และมีต้นตะเคียนขึ้นอยู่ 3 ต้น บนยอดเขาสำนักสงฆ์พุปะหัง ไปแล้วเมื่องวดประจำวันที่ 1 พฤศจิกายนที่ผ่านมา บางคนได้รางวัลใหญ่ ถูกรางวัลที่ 3และเลขหน้า 3 ตัวเลขท้าย3 ตัวเลขท้าย 2 ตัวคนที่ถูกก็ได้นำบายศรีดอกไม้ เครื่องหอม ชุดไทยโบราณ น้ำแดง ผลไม้ พร้อมทั้งมารำถวายแม่ตะเคียน เพื่อแก้บนตามที่ได้บอกกล่าวเอาไว้ตามสัญญา ทั้งนี้หลายคนบอก ว่าได้มาขอโชคลาภจากที่นี่ หลังจากได้ยินคำเล่าลือว่ามีแม่ตะเคียนให้เลขเด็ดแม่นมาหลายงวดเลยพากันมาเดินขึ้นบันไดสูง 215 ขั้น เพื่อไปขอโชคลาภ เมื่อได้เลขแล้วก็ไปซื้อลอตเตอรี่ ในงานทำบุญทอดกฐินเมื่อวันที่ 31 ต.ค.ที่ผ่านมา พอวันหวยออกต่างก็ดีใจตรงเลขที่ซื้อไว้ จึงนำสิ่งของพร้อมนางรำแต่งชุดไทยสวยงาม เพื่อมารำแก้บน นางอนันยา วรรณะ อายุ 46 ปี ชาว จ.สมุทรสงคราม ผู้ถูกเลข 3 ตัว จากลอตเตอรี่ กล่าวว่า ได้เลขจากการจุดธูปขอแม่ตะเคียนไปมีคนที่มาด้วยกันถูกหลายคน แต่บางคนยังไม่สะดวกมาแก้บน ตนจึงมารำแก้บนก่อนในวันนี้ ทราบว่ามีคนถูกรางวัลที่ 3 ได้เงินประมาณ 8 หมื่นบาท เป็นคนแม่กลอง จ.สมุทรสงคราม ส่วนลอตเตอรี่ที่โชว์นี้ ก็เป็นลอตเตอรี่ที่ซื้อมาจากที่สำนักสงฆ์ในวันทอดกฐิน วันนี้จึงมารำแก้บนถวายท่าน พร้อมนำดอกไม้ พวงมาลัย และบายศรีมาถวายด้วย และคิดว่าจะขอโชคจากท่านอีก เพราะได้โชคจากท่านไป 3 งวดแล้วส่วนอีกคนมาขอครั้งแรกก็มีโชคเลย ขณะที่บรรยากาศเต็มไปด้วยรอยยิ้มของผู้ที่ได้รับโชค มีการนำลอตเตอรี่ออกมาโชว์ด้วยหลังจากที่รำแก้บนแล้ว หลายคนก็ยังได้ขอเลขเด็ดจากจากจุดธูป และล้วงไข่ให้โชคในไหได้เลข ทั้ง 2 ตัว และ 3 ตัว กลับไปหวังมีโชคในงวดหน้าที่จะถึงนี้อีกด้วย จากการสอบถามลูกศิษย์สำนักสงฆ์พุปะหัง ทราบว่า อนาคตอันใกล้นี้ทางสำนักสงฆ์อาจจะสร้างรูปแม่ตะเคียนทั้ง 3 ไว้บริเวณด้านล่างแทน เพื่อสะดวกสำหรับคนสูงวัยที่ขึ้นเขาไม่ไหวได้มากราบไหว้ ไม่ต้องเดินขึ้นยอดเขาที่สูงชันทำให้เหนื่อยยาก สามารถมาขอโชคลาภได้ที่บริเวณทางขึ้นบันไดได้เช่นกัน. -008,https://www.naewna.com/likesara/613300,2021_11_03
ผัวใจร้าย! วิ่งหนีทิ้งเมียให้โดนจับ หลังแว้นมาเจอด่าน ค้นจยย.พบเฮโลอีน-ยาบ้า,"วันที่3พฤศจิกายน 2564กำลังทหารบก.ควบคุมที่1ฉก.ม.3กองกำลังผาเมืองภายใต้การอำนวยการของพ.อ.สุทธิ์เขตต์ศรีนิลทินผบ.ฉก.ม.3กองกำลังผาเมืองนำโดยพ.ท.จักรพงษ์สอดสีผบ.ควบคุมที่1ฉก.ม.3กองกำลังผาเมืองได้จัดจุดตรวจจุดสกัดบริเวณเส้นทางรองบ.สามแยกต.แม่สลองในอ.แม่ฟ้าหลวงจ.เชียงรายร่วมกับเจ้าหน้าที่ตำรวจสภ.แม่ฟ้าหลวงเพื่อสกัดกั้นการลักลอบลำเลียงสิ่งผิดกฎหมายจากพื้นที่ชายแดนเข้าสู่ชั้นในของประเทศ ในระหว่างที่ปฏิบัติหน้าที่ได้พบรถจักรยานยนต์1คันขับขี่ผ่านมาแต่เมื่อคนขับรถจักรยานยนต์เห็นเจ้าหน้าที่จึงทิ้งรถแล้ววิ่งหลบหนีโดยเจ้าหน้าที่สามารถจับกุมนางทรายแก้วแซ่จังอายุประมาณ30ปีเป็นบุคคลไม่มีสถานะทางทะเบียนซึ่งเป็นคนซ้อนรถจักรยานยนต์ยี่ห้อฮอนด้าเวฟ ให้การว่าคนขับรถคือนายซามุละจะทอซึ่งเป็นสามีของตนเป็นคนขับแต่วิ่งหลบหนีไปได้ จากการตรวจค้นพบยาเสพติดประเภทที่1ยาบ้าจำนวน4,000เม็ดประทับตราWYบรรจุพลาสติกสีดำและยาเสพติดประเภทที่1เฮโลอีนจำนวน7ขวดเครื่องดื่มเกลือแร่ซุกซ่อนใต้เบาะรถจักรยานยนต์โดยนางทรายแก้วให้การว่าของกลางทั้งหมดเพื่อนได้ฝากมาจากพื้นที่อ.แม่ฟ้หลวงจ.เชียงรายจะนำไปส่งมอบในพื้นที่อ.แม่จันจ.เชียงรายโดยจะมีคนติดต่อมาหากไปถึงแล้วทางเจ้าหน้าที่จึงได้ส่งตัวให้กับเจ้าหน้าที่ตำรวจสภ.แม่ฟ้าหลวงเพื่อดำเนินการขยายผลติดตามจับกุมผู้ที่เกี่ยวข้องตามกฎหมายต่อไป -007",https://www.naewna.com/local/613296,2021_11_03
GC รับรางวัลเกียรติยศด้านความยั่งยืน SET Sustainability Awards of Honor จากตลาดหลักทรัพย์ 4 ปีซ้อน,ดร.คงกระพัน อินทรแจ้ง ประธานเจ้าหน้าที่บริหาร บริษัท พีทีที โกลบอล เคมิคอล จำกัด (มหาชน) หรือ GC รับรางวัลเกียรติยศด้านความยั่งยืน ปี 2564 (SET Sustainability Award of Honor) จัดโดยตลาดหลักทรัพย์แห่งประเทศไทย ต่อเนื่องเป็นปีที่ 4 สะท้อนถึงการดำเนินธุรกิจที่บูรณาการความยั่งยืน ตามกรอบ ESG ที่ประกอบด้วย ด้านสิ่งแวดล้อม (Environmental) ด้านสังคม (Social) และด้านบรรษัทภิบาล (Governance) ด้านสิ่งแวดล้อม (Environmental) GC เล็งเห็นปัญหาจากภาวะโลกร้อนที่มีอิทธิพลต่อสิ่งแวดล้อมของโลกเป็นสำคัญ ได้ตั้งเป้าหมาย และแผนการดำเนินงานที่ชัดเจนในการลดการปล่อยก๊าซเรือนกระจกลงให้ได้ 20% ภายในปี พ.ศ. 2573 เพื่อเดินหน้าสู่เส้นทางที่จะไปถึง Net Zero ในปี พ.ศ. 2593 ตามข้อตกลงสนธิสัญญาปารีส ด้านสังคม (Social) ในช่วงวิกฤตโควิด-19 ของประเทศ GC ให้ความสำคัญกับ 4 มาตรการหลัก โดยความปลอดภัยของพนักงานเป็นอันดับแรกเพื่อคงความแข็งแกร่งในการดำเนินธุรกิจ คู่ขนานกับการเร่งช่วยเหลือภาคสังคม ทั้งในระดับ ชุมชน จังหวัด และประเทศ ด้วยผลิตภัณฑ์ นวัตกรรม รวมถึงการสร้างความร่วมมือกับพันธมิตรในการผลิตอุปกรณ์ป้องกันทางการแพทย์เพื่อช่วยเหลือสังคมโดยเร่งด่วนภายใต้โครงการล้านความห่วงใย เพิ่มพื้นที่ปลอดภัยให้ทุกคน และโครงการ Greater Care by GC เป็นต้น นอกจากนี้ยังดำเนินภารกิจต่อเนื่องด้านการสร้างรายได้ที่ยั่งยืนให้กับชุมชน ผ่านโครงการวิสาหกิจเพื่อสังคม ด้านบรรษัทภิบาล (Governance) เป็นหัวใจสำคัญในการดำเนินธุรกิจของ GC มาโดยตลอด การกำกับดูแลกิจการที่ดี และบริหารด้วยความโปร่งใส เป็นพื้นฐานจำเป็นยิ่ง โดยบริษัทมีผลการดำเนินงานด้านการป้องกันและต่อต้านทุจริตอย่างดีเยี่ยม รวมถึงนโยบายและแนวปฏิบัติที่โปร่งใส ส่งผลให้ บริษัทได้รับการรับรองเป็นสมาชิกแนวร่วมปฏิบัติของภาคเอกชนไทยในการต่อต้านการทุจริต (CAC) อย่างต่อเนื่อง นอกจากนี้ GC จะไม่สามารถเป็นองค์กรยั่งยืนได้เลยหากการปฏิบัติงานด้านบรรษัทภิบาลไม่เป็นไปตามเกณฑ์มาตรฐานสากล ซึ่ง GC เป็นองค์กรแรกๆ ที่ขานรับการทำรายงานประจำปี แบบ 56-1 One Report ที่ได้ Integrate รายงานผลการดำเนินงานด้านความยั่งยืนให้แก่สาธารณชนได้รับรู้ และได้รับเกียรติให้เป็นผู้แบ่งปันประสบการณ์แก่บริษัทจดทะเบียนไทยรายอื่น ๆ เพื่อร่วมพัฒนาการจัดทำรายงานประจำปีไปในรูปแบบเดียวกัน รางวัลดังกล่าวจะมอบให้กับบริษัทจดทะเบียนที่ดำเนินธุรกิจอย่างยั่งยืน โดยมีการกำกับดูแลกิจการที่ดี คำนึงถึงผู้มีส่วนได้เสียอย่างรอบด้าน เพื่อให้ธุรกิจมีการเติบโตทางเศรษฐกิจ ควบคู่ไปกับการพัฒนาสังคมและสิ่งแวดล้อมอย่างสมดุล เพื่อเป็นแบบอย่างสำหรับบริษัทจดทะเบียนรายอื่น และส่งเสริมให้บริษัทจดทะเบียนดำเนินธุรกิจตามแนวทางความยั่งยืนอย่างแพร่หลายต่อไป,https://www.naewna.com/business/613338,2021_11_03
ไม่ง้อฝ่ายค้าน! 'ก้าวไกล'ประกาศจุดยืนลุยเดี่ยวแก้ม.112 จี้สภาฯปัดฝุ่นบรรจุวาระ,ก้าวไกลไม่ยอมหยุด ปัดฝุ่นเดินหน้าแก้มาตรา 112เตรียมยื่นประธานสภาฯยันไม่ขัดแย้งมาตรา 6เชื่อย้ายหมวดความผิดจะป้องกันไม่ให้นำไปใช้กลั่นแกล้งทางการเมือง-ยุติการเมืองนอกสภา เผยมติฝ่ายค้านยังไม่มีใครแสดงจุดยืนด้วย เมื่อวันที่ 3 พฤศจิกายน 2564 ที่รัฐสภา นายชัยธวัช ตุลาธน เลขาธิการพรรคก้าวไกล พร้อมด้วยสมาชิกสภาผู้แทนราษฎร พรรคก้าวไกล แถลงข่าวถึงความคืบหน้าในการยื่นร่างพระราชบัญญัติของพรรคก้าวไกล ว่า ก่อนหน้านี้ทางพรรคก้าวไกลได้ยื่นร่างพระราชบัญญัติเพื่อเข้าสู่การพิจารณาของสภาผู้แทนราษฎร จำนวน 5 ฉบับ ประกอบด้วย (1) ร่างพระราชบัญญัติว่าด้วยการกระทำความผิดเกี่ยวกับคอมพิวเตอร์ (2) ร่างพระราชบัญญัติแก้ไขเพิ่มเติมประมวลกฎหมายวิธีพิจารณาความอาญา (3) ร่างพระราชบัญญัติแก้ไขเพิ่มเติมประมวลกฎหมายวิธีพิจารณาความแพ่ง (4) ร่างพระราชบัญญัติแก้ไขเพิ่มเติมประมวลกฎหมายอาญา และ (5) ร่างพระราชบัญญัติแก้ไขเพิ่มเติมประมวลกฎหมายอาญา ซึ่งเป็นการแก้ไขเกี่ยวกับความผิดฐานหมื่นประมาททั้งหมด ทั้งหมิ่นประมาทบุคคลทั่วไป รวมทั้งความผิดฐานดูหมิ่นประมาท แสดงความอาฆาตมาคร้ายต่อองค์พระมหากษัตริย์ เพื่อประกันเสรีภาพในการแสดงออก โดย นายชัยธวัช ยังกล่าวว่า ความคืบหน้าจนถึงขณะนี้ปรากฏว่า มีร่างกฎหมายเพียง 4 ฉบับแรกเท่านั้น ที่ถูกนำเข้าสู่กระบวนการรับฟังความคิดเห็นและวิเคราะห์ผลกระทบเพื่อบรรจุเข้าสู่ระเบียบวาระการประชุมของสภาผู้เทนราษกูร เนื่องจากร่างกฎหมายฉบับสุดท้าย ซึ่งมีการแก้ไขมาตรา 112 ด้วยนั้น ได้ถูกแย้งโดยสำนักการประชุม สภาผู้แทนราษกูร และประธานสภาผู้เทนราษฎร ว่ามีบทบัญญัติที่อาจขัดหรือแย่งต่อรัฐธรรมนูญ มาตรา 6 ที่ว่า องค์พระมหากษัตริย์ทรงดำรงอยู่ในฐานะอันเป็นที่เคารพสักการะ ผู้ใดจะละเมิดมิได้ นายชัยธวัชกล่าวอีกว่า โดยสาระสำคัญในร่างกฎหมายที่มีการแก้ไขมาตรา 112 ของพรรคก้าวไกลนั้น เป็นการย้ายความผิดฐานหมิ่นประมาท ดูหมิ่น หรือแสดงความอาฆาตมาดร้ายพระมหากษัตริย์ฯ ตามมาตรา 112 ออกจากหมวดความผิดต่อความมั่นคงของรัฐ ไปกำหนดเป็นลักษณะความผิดใหม่ เพื่อให้มีความเหมาะสมทั้งในแง่ของโครงสร้างของบทบัญญัติ อัตราโทษ การยกเว้นความผิด การยกเว้นโทษ และผู้ร้องทุกข์ ดังนี้ 1) อัตราโทษลดลงมา จากสูงสุด 15 ปี ให้เหลือไม่เกิน 1 ปี และไม่กำหนดอัตราโทษขั้นต่ำไว้ และมีการลงโทษปรับ หรือทั้งจำทั้งปรับเพื่อให้ได้สัดส่วนตามสภาพความผิด 2) กำหนดตัวบุคคลที่จะร้องทุกข์กล่าวโทษ โดยให้สำนักพระราชวังเป็นผู้ร้องทุกข์และให้ถือว่าเป็นผู้เสียหายในความผิดลักษณะนี้ 3) ผู้ใดติชมแสดงความคิดเห็นโดยสุจริต เพื่อรักสาไว้ในการปกครองระบบประชาธิปไตยอันมีพระมหากษัตริย์ทรงเป็นประมุขให้ถือว่าผู้นั้นไม่มีความผิด ดังนั้น จึงขอให้ประธานสภาผู้แทนราษฎรนำร่างกฎหมายของพรรคก้าวไกลที่ตกค้างอยู่เข้าสู่กระบวนการรับฟังความคิดเห็นเพื่อบรรจุเข้าสู่ระเบียบวาระการประชุมโดยเร็วทั้งนี้ การเสนอของพรรคก้าวไกลเป็นข้อเสนอที่อยู่ตรงกลางสามารถพูดคุยกันได้โดยใช้เวทีสภาในการพูดคุยเรื่องความเห็นต่างทางการเมือง ซึ่งหากไม่ดำเนินการอะไรเลย สุดท้ายจะไม่ได้รับการแก้ไขและอาจจะทำให้มีปัญหาทางการเมืองตามมา ด้าน นายพิจารณ์เชาวพัฒนวงศ์ สมาชิกสภาผู้แทนราษฎร แบบบัญชีรายชื่อ พรรคก้าวไกล กล่าวถึงมติที่ประชุมร่วมพรรคฝ่ายค้านในขณะนี้ว่ายังไม่มีพรรคการเมืองใดที่แสดงจุดยืนดังกล่าว เช่นเดียวกับพรรคก้าวไกล ขณะเดียวกันก็ไม่มีพรรคใดที่มีความเห็นใกล้เคียงกับพรรคร่วมรัฐบาลเช่นกัน โดยพรรคร่วมฝ่ายค้านจะใช้กลไกสภาในการรับเรื่องร้องเรียนต่างๆ (อ่านข่าวที่เกี่ยวข้อง :ตัวใครตัวมัน! 'พรรคร่วมฝ่ายค้าน'ชิ่งเผือกร้อน มีมติไม่เสนอแก้มาตรา112) -006,https://www.naewna.com/politic/613319,2021_11_03
คลิป'โจ ไบเดน'เผลอหลับขณะประชุม โดนตำหนิไม่พร้อมให้ลาออก,"คลิป'โจ ไบเดน'เผลอหลับขณะประชุม โดนตำหนิไม่พร้อมให้ลาออก กลายเป็นที่วิพาษ์วิจารณ์บนโลกออนไลน์ จากกรณีที่ ผู้ใช้ทวิตเตอร์ Zach Purser Brown โพสต์คลิปนาทีขณะที่ ประธานาธิบดี โจ ไบเดน แห่งสหรัฐฯ นั่งหลับตา ในระหว่างพิธีเปิดการประชุม สมัชชาประเทศภาคีอนุสัญญาสหประชาชาติว่าด้วยการเปลี่ยนแปลงสภาพภูมิอากาศ ครั้งที่ 26 (COP26) ที่เมืองกลาสโกว์ ประเทศสกอตแลนด์ ผ่านไปประมาณ 20 วินาที ได้มีผู้ช่วยเดินเข้ามาหา ทำให้ โจ ไบเดน ลืมตาขึ้นมา พร้อมกับปรบมือเมื่อการกล่าวบนเวทีจบลง คลิปนี้มีผู้ทวีตแล้วกว่า 8.9 พันครั้ง ซึ่งมีทั้งวิพากษ์วิจารณ์ ต่อว่าหากไม่พร้อมปฏิบัติหน้าที่ให้ออกจากตำแหน่ง ขณะที่มีประชาชนอีกจำนวนมากเข้ามาปกป้องว่า เป็นเพียงการหลับตาเพื่อฟัง ไม่ได้เจตนานั่งหลับยาวๆ , และการนั่งฟังสุทรพจน์เป็นเวลานาน แล้วอายุของ โจ ไบเดน ก็มากแล้ว การฟังเรื่องซ้ำไปมา ก็ไม่แปลกที่จะพร้อยหลับ .009",https://www.naewna.com/inter/613285,2021_11_03
'สำลี รักสุทธี'ยันศาลรัฐธรรมนูญสั่งหยุดปฏิบัติหน้าที่ ไม่เกี่ยวคลิปเสียงย้ายพรรค,สำลี รักสุทธียันศาลรัฐธรรมนูญสั่งหยุดปฏิบัติหน้าที่ ส.ส.ไม่เกี่ยวคลิปเสียงย้ายพรรค เกิดจากคดีอาญาข้อหาบุกรุกช่วงปี 32 - 33 หลังเกิดข้อพิพาทกับสถานบันเทิงใกล้บ้านเสียงดังรบกวน เมื่อเวลา 15.00 น.วันที่ 3 พฤศจิกายน 2564 ที่รัฐสภา นายศุภชัย ใจสมุทร ส.ส.บัญชีรายชื่อ นายทะเบียนพรรคภูมิใจไทย พร้อมด้วย นายสำลี รักสุทธี ส.ส.บัญชีรายขื่อ พรรคภูมิใจไทย แถลงกรณีศาลรัฐธรรมนูญมีคำสั่งให้นายสำลี หยุดปฏิบัติหน้าที่ กรณีมีผู้ร้องกล่าวหาว่านายสำลี ขาดคุณสมบัติที่จะเป็น ส.ส. (ข่าวที่เกี่ยวข้อง : ด่วน! ศาลรัฐธรรมนูญสั่ง'สำลี รักสุทธี'หยุดปฏิบัติหน้าที่ทันที) โดย นายศุภชัย กล่าวว่า ประเด็นดังกล่าวมีการขยายความไปในลักษณะว่าเกิดจากข้อเท็จจริงเรื่องบันทึกคลิปเสียง ซึ่งไม่ใช่กรณีที่ศาลรับคำร้องไว้ แต่ข้อเท็จจริงคือนายสำลี เคยมีคดีอาญาช่วงปี 2532 -2533 กรณีที่นายสำลี มีบ้านพักใกล้สถานบันเทิงใน จ.มหาสารคาม ซึ่งมีการแสดงดนตรีสดส่งเสียงดังรบกวนจนเกิดข้อพิพาทกัน กระทั่งนายสำลี ได้เข้าไปที่สถานบันเทิงนั้น และถูกแจ้งความดำเนินคดีบุกรุกทำให้เสียทรัพย์ ท้ายที่สุดศาลได้พิพากษาลงโทษจำคุกนายสำลี 5 ปี แต่ให้รอลงอาญาไว้ 3 ปี โดยให้บำเพ็ญประโยชน์ตามเงื่อนไข ซึ่งนายสำลี ไม่ได้เข้าเรือนจำแต่อย่างใด แต่เป็นโทษรอลงอาญาไว้ เรื่องที่เกิดขึ้นจึงเป็นที่มาที่มีผู้ร้องว่ากรณีนี้ท่านขาดคุณสมบัติหรือพ้นสภาพสมาชิกหรือไม่ ทั้งนี้ เรื่องนี้เป็นช่วงเวลาก่อนที่นายสำลี จะมาเป็น ส.ส.พรรคภูมิใจไทย และวันนี้ศาลรัฐธรรมนูญก็ยังไม่ได้วินิจฉัยให้พ้นสมาชิกภาพ แต่ให้หยุดปฏิบัติหน้าที่ เป็นเรื่องที่ท่านถูกโทษทางอาญาไม่ใช่เรื่องคลิปเสียงตามที่เป็นข่าว ซึ่งเรื่องคลิปเสียงไม่เคยเป็นคดีมาเลย หลังจากนี้นายสำลีก็จะต่อสู้คดีตามแนวทางต่อไป ด้าน นายสำลี กล่าวว่า ตรงพื้นที่บ้านของตนมีผับบาร์มาตั้งติดกับบ้านพัก ซึ่งมีการแสดงดนตรีสดเป็นเวลาหลายปี ตนได้รับความเดือดร้อนจากเสียงรบกวน และได้ร้องเรียนมา 3 ผู้ว่าฯ แต่ไม่มียุคสมัยใดแก้ปัญหาได้เลย ช่วงที่เกิดเหตุตนเป็นคนเขียนหนังสือจำหน่ายให้สำนักพิมพ์ ซึ่งทางสำนักพิมพ์กำหนดให้ส่งต้นฉบับให้เร็ว แต่เมื่อมีเสียงรบกวนจากสถานบันเทิงดังกล่าว ทำให้ตนเขียนหนังสือไม่ได้จนเกิดความเครียดจนสติหลุดเข้าไปบุกร้านยามวิกาล ทำให้ถูกกล่าวหาว่าตนเข้าไปขโมยของ ขณะนั้น ทนายบอกให้ตนรับสารภาพก็จะไม่มีผลเรื่องการสมัคร ส.ส. ในที่สุดศาลตัดสินให้ลงโทษรอลงอาญา และศาลให้ตนบำเพ็ญประโยชน์ ซึ่งไม่เกี่ยวกับเรื่องคลิปเสียงแต่อย่างใด - 006,https://www.naewna.com/politic/613332,2021_11_03
วงการลูกทุ่งเศร้า! สูญเสีย'ทุย ลูกไท'บุคคลที่อยู่เบื้องหลังสำคัญ มิกซ์เพลงดัง 'สมศรี1992',วันที่ 3 พฤศจิกายน 2564 ยิ่งยง ยอดบัวงาม ได้โพสต์แจ้งข่าวผ่านเฟซบุ๊ก ส่วนตัวว่า ทุย ลูกไท ซึ่งเป็นบุคคลที่อยู่เบื้องหลังนักร้อง และถือเป็นคนที่มีความสามารถมากเสียชีวิตแล้ว โดยระบุข้อความว่า วันนี้วงการลูกทุ่งเราได้เสียบุคคลสำคัญมากฝีมือไปอย่างไม่มีวันกลับอีกคนหนึ่งอีกแล้วครับคือพี่ทุย​ ลูกไทยแกเป็นคนที่มิกซ์เพลงชุดยิ่งยงมาแล้วชุดที่ 1 มีเพลงดังทัังชุดโดยเฉพาะเพลงสมศรี1992 เมื่อก่อนแกอยู่ห้องอัดเสียงไพบูลย์สตูดิโอ​ ย่านบางโพเมื่อปี2535 หลังจากนั้นพี่ทุยก็มาทำงานส่วนตัวด้วยการเป็นตากล้องเป็น(OB)​ตามงานทั่วไปจนมาถึงวันสุดท้ายวันนี้.. ขอให้ดวงวิญญาณพี่ทุยไปสู่สุขคติ​ สู่ภพภูมิที่ดีนะครับพี่ทุย.. รักและอาลัยยิ่ง -007,https://www.naewna.com/entertain/613299,2021_11_03
'นุ่น วรนุช'สลัดลุคสาวหวาน มาในลุคผมซอยสั้นสุดเฟี้ยว,3 พ.ย.64 เป๊ะปังทุกลุคจริงๆ สำหรับนางเอกสาวหน้าหวาน นุ่น วรนุช ภิรมย์ภักดี ที่เจ้าตัวได้สลัดลุคสาวหวานสุดเฟี้ยวด้วยลุคผมสั้นหน้าม้า แบบแมนๆกลายเป็นสาวเท่สุดเปรี้ยวไปเลยบอกได้เลยว่าสวยดูดีเปรี้ยวแซ่บไปอีกแบบ .-011,https://www.naewna.com/entertain/613336,2021_11_03
'เจนี่'อวดหุ่นสุดปั๊วะ แชะภาพในชุดบิกินีตัวจิ๋ว,3 พ.ย.64 เป็นคุณแม่สุดแซ่บอีกคนหนึ่ง สำหรับ เจนี่ อัลภาชน์ ณ ป้อมเพชรที่ล่าสุดเจ้าตัวขยันสลัดผ้าอวดหุ่นเป๊ะในชุดว่ายน้ำ ขออวดหุ่นลีนในชุดบิกินีจิ๋วโพสท่าถ่ายรูป เซ็กซี่แบบลงตัว อวดหุ่นสุดเฟิร์มงานนี้ทำเอาแฟนๆ เข้ามาแปะรูปไฟลุกกันเต็มไปหมดเลยทีเดียว .-011,https://www.naewna.com/entertain/613317,2021_11_03
‘มท.1’สั่งพ่อเมือง55จังหวัดบูรณาการช่วยเหลือปชช.รับมือภัยหนาวเยือน,มท.1 สั่งการผู้ว่าฯ 55 จังหวัด เตรียมรับมือภัยหนาว บูรณาการช่วยเหลือประชาชนอย่างทั่วถึง ไม่ซ้ำซ้อน - หากต้องการความช่วยเหลือโทรสายด่วนนิรภัย 1784 และสายด่วนศูนย์ดำรงธรรม 1567 ได้ฟรีตลอด 24 ชั่วโมง เมื่อวันที่ 3 พฤศจิกายน 2564 พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ในฐานะผู้บัญชาการป้องกันและบรรเทาสาธารณภัยแห่งชาติ เปิดเผยว่า จากการติดตามสภาพอากาศร่วมกับกรมอุตุนิยมวิทยา พบว่าประเทศไทยได้เข้าสู่ฤดูหนาวตั้งแต่วันที่ 2 พฤศจิกายน 64 และจากการคาดหมายลักษณะอากาศช่วงฤดูหนาวของประเทศไทย พบว่าช่วงเวลาที่อากาศจะหนาวเย็นที่สุด จะเริ่มตั้งแต่กลางเดือนธันวาคม 64 ถึงปลายเดือนมกราคม 65 คาดว่า จะมีพื้นที่จังหวัดที่มีโอกาสเกิดอากาศหนาว รวม 55 จังหวัด แบ่งเป็น ภาคเหนือ 17 จังหวัด ได้แก่ จังหวัดเชียงใหม่ เชียงราย ตาก ลำปาง แม่ฮ่องสอน ลำพูน พะเยา น่าน พิจิตร เพชรบูรณ์ พิษณุโลก แพร่ กำแพงเพชร สุโขทัย อุตรดิตถ์ นครสวรรค์ และจังหวัดอุทัยธานี ภาคตะวันออกเฉียงเหนือ 20 จังหวัด ได้แก่ จังหวัดกาฬสินธุ์ ขอนแก่น ชัยภูมิ นครพนม นครราชสีมา บึงกาฬ บุรีรัมย์ มหาสารคาม มุกดาหาร ยโสธร ร้อยเอ็ด เลย ศรีสะเกษ สกลนคร สุรินทร์ หนองคาย หนองบัวลำภู อุดรธานี อุบลราชธานี และจังหวัดอำนาจเจริญ ภาคกลาง 14 จังหวัด ได้แก่ จังหวัดกาญจนบุรี ชัยนาท นครนายก นครปฐม นนทบุรี ปทุมธานี พระนครศรีอยุธยา ราชบุรี ลพบุรี สระบุรี สิงห์บุรี สุพรรณบุรี อ่างทอง และจังหวัดฉะเชิงเทรา และภาคตะวันออก 4 จังหวัด ได้แก่ จังหวัดจันทบุรี ปราจีนบุรี ชลบุรี และจังหวัดสระแก้ว โดยบริเวณยอดดอยและยอดภู รวมทั้งเทือกเขา จะมีอากาศหนาวถึงหนาวจัด และจะมีน้ำค้างแข็งเกิดขึ้นได้บ่อยครั้ง รมว.มหาดไทย ระบุ รัฐมนตรีว่าการกระทรวงมหาดไทย กล่าวว่า เพื่อเตรียมการป้องกันและแก้ไขปัญหาภัยจากอากาศหนาวให้เป็นไปอย่างมีประสิทธิภาพ ได้สั่งการไปยังผู้ว่าราชการจังหวัดในฐานะผู้อำนวยการกองอำนวยการป้องกันและบรรเทาสาธารณภัยจังหวัด ให้เตรียมความพร้อม โดยตั้งคณะทำงานติดตามสภาวะอากาศ คาดหมายพื้นที่เสี่ยงที่มีโอกาสเกิดสถานการณ์ การแจ้งเตือน และการเตรียมความพร้อมช่วยเหลือประชาชนผู้ประสบภัยจากอากาศหนาว พร้อมทั้งทบทวน ปรับปรุงแผนเผชิญเหตุ สำรวจข้อมูลบัญชีผู้ประสบภัยหนาวกลุ่มเปราะบาง ทั้งผู้สูงอายุ เด็กไร้ผู้อุปการะ คนพิการ ทุพพลภาพ สตรีมีครรภ์ ตลอดจนผู้ที่มีรายได้น้อย และให้เร่งซักซ้อมแนวทางตามแผนเผชิญเหตุ บูรณาการให้ความช่วยเหลือผู้ประสบภัย จัดเตรียมเครื่องกันหนาว และสร้างการรับรู้ให้กับพี่น้องประชาชนในการดูแลสุขภาพในช่วงฤดูหนาว เช่น งดดื่มเหล้า เครื่องดื่มแอลกอฮอล์เพื่อคลายหนาว เพราะจะทำให้เสี่ยงต่อการเกิดภาวะอุณหภูมิร่างกายต่ำกว่าปกติ (Hypothermia) การไม่ผิงไฟในที่อับอากาศ เพราะจะทำให้หมดสติและขาดอากาศหายใจ และโรคเกี่ยวกับระบบทางเดินหายใจ พร้อมทั้งเฝ้าระวังและเตรียมความพร้อมป้องกันโรคติดต่อในช่วงหนาว และต้องระมัดระวังการเกิดเพลิงไหม้จากการลืมดับไฟที่จุดเพื่อเพิ่มความอบอุ่นของร่างกาย ด้วย ในช่วงฤดูหนาวจะมีสภาพอากาศแห้ง และนักท่องเที่ยวก็นิยมเดินทางไปยังสถานที่ท่องเที่ยวที่มีอากาศหนาวเย็น จึงได้เน้นย้ำให้ทุกจังหวัดกำหนดมาตรการการป้องกันการเกิดอัคคีภัย เตรียมความพร้อมเจ้าหน้าที่ รถยนต์ รถบรรทุกน้ำ อุปกรณ์ดับเพลิงให้มีความพร้อมปฏิบัติงานได้ทันที พร้อมจัดเจ้าหน้าที่ อาสาสมัคร และประชาชนจิตอาสา ในการเฝ้าระวังการเกิดอัคคีภัยในพื้นที่ชุมชน ตลอดจนสถานที่ท่องเที่ยว และรณรงค์ขอความร่วมมือพี่น้องเกษตรกรใช้วิธีการไถกลบ แทนการเผาตอซั่งและวัสดุทางการเกษตร เพื่อลดมลพิษในอากาศ และให้ประสานหน่วยงานที่เกี่ยวข้องติดตั้งไฟส่องสว่างบริเวณทางแยกและจุดเสี่ยง พร้อมทั้งจัดเจ้าหน้าที่ช่วยอำนวยความสะดวกให้กับประชาชนและนักท่องเที่ยว เพื่อป้องกันและลดอุบัติเหตุที่อาจเกิดขึ้น สำหรับพื้นที่ที่เป็นแหล่งท่องเที่ยวที่มีประชาชนเดินทางไปจำนวนมาก ก็ให้ดำเนินการตามมาตรการของกระทรวงสาธารณสุขในการป้องกันและควบคุมโรคติดเชื้อไวรัสโคโรนา 2019 (COVID - 19) อย่างเคร่งครัด พล.อ.อนุพงษ์ กล่าว รมว.มหาดไทย กล่าวเพิ่มเติมว่า นอกจากนี้ ได้เน้นย้ำผู้ว่าราชการจังหวัด 14 จังหวัดภาคใต้ ประจวบคีรีขันธ์ และจังหวัดเพชรบุรี ให้เฝ้าระวังและติดตามสภาพอากาศ เตรียมความพร้อมแก้ไขปัญหาและรับมือสถานการณ์อุทกภัยและดินโคลนถล่มจากฝนตกหนัก และคลื่นลมแรงในพื้นที่ ทั้งด้านบุคลากร เครื่องมือ รถ เรือ และอุปกรณ์อื่น ๆ เพื่อให้ความช่วยเหลือประชาชนได้อย่างทันท่วงทีหากเกิดภัย และต้องสร้างการรับรู้ความเข้าใจกับพี่น้องประชาชน ผู้ประกอบการโรงแรม ร้านอาหาร และนักท่องเที่ยวในการปฏิบัติตนเมื่อเกิดภัยเพื่อลดความสูญเสียชีวิตและทรัพย์สินของประชาชน เมื่อเกิดสถานการณ์ภัยจากอากาศหนาวขึ้นในพื้นที่ ให้รีบดำเนินการตามแผนเผชิญเหตุจังหวัด เข้าให้ความช่วยเหลือพี่น้องประชาชนผู้ประสบภัยจากอากาศหนาว ตามระเบียบและหลักเกณฑ์ที่เกี่ยวข้องอย่างเคร่งครัด โดยให้คำนึงถึงความเดือดร้อนของประชาชนที่ขาดแคลนเครื่องกันหนาวและประโยชน์สูงสุดของรัฐเป็นสำคัญ และให้ประสานส่วนราชการ องค์กรสาธารณกุศล และภาคเอกชน บูรณาการให้ความช่วยเหลือผู้ประสบภัยอย่างทั่วถึง และไม่ซ้ำซ้อน และหากประชาชนต้องการขอรับความช่วยเหลือ สามารถติดต่อสายด่วนนิรภัย โทร. 1784 และสายด่วนศูนย์ดำรงธรรม โทร. 1567 ได้ฟรีตลอด 24 ชั่วโมง พลเอก อนุพงษ์ กล่าวย้ำ - 004,https://www.naewna.com/local/613337,2021_11_03
'นุ้ย เชิญยิ้ม'อัปเดตอาการ'โป๊งเหน่ง' หลังป่วยหนักต้องรักษาตัวที่โรงพยาบาล,วันที่ 3 พฤศจิกายน 2564 หลังจากที่ก่อนหน้านี้ เป็ด เชิญยิ้ม นักแสดงตลกอาวุโสออกมาเปิดเผยอาการป่วยของ โป๊งเหน่ง เชิญยิ้ม ล้มป่วยมีอาการปอดทะลุ ต้องใส่แพมเพิร์ส เข้ารับการรักษาตัวที่โรงพยาบาล ล่าสุด นุ้ย เชิญยิ้ม ก็โพสต์รูปของ โป๊งเหน่ง พร้อมอัปเดตอาการป่วยให้ทุกคนได้ฟังว่า ประกาศ ไปยังพี่ๆ น้องๆ ตลกและ fc ที่ติดตามข่าว อาการป่วยของพี่โป๊งเหน่งเชิญยิ้มนะครับ วันนี้ผมโทรถามภรรยาพี่โป๊งเหน่งเรื่องอาการป่วย จึงได้รับทราบว่า ตอนนี้อาการป่วยของพี่โป๊งเหน่งเริ่มดีขึ้นบ้างแล้ว และออกจากโรงพยาบาลกลับมาอยู่ที่บ้านแล้วครับ ได้รับการดูแลและกำลังใจจากคนในครอบครัว และท่านอาจารย์ฤาษีเณรธาตุพุทธคุณ พวกเราพี่น้องตลกทุกคน และ fc ของพี่โป๊งเหน่งทุกๆ ท่าน ขอเป็นกำลังใจให้พี่โป๊งเหน่ง เชิญยิ้ม กลับมาแข็งแรงโดยเร็วครับ อานข่าวที่เกี่ยวข้อง :'โป๊งเหน่ง เชิญยิ้ม'อาการทรุดหนัก ปอดทะลุเพราะสูบบุหรี่จัด -007,https://www.naewna.com/entertain/613266,2021_11_03
ผู้ว่าฯกาญจน์สั่งนอภ.ลงแก้ปัญหาผู้มีชื่อเสียงถมที่สร้างกำแพงสูงปิดบังบ้าน 8 หลัง,"อาจารย์สาว ม.ราชภัฎกาญจนบุรี พร้อมเจ้าของบ้านอีก 8 หลังในซอยด้านข้างร้านอาหารครัวภักดีพื้นที่หมู่ 1 ตำบลลาดหญ้า อำเภอเมืองกาญจน์ ที่ได้รับความเดือดร้อนจากเจ้าของที่ดินข้างเคียงถมที่พร้อมสร้างกำแพงสูงจนมิดหลังคาบ้านเริ่มยิ้มได้ หลังผู้ว่าฯกาญจนบุรีสั่งการให้นายอำเภอเมืองลงพื้นที่แก้ปัญหา จากกรณีสื่อมวลชนได้รับเรื่องร้องเรียนจากชาวบ้านนับสิบหลังคาเรือนที่มาซื้อที่ดินปลูกบ้านอยู่ภายในซอยด้านข้างร้านอาหารครัวภักดีพื้นที่หมู่ 1 ตำบลลาดหญ้า อำเภอเมือง จังหวัดกาญจนบุรี ซึ่งได้รับความเดือดร้อนจากกรณีเจ้าของที่ดินข้างเคียง ซึ่งมีที่ดินติดกับด้านหลังบ้านของผู้ได้รับความเดือดร้อนนับสิบหลังได้นำดินเข้ามาถมที่จนสูงกว่า 3 เมตรและก่อกำแพงสูงบนที่ดินที่ทำการถมใหม่จนมิดหลังคาบ้านของกลุ่มผู้ได้รับความเดือดร้อน ล่าสุดวันนี้ (3 พ.ย.64) นายจีระเกียรติ ภูมิสวัสดิ์ ผู้ว่าราชการจังหวัดกาญจนบุรี สั่งการให้นายธนณัฏฐ์ ศรีสันต์ นายอำเภอเมืองกาญจนบุรี พร้อมนายวรากร เสือส่าน นายกเทศมนตรีตำบลลาดหญ้า นายธนพล เสือส่าน กำนันตำบลลาดหญ้าลงพื้นที่ตรวจสอบกรณีดังกล่าวเพื่อหาแนวทางแก้ไขปัญหา โดยมี น.ส.มธุรส คุ้มประสิทธิ์ อาจารย์สาขาวิชาภาษาไทย คณะครุศาสตร์ มหาวิทยาลัยราชภัฏกาญจนบุรี เจ้าของบ้านเลขที่ 190/98 หมู่ 1 ต.ลาดหญ้า พร้อมตัวแทนชาวบ้านที่ได้รับผลกระทบรวม 8 หลังให้การต้อนรับและนำพาเดินตรวจสอบพื้นที่ที่ได้รับความเดือดร้อน ประกอบด้วย 1.น.ส.มธุรส คุ้มประสิทธิ์ บ้านเลขที่ 190/98, 2.ร.ต.สมชาย หนองรั้ง บ้านเลขที่ 190/74, 3.นายจตุรงค์ ภิรมยา บ้านเลขที่ 190/101, 4.นางนภิศรา ทองอุปการ บ้านเลขที่ 190/95, 5.น.ส.ฉลวย สัมฤทธิสุทธิ์ บ้านเลขที่ 190/83, 6.นายวชิระ ประกอบ บ้านเลขที่ 190/97, 7.นางอิศรานันท์ เขียวสาคร บ้านเลขที่ 190/100 และ 8.นายปราโมท รุ่งหิรัญ บ้านเลขที่ 190/82 ทั้งนี้ น.ส.มธุรส คุ้มประสิทธิ์ เปิดเผยว่า เห็นสภาพบ้านแล้วอยากจะร้องให้ แต่อันที่จริงนั้นตนร้องให้มานานแล้ว คืนที่ผ่านมาก็นอนไม่หลับและต้องขอขอบคุณสมาชิกเฟซบุ๊กกลุ่มดีไซน์ที่คอยให้คำปรึกษา โดยยอมรับว่าตนรู้สึกท้อเป็นอย่างมาก ทุกวันนี้เมื่อมานั่งเล่นก็จะมองเห็นแต่กำแพงที่ทำด้วยอิฐบล็อกสูงท่วมหลังคาบ้าน ก็ได้แต่คิดว่าจะทำอย่างไรดีไม่ให้เห็นสภาพแบบนี้ เพราะถ้าหากแม่และญาติมาเยี่ยม คำถามแรกเลยที่จะต้องเจอ คือถามว่านี่คืออะไร มันปลอดภัยหรือเปล่า และเงินเดือนที่หมดไปกับบ้านหลังนี้หละ กลับกลายเป็นกำแพงที่สูงกว่าหลังคาบ้าน ขณะนี้เราพึ่งพาใครไม่ได้แล้ว ส่วนหน่วยงานราชการตนได้ร้องเรียนไปแล้วถึง 6 ครั้ง ไปจนถึงหน่วยงานสูงสุด เท่าที่ประชาชนคนธรรมดาจะทำได้ เมื่อพึ่งพาไม่ได้ตนจึงโพสต์ข้อมูลลงในเฟซบุ๊กกลุ่มดีไซน์ เพื่อขอความคิดเห็นจากสมาชิก ซึ่งคำแนะนำจากสมาชิกตนได้ทำตามไปหมดแล้วการที่เข้าไปขอคำแนะนำเพราะเราหมดสิ้นหนทางแล้วเพราะเราอยากอยู่ที่บ้านหลังนี้ไปอีก 30 ปีกับการที่จะต้องผ่อนหนี้ค่าบ้านให้กับธนาคาร แต่อย่างไรก็ตามมาถึงวันนี้แล้วตนก็รู้สึกดีใจขึ้นมาบ้าง เพราะได้เจอกับท่านนายอำเภอเมืองกาญจนบุรี รวมทั้งนายกเทศบาลตำบลลาดหญ้าท่านรองนายกฯ สท.และผู้นำท้องถิ่น ทั้งๆที่ไม่เคยเจอมาก่อน และรู้สึกดีใจกับสิ่งที่ท่านนายอำเภอเมืองกาญจนบุรีพูด ส่วนตัวแล้วตนเป็นคนที่อยู่ในกฎระเบียบมาโดยตลอด เพราะฉะนั้นสิ่งที่เราหวังก็คือกฎระเบียบพวกนี้อย่างน้อยมันต้องมีคนคุมกฎ ทำเพื่อประชาชน โดยเมื่อสักครู่นี้ท่านนายอำเภอพูดว่า ทุกอย่างมันทำได้ถ้ามีการทำประชาคม เพราะการสร้างกำแพงเพื่อถมดินนั้นมันสูงผิดปกติ ถ้ายึดเอาเฉพาะข้อกฎหมายเพียงอย่างเดียวก็คงจะเดือดร้อนกันทั้งชุมชน เพราะกฎหมายก็บอกเอาไว้อยู่แล้วว่า ถมได้แต่อย่าสร้างความเดือดร้อนให้กับประชาชนที่อาศัยอยู่ในพื้นที่ข้างเคียง ดังนั้น จะต้องทำอย่างไรหละเพื่อป้องกันความเดือดร้อนและรำคาญ ก็คือต้องทำประชาคมก่อนเพราะที่ผ่านมาเขาไม่ได้ทำประชาคมเลย แต่สิ่งที่ท่านนายอำเภอได้พูดยืนยันกับสื่อมวลชนเกี่ยวกับการทำประชาคมทำให้ตนรู้สึกดีใจขึ้นมาบ้างแล้วและที่ผ่านมาทุกครอบที่เดือดร้อน จำนวน 8 หลังไม่ได้ยอมรับกำแพงนี้มาตั้งแต่แรกแล้ว และทุกครอบครัวได้ทำการร้องเรียนตั้งแต่มีกำถมดินตั้งแต่เริ่มแรกแล้วเพราะมีการถมดินสูงกว่ากำแพงบ้านของพวกเรา ขณะนั้นเราต้องลงทุนทำกำแพงกันให้สูงขึ้นไปอีกเพราะมีเศษหินเศษดินและปูนไหลเข้าบ้านทุกคนจึงทำกำแพงขึ้นมากันเอง น.ส.มธุรส คุ้มประสิทธิ์ เปิดเผยว่า นอกจากยื่นหนังสื่อให้หน่วยงานรัฐเพื่อขอให้เข้ามาช่วยเหลือแล้ว ตนยังได้ยื่นหนังสือถวายฏีการ้องทุกข์ 2 ครั้งและได้รับการติดต่อกลับมาขอให้ส่งเอกสารเพิ่มเติม โดยเริ่มจากกลุ่มชาวบ้านที่ได้รับความเดือดร้อนที่ได้ซื้อบ้านอยู่อาศัยมานานกว่าสิบปีแล้ว โดยที่ดินหลังบ้าน เป็นที่ดินที่เคยรกร้าง ซึ่งเจ้าของไม่ได้ทำประโยชน์ใดๆ จนกระทั่งมีคนมาซื้อซึ่งเจ้าของที่ดินรายใหม่ถือว่าเป็นผู้ที่มีชื่อเสียงในพื้นที่ตำบลลาดหญ้า และเจ้าของที่ดินรายใหม่ ได้เริ่มเข้ามาปรับพื้นที่ที่เคยรกร้างด้วยการตัดต้นไม้ออกแล้วนำเครื่องจักรมาไถปรับพื้นที่ จากนั้นได้นำรถบรรทุกดินเข้ามาถมสูงกว่า 3 เมตร เทียบเท่ากับระดับหลังคาบ้านของชาวบ้านผู้ได้รับความเดือดร้อน ซึ่งหลังจากเจ้าของที่ดินได้ทำการถมดินจนสูง ชาวบ้านที่ได้รับความเดือดร้อน จึงได้เข้าไปยื่นเรื่องร้องเรียนที่ศูนย์ดำรงธรรมจังหวัด เพื่อขอให้เจ้าของที่ดินยุติการถมที่ดินที่จะสร้างความเดือดร้อนให้กับชาวบ้านโดยได้ยื่นร้องเรียนครั้งแรกตั้งแต่ช่วงปลายปี 2563 แต่หลังจากยื่นเรื่องร้องเรียนไปแล้ว แทนที่เจ้าของที่ดินจะหยุดการถมที่ แต่กลับกลายเป็นว่าเจ้าของที่ดินได้สร้างกำแพงให้สูงขึ้นอีก สำหรับกำแพงที่ทำขึ้นมาใหม่นั้นสูงจนมิดหลังคาบ้านของทุกคน อีกทั้ง ในช่วงที่มีฝนตกลงมา น้ำจากที่ดินที่มีการถมใหม่ได้ไหลทะลุกำแพงปูนเข้าท่วมบ้านเรือนประชาชนจนได้รับความเดือดร้อน และน้ำที่ไหลทะลุกำแพงปูนออกมายังทำให้ที่ดินในบ้านของชาวบ้านยุบตัวลง เสียหายกับตัวบ้านหลายจุด แต่ปัญหาดังกล่าวก็ไม่เคยได้รับการแก้ไข ทางเทศบาลตำบลลาดหญ้า ซึ่งเป็นเจ้าของพื้นที่ก็ทำได้เพียงเรียกเจ้าของที่ดินมาเจรจาไกล่เกลี่ยกับชาวบ้าน ซึ่งเจ้าของที่ดินก็ได้แต่เพียงรับปากว่าจะทำการแก้ไขปัญหาเรื่องน้ำที่รั่วทะลุกำแพงให้กับชาวบ้าน แต่ก็ไม่เคยทำการแก้ไขใดๆตามที่ได้รับปากไว้ ขณะที่ทางเทศบาลก็ได้มีคำสั่งให้เจ้าของที่ดิน ระงับการถมที่ดิน แต่ทางเจ้าของที่ก็นิ่งเฉยและไม่ได้มีการดำเนินการแก้ไขใดๆ ทุกวันนี้ ชาวบ้านที่ได้รับความเดือดร้อนต่างต้องอาศัยอยู่กันอย่างหวาดระแวง เนื่องจากกลัวว่า ดินที่ถมจนสูงและกำแพงที่ก่อจนมิดหลังคาบ้านนี้ จะเกิดพังถล่มลงมาทับบ้านของชาวบ้านไม่วันใดก็วันหนึ่ง อีกทั้ง บ้านที่เคยซื้อในราคาหลักล้านที่เคยมีทัศนียภาพสวยงาม ปัจจุบันก็ถูกปิดบังจากกำแพงปูน ทำให้มองไม่เห็นอะไร แสงแดดส่องก็ไม่ถึง ทำให้ชาวบ้านที่ได้รับความเดือดร้อนบางรายถึงกับตัดใจ ประกาศขายบ้านทิ้ง เพราะปัญหาที่ไม่ได้รับการแก้ไขมานานนับปีเช่นนี้ ด้านนายธนณัฏฐ์ ศรีสันต์ นายอำเภอเมืองกาญจนบุรี เปิดเผยว่า จากการดูพื้นที่พบว่ามีข้อระเบียบกฎหมายที่เกี่ยวข้องหลายเรื่อง และชาวบ้านได้ร้องเรียนที่ศูนย์ดำรงธรรม จึงมีการลงพื้นที่ดำเนินการสั่งการแก้ไขปัญหาในหลายเรื่อง แต่ปัญหาไม่จบสิ้นจนเกิดผลกระทบและเป็นข่าวในครั้งนี้ แต่อย่างไรก็ตามเบื้องต้นจะตั้งกรรมการสอบสวนเรื่องที่เกิดขึ้น ซึ่งหากมีข้อบกพร่องใดๆก็จะแก้ไข ส่วนใครมีความบกพร่องก็ต้องถูกดำเนินการตามระเบียบกฎหมาย ต่อไป ขณะที่นายวรากร เสือส่าน นายกเทศมนตรีตำบลลาดหญ้า เปิดเผยว่า ทางเทศบาลตำบลลาดหญ้าพร้อมร่วมแก้ปัญหาความเดือดร้อนของชาวบ้าน โดยจะให้ความเป็นธรรมแก่ทุกฝ่าย และจะเร่งดำเนินการเพื่อลดผลกระทบจากเหตุการณ์ในครั้งนี้ให้เร็วที่สุด - 003",https://www.naewna.com/local/613345,2021_11_03
'หมอกฤษณ์ คอนเฟิร์ม' เผย 3 วันเกิดนี้ สุดฮอต ชะตาจะมีโชคลาภ สำเร็จ ด้านการเงิน การทอง,วันที่ 2 พฤศจิกายน 2564 หมอกฤษณ์ คอนเฟิร์ม หมอดูชื่อดังของเมืองไทย โพสต์ข้อความผ่านเพจเฟซบุ๊ก หมอกฤษณ์ คอนเฟิร์ม ดูดวงฟรีแก่ทุกท่าน เผย 3 วันเกิดสุดฮอต ดวงปัง โชควิ่งเข้าใส่ไม่หยุดหย่อนในช่วง 3 เดือนนี้ จะใช่ท่านหรือไม่ ได้แก่ผู้ที่เกิดในวันศุกร์ เสาร์ อาทิตย์ ผู้ที่เกิดในวันศุกร์ เสาร์ อาทิตย์ โดยชะตาจะมีโชคลาภ มีความสำเร็จในด้านของการเงิน การทอง มีโอกาสจับเงินก้อนเพียงแต่อยู่ในตัวท่านว่าจะสามารถไขว่คว้าและเก็บกักน้ำไว้ได้นานแค่ไหน แต่มาแน่ๆโอกาสได้จับเงินก้อน มีโอกาสถูกรางวัลอย่างแน่นอน ผู้ที่เกิดในวันศุกร์ ดวงชะตาอยู่ในเกณฑ์ที่เด่น อยู่ในเกณฑ์ที่ดี เพราะดาวศุกร์โคจรได้ตำแหน่งมหาจักร เรียกได้ว่าดวงดีดวงเฮง เฮงกว่านี้ไม่มีอีกแล้ว ดาวศุกร์เป็นดาวของการเงิน โชคลาภ ดาวของกิเลสสมบัติ ฉะนั้น ผู้ที่เกิดในวันศุกร์เป็นวันที่มีโชคมีชัย มีเกณฑ์รับโชค รับเงินก้อน ผู้ที่เกิดในวันเสาร์ เพราะอยู่ในตำแหน่งเกษตราธิบดี อยู่ในมุมที่ดีมากๆ อยู่ในมุมที่เฮง มุมที่รวย ฉะนั้นมีเกณฑ์อีกจุดหนึ่งที่เด่นชัด ผู้ที่เกิดในวันอาทิตย์ จะดวงดี ดวงเฮงอย่างมาก ตำแหน่งกาลโยคได้ตำแหน่งดีด้วย,https://www.naewna.com/likesara/613360,2021_11_03
จับวิศกรโรคจิต! คิดว่าตัวเองเก่งไอที ปลอมเฟซฯขอซื้อขนเพชรดารา-คนดัง,"รวบวิศวกรหนุ่มปลอมเฟสบุ๊ก อ้างดร.ส่งข้อความคุกคามทางเพศดาราสาว ด้านโบว์-แวนด้าหนึ่งในผู้ตกเป็นเหยื่อแฉพฤติกรรมทราม ลั่นเอาผิดให้ถึงที่สุด เมื่อเวลา 13.30 น.วันที่ 3 พ.ย.64ที่ห้องประชุมชั้น 2 กองบังคับการปราบปราม (บก.ป.) พล.ต.ท.จิรภพ ภูริเดช ผบช.ก. พร้อมด้วย พล.ต.ต.ศารุติ แขวงโสภา ผบก.ปอท. พ.ต.อ.ศิริวัฒน์ดีพอ รองผบก.ปอท. และเจ้าหน้าที่ บก.ปอท. ร่วมกันแถลงผลการจับนายภาคิน จุ่นสำราญ อายุ 36 ปี พร้อมของกลางโทรศัพท์มือถือ 4 เครื่อง คอมพิวเตอร์ 1 เครื่อง ซิมการ์ดโทรศัพท์และใบเสร็จเติมเงินจำนวนหลายรายการ พล.ต.ต.ศารุติ กล่าวว่า สำหรับการจับกุมดังกล่าวสืบเนื่องจาก กก.1 บก.ปอท. ได้รับแจ้งจากผู้เสียหายซึ่งส่วนใหญ่ เป็นดารานักแสดง ผู้ประกาศข่าว หญิงสาวหน้าตาดี เข้ามาร้องทุกข์กับทาง กก.1 บก.ปอท. ว่าถูกคนร้ายรายหนึ่งปลอมเฟซบุ๊กเป็น ดร.ท่านหนึ่ง หรือ บุคคลอื่น ส่งข้อความมาพูดคุยในลักษณะคุกคามทางเพศ อาทิ เสนอตัวขอเลี้ยงดูโดยให้ค่าตอบแทน ขอซื้อชุดชั้นใน ขอซื้อขนเพชร รวมถึงส่งภาพโป๊มาให้ ต่อเมื่อกลุ่มผู้เสียหายพยายามตอบโต้หรือด่าทอกลับ คนร้ายก็จะยิ่งแสดงพฤติกรรมคุกคามมากขึ้นพร้อมทั้งท้าทายให้แจ้งความ รวมถึงพูดจาอวดอ้างว่าตนเองมีความรู้เกี่ยวกับไอทีสามารถปิดบังซ่อนอำพรางไม่มีใครสามารถตรวจสอบหรือติดตามตัวได้ หลังรับเรื่องจึงสั่งการให้ชุดจับกุมเร่งสืบสวนตรวจสอบจนทราบว่าคนร้ายคือ นายภาคิน อาชีพวิศวกร พักอาศัยอยู่ย่านถนนครูแสวงแป้น 1 ต.เสาธงหิน อ.บางใหญ่ จ.นนทบุรี จึงรวบรวมพยานหลักฐานขออำนาจศาลแขวงนนทบุรีเข้าตรวจค้นที่พักจนนำไปสู่การจับกุมตัวพร้อมกับตรวจยึดของกลางได้ดังกล่าว พล.ต.ต.ศารุติ กล่าวต่อว่า จากการสอบสวน นายภาคิน ให้การรับสารภาพทำไปเพราะความต้องการระบายความเครียด ยิ่งเมื่อเห็นผู้เสียหายตอบโต้ ก็จะสนุกตื่นเต้นเร้าใจ ประกอบกับมั่นใจในความรู้เกี่ยวกับเรื่องไอทีคิดว่าตำรวจไม่สามารถติดตามตัวได้ จึงย่ามใจก่อเหตุหลายครั้ง ฉะนั้นความผิดจึงแยกเป็นต่างกรรมต่างวาระ เบื้องต้นจึงแจ้งข้อหา ทุจริต หรือโดยหลอกลวง นําเข้าสู่ระบบคอมพิวเตอร์ซึ่งข้อมูลอันเป็นเท็จ โดยประการที่น่าจะเกิดความเสียหายแก่ประชาชนฯ, กระทำด้วยประการใดๆ ต่อผู้อื่นอันเป็นการรังแก ข่มเหง คุกคาม หรือกระทำให้ได้รับความอับอายหรือเดือดร้อนรำคาญ ก่อนนำตัวส่ง พนักงานสอบสวน กก.1 บก.ปอท. ต่อไป ทั้งนี้ภายหลังเสร็จสิ้น น.ส. แวนดา สหวงษ์ หรือ โบว์แวนดา ภรรยาของพระเอกผู้ล่วงลับ ปอ ทฤษฎี ซึ่งเป็น 1 ในผู้ที่ตกเป็นเหยื่อถูกคุกคามทางเพศจากผู้ต้องหารายนี้ได้เดินทางมาเข้าร่วมแถลงข่าว พร้อมนำกระเช้าดอกไม้มอบให้กับทางเจ้าหน้าที่ตำรวจ โดยมี พล.ต.ท.จิรภพ เป็นตัวแทนรับมอบ โดย น.ส. แวนดา กล่าวว่า ถูกผู้ต้องหารายนี้ส่งข้อความมาคุกคามทางเพศนานนับ 1 ปี รวมถึงมีการตัดต่อรูปตนไปแอบอ้างกับดาราคนอื่นๆที่ตกเป็นเหยื่อเหมือนกันว่าตนยอมขายขนลับให้ ทำให้ได้รับความเสื่อมเสียชื่อเสียง ที่ผ่านมาต้องใช้ชีวิตด้วยความหวาดระแวง พยายามไม่ตอบโต้เพราะคิดว่าเป็นพวกโรคจิต แต่คนร้ายรายนี้ก็ยังไม่ยอมหยุดพฤติกรรม เมื่อคืนก็ยังมีการส่งข้อความมาคุกคามเช่นเดิม กระทั่งช่วงเช้าวันนี้ทราบข่าวว่าถูกตำรวจจับแล้วจึงเดินทางมาขอบคุณเจ้าหน้าที่ตำรวจ หลังจากนี้ก็คงจะดำเนินคดีให้ถึงที่สุด เพราะเป็นบุคคลที่น่ากลัวภัยสังคม ควรไปใช้ชีวิตในคุก -001",https://www.naewna.com/local/613361,2021_11_03
‘โคราช’ ป่วย ‘ซึมเศร้า-เครียด’ พุ่งอันดับ 1 ภาคอีสาน พบมากช่วงอายุ 20-29 ปี,โคราช ป่วย ซึมเศร้า-เครียด พุ่งอันดับ 1 ภาคอีสาน พบมากช่วงอายุ 20-29 ปี เหตุโควิดทำพิษชี้ 3 อำเภอพบผู้ป่วยมาก อ.เมือง ปากช่องและสีคิ้ว แนะใช้หลัก4สร้าง2ใช้แก้ปัญหา 3พ.ย.64 นายชูศักดิ์ ขุนเกาะ รองผู้ว่าราชการจังหวัดนครราชสีมา เป็นประธานเปิดงานสัปดาห์สุขภาพจิตแห่งชาติระหว่างวันที่1-7พฤศจิกายน2564 สุขภาพจิตไทยวัดใจไปพร้อมกันwww.วัดใจ.comโดยมี พญ.สุวรรณี เรืองเดช ผู้อำนวยการโรงพยาบาลจิตเวชนครราชสีมาราชนครินทร์ และนางและนางศิริลักษณ์ แก้วเกียรติพงษ์ ผู้อำนวยการศูนย์สุขภาพจิตที่9ให้การต้อนรับพร้อมกล่าวรายงาน พญ.สุวรรณี เรืองเดช ผู้อำนวยการโรงพยาบาลจิตเวชนครราชสีมาราชนครินทร์ เปิดเผยว่าจากสถานการณ์โรคอุบัติใหม่COVID-19การทำงาน การเรียน และการใช้ชีวิตของเราเปลี่ยนแปลงอย่างฉับพลัน หลายคนประสบกับปัญหาธุรกิจ ตกงาน และอื่นๆ อีกมากมาย สถานการณ์ดังกล่าวยังส่งผลต่อสุขภาพจิตของประชาชนไทย โดยอัตราการฆ่าตัวตายจากเดิม6.64ต่อแสนประซากร ในปี2562เพิ่มขึ้นเป็น7.66ต่อแสนประชากร ในปี2563ในจังหวัดนครราชสีมา เพิ่มขึ้นจาก7.66ต่อแสนประชากร เป็น8.28ต่อแสนประชากร โดยช่วงปีที่ผ่านมา กรมสุขภาพจิต ได้ดำเนินการวัดสุขภาพใจของประชาชนไทยอายุ18ปีขึ้นไป ผ่าน แอปพลิเคชั่นMental Health Check Inพบภาวะเสี่ยงด้านสุขภาพจิตสูงสุดในเขตสุขภาพที่13 (กรุงเทพมหานคร) รองลงมาได้แก่ เขตสุขภาพที่4และเขตสุขภาพที่6ตามลำดับ พญ.สุวรรณี เรืองเดช ผู้อำนวยการโรงพยาบาลจิตเวชนครราชสีมาราชนครินทร์ กล่าวว่า สำหรับสุขภาพจิตประชาชนจังหวัดนครราชสีมา จากการประเมินตนเองผ่านโปรแกรมMental Health Check inหรือจากการ วัดใจ พบซึมเศร้าร้อยละ37.89ภาวะเครียดสูงร้อยละ32.27เสี่ยงฆ่าตัวตายร้อยละ22.88และภาวะหมดไฟร้อยละ7.52โดยพบสูงในช่วงอายุ20-29ปี ในกลุ่มที่มีปัญหาสุขภาพจิตเดิม กลุ่มติดสุรา ยาเสพติด กลุ่มตกงานรายได้น้อย ธุรกิจประสบปัญหา ใน อ. เมือง ปากช่อง สีคิ้ว ทั้งนี้กรมสุขภาพจิตได้รณรงค์ผ่านสื่อมวลชน รวมถึงช่องทางอื่นที่หลากหลาย ในการดูแลสุขภาพจิตประชาชนไทยด้วยหลักการ4สร้าง2ใช้ โดยสร้างความปลอดภัย สร้างความสงบ สร้างความหวัง สร้างการดูแล โดยใช้ศักยภาพและใช้ความสัมพันธ์ เพื่อส่งเสริมให้ชุมชน สถานประกอบการ โรงเรียนมีความเข้มแข็งทางจิตใจ มีพลังใจที่จะต่อสู้กับปัญหาที่ผ่านเข้ามาในชีวิตท่ามกลางวิกฤติที่เกิดขึ้น หลายคนล้ม หลายคนลุก หลายคนจบชีวิต หลายคนสร้างชีวิต สามารถพลิกวิกฤตให้เป็นโอกาส เห็นได้ว่า วิธีคิดและจัดการกับปัญหา รวมถึง พลังใจ ของเรานั้นเป็นสิ่งสำคัญที่จะทำให้เรา อยู่กับปัญหา หรือ ก้าวข้ามปัญหา ได้อย่างมีความสุข โดยร.พ.จิตเวชนครราชสีมาราชนครินทร์และศูนย์สุขภาพจิตที่9ขอเชิญชวนมาร่วม วัดใจไปพร้อมกันกลับนิทรรศการทางด้านสุขภาพจิต กิจกรรม วัดใจ การให้คำปรึกษาทางสุขภาพจิต กิจกรรมเสริมสร้างพร้อมรับของที่ระลึกเพื่อการดูแลจิตใจในช่วงCOVID-19ในงานสัปดาห์สุขภาพจิตแห่งชาติ วันนี้ที่ห้องโคราชฮอลล์ ชั้น4ศูนย์การค้าเซ็นทรัลพลาซา นครราชสีมา. -008,https://www.naewna.com/likesara/613364,2021_11_03
ชาวนาจำใจหอบข้าวเปลือก เกี่ยวหนีน้ำมาขาย โรงสียันไม่กดราคา,"ชาวนาที่บุรีรัมย์ ทยอยนำข้าวเปลือกสดที่เกี่ยวหนีน้ำไปขายตามโรงสีอย่างต่อเนื่องแม้จะได้ราคาต่ำเพียง ก.ก.ละ8-9บาทเพราะจำเป็นต้องนำเงินไปใช้จ่ายในครอบครัวและเป็นค่าเก็บเกี่ยววอนรัฐบาลพยุงราคาไม่ให้ต่ำกว่า15บาทด้านผู้ประกอบการโรงสีแนะชาวนาควรรอให้ข้าวแก่เต็มที่และตากให้แห้งก่อนนำมาขายหากซื้อข้าวคุณภาพต่ำโรงสีก็เสี่ยงขาดทุนเพราะส่งออกไม่ได้ บรรยากาศที่โรงสีสหพัฒนาค้าข้าวต.สตึกอ.สตึก จ.บุรีรัมย์ได้มีชาวนาจากหลายอำเภอ เช่นอ.สตึกอ.แคนดงและเขตรอยต่อจาก จ.สุรินทร์ บางส่วน ได้ทยอยนำข้าวเปลือกที่เกี่ยวสด และเกี่ยวหนีน้ำท่วมมาขายอย่างต่อเนื่องถึงแม้ช่วงนี้จะได้ราคาต่ำ เพียงกิโลกรัมละ8-9บาทก็ตาม แต่ชาวนาก็จำเป็นต้องนำมาขาย เพราะต้องนำเงินไปเป็นค่าเก็บเกี่ยวและใช้จ่ายในครอบครัวโดยชาวนา บอกว่า หากเป็นไปได้ก็อยากให้รัฐบาลช่วยเหลือพยุงราคาข้าวไม่ให้ต่ำกว่ากิโลกรัมละ15บาท หรือตันละ15,000บาทเพราะปีนี้ประสบปัญหาหลายอย่าง ทั้งช่วงต้นฤดูที่ประสบปัญหาภัยแล้งต้นข้าวแห้งตายต้องลงทุนซื้อเมล็ดพันธุ์มาปลูกทดแทนข้าวที่ตายรวมถึงค่าปุ๋ยก็ราคาแพงขึ้นแต่พอถึงช่วงที่จะเก็บเกี่ยวกลับมาเจอปัญหาน้ำท่วม ทำให้ไม่ได้ผลผลิตเต็มที่เท่าที่ควร นางวิริยาภรณ์ สุดคนึงอายุ38ปีชาวนาบ้านซาดต.สระบัวอ.แคนดง จ.บุรีรัมย์ บอกว่าที่ต้องนำข้าวเปลือกมาขายช่วงนี้ เพราะจำเป็นต้องนำเงินไปจ่ายค่าเก็บเกี่ยวและใช้จ่ายในครอบครัว ก็ยอมรับว่าราคาข้าวที่ได้ค่อนข้าวต่ำไม่คุ้มกับต้นทุน เพราะช่วงต้นฤดูประสบปัญหาภัยแล้งข้าวแห้งตาย ต้องลงทุนซื้อพันธุ์ข้าวใหม่มาปลูกทดแทนข้าวที่ตายอีกทั้งค่าไถค่าปุ๋ยก็แพงขึ้นพอมาถึงตอนเก็บเกี่ยวก็มาเจอปัญหาน้ำท่วมอีกทำให้ข้าวบางส่วนแช่น้ำเสียหายได้ผลผลิตไม่เต็มที่ จึงอยากฝากให้รัฐบาลช่วยเหลือไม่ว่าจะเป็นการชดเชยเยียวยาหรือพยุงราคาข้าวให้สูงกว่านี้เพื่อเป็นการแบ่งภาระและช่วยเหลือชาวนาด้วย ด้านนายศุภสิทธิ์ อึ้งพัฒนากิจ เจ้าของโรงสีสหพัฒนาค้าข้าว อ.สตึก กล่าวว่า ช่วงนี้ซึ่งยังเป็นช่วงต้นฤดูก็มีชาวนานำข้าวเปลือกมาขายไม่คึกคักเท่าที่ควรเฉลี่ยวันละประมาณ100รายเท่านั้น ซึ่งส่วนมากก็จะเป็นข้าวที่ชาวนาเกี่ยวหนีน้ำท่วมแล้วนำมาขายสด โดยไม่ได้ตากลดความชื้นเลยอาจเพราะมีความจำเป็นที่ต้องนำเงินไปใช้จ่ายซึ่งทางโรงสีก็ยืนยันว่ารับซื้อตามสภาพข้าวและกลไกตลาดไม่ได้มีการกดราคาแต่อย่างใดแต่หากเป็นไปได้ก็อยากแนะให้ชาวนารอให้ข้าวแก่สุกเต็มที่หรือตากให้แห้งก่อนแล้วค่อยนำมาขาย เพราะจะได้ราคาที่สูงขึ้นกว่านี้ซึ่งก็จะเป็นผลดีกับตัวชาวนาเอง เพราะจริงแล้วหากเป็นข้าวสดโรงสีส่วนใหญ่จะไม่ค่อยรับซื้อเพราะไม่มีสถานที่ตากทั้งเกรงว่าหากรับซื้อที่เปียกชื้นหรือคุณภาพต่ำไว้ทางโรงสีก็ต้องแบกรับความเสี่ยงที่จะประสบปัญหาขาดทุนได้เพราะหากข้าวที่รับซื้อไว้เสื่อมคุณภาพก็จะไม่สามารถส่งออกได้ . 009",https://www.naewna.com/local/613351,2021_11_03
'อัจฉริยะ'บุกร้อง ผบ.ทบ. เอาผิดทหาร พล.ร. 9 ขายอาวุธสงครามให้ชนกลุ่มน้อยเมียนมา,อัจฉริยะ บุกร้อง ผบ.ทบ. เอาผิดทหารพล.ร. 9 ลักลอบขายอาวุธให้กับชนกลุ่มน้อยฝั่งเมียนมา วันที่ 3 พฤศจิกายน 2564 ที่หน้ากองบัญชาการกองทัพบก (บก.ทบ.) ผู้สื่อข่าวรายงานว่า วานนี้ (2 พ.ย.) นายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม เดินทางไปยังกองบัญชาการกองทัพบกเพื่อยื่นหนังสือร้องเรียน ต่อ พล.อ. ณรงค์พันธ์ จิตต์แก้วแท้ ผู้บัญชาการทหารบก (ผบ.ทบ.) เนื่องจากมีการร้องเรียนการปฏิบัติหน้าที่โดยมิชอบและทุจริต ของทหารในกองพลทหารราบที่ 9 จังหวัดกาญจนบุรี ซึ่งได้มีทหารร. 29 ลักลอบนำอาวุธสงครามจำนวนมากพร้อมเครื่องกระสุนไปขายให้กับชนกลุ่มน้อยรวมทั้งยังปล่อยปากให้ขบวนการลักลอบขนรถจักรยานยนต์และรถยนต์ส่งข้ามไปยังชายแดนไทยเมียนมาโดยไม่มีการตรวจจับ โดยการมาร้องเรียนในครั้งนี้นายอัจฉริยะ ต้องการให้ผบ.ทบ. มีการตั้งกรรมการสอบสวนหากมีความผิดตามกฎหมายอาญาก็ขอให้ลงโทษตามระเบียบต่อกำลังพลส่วนหนึ่งที่กระทำความผิดของกองพลทหารราบที่ 9 โดยนอกเหนือจากหนังสือข้อร้องเรียนนั้นนายอัจฉริยะ ยังได้แนบภาพหลักฐานต่างๆประกอบไม่ว่าจะเป็นภาพการลักลอบขนอาวุธไปส่งให้ชนกลุ่มน้อยในฝั่งเมียนมาร์รวมทั้งภาพขณะที่ขบวนการลักลอบขนรถยนต์และรถจักรยานยนต์ข้ามชายแดน เมื่อถามว่า การติดตามตรวจสอบการลักลอบขายอาวุธของกองทัพในครั้งนี้ เริ่มต้นเมื่อไหร่ในอัจฉริยะตอบว่าเริ่มต้นมาตั้งแต่ช่วงเดือนสิงหาคมที่ผ่านมา โดยมีทหารบางส่วนได้ให้ข้อมูลกับตน เรื่องนี้ตนต้องการให้มีการตรวจสอบไต่สวนอย่างเร่งด่วนเพราะถือว่าเป็นเรื่องที่กระทบต่อความมั่นคงระหว่างประเทศ และขบวนการลักลอบค้าอาวุธที่กาญจนบุรีนี้มีส่วนร่วมกับกลุ่มที่ลักลอบค้าอาวุธที่ส่งมาจากสัตหีบอีกด้วย สำหรับกระบวนการที่นายอัจฉริยะ มาร้องเรียน ให้สอบสวนนี้ประกอบไปด้วยกลุ่มผู้ค้าของเถื่อนตามชายแดน ซึ่งมีการจ่ายส่วยให้กับทหาร รวมทั้งยังมีนายทหารระดับสูงจนถึงนายทหารระดับล่าง ที่เข้ามาพัวพันกับขบวนการดังกล่าว สำหรับอาวุธสงครามที่ลักลอบนำไปขายนั้น นายอัจฉริยะ กล่าวว่า เป็นการขายให้กับชนกลุ่มน้อยเพื่อนำไปต่อสู้กับรัฐบาลทหารเมียนมาในปัจจุบัน ขณะที่รถยนต์และรถจักรยานยนต์นั้น จะเป็นพวกรถที่หลุดการจำนำจำนอง รวมทั้งที่จำนำไว้กับบ่อนการพนัน,https://www.naewna.com/local/613371,2021_11_03
'ทัพฟ้า'เคลื่อน ฮิวอี้ หลังประจำการกว่า 50 ปี ตั้งแสดงพิพิธภัณฑ์กองทัพอากาศ,กองทัพอากาศเคลื่อนย้ายเฮลิคอปเตอร์แบบที่ ๖ (UH-1H) หรือ ฮิวอี้ (Huey) หลังบรรจุประจำการกว่า ๕๐ ปี ไปตั้งแสดง ณ พิพิธภัณฑ์กองทัพอากาศและการบินแห่งชาติ วันที่ 3 พฤศจิกายน 2564 พลอากาศเอก นภาเดช ธูปะเตมีย์ ผู้บัญชาการทหารอากาศ ได้สั่งการให้กรมช่างอากาศดำเนินการเคลื่อนย้ายเฮลิคอปเตอร์แบบที่ 6(UH-1H) หมายเลข ทอ.7/12ซึ่งบรรจุประจำการในกองทัพอากาศมากว่า 50ปีและปัจจุบันได้ปลดประจำการแล้ว ไปตั้งแสดงที่พิพิธภัณฑ์กองทัพอากาศและการบินแห่งชาติ กองประวัติศาสตร์และพิพิธภัณฑ์ กรมสารบรรณทหารอากาศ เพื่อเป็นแหล่งเรียนรู้ทางประวัติศาสตร์เกี่ยวกับกองทัพอากาศ เปิดโอกาสให้เยาวชนตลอดจนบุคคลทั่วไปที่มีความสนใจเกี่ยวกับอากาศยานได้เข้ามาศึกษาและเยี่ยมชม กองทัพอากาศได้รับมอบเฮลิคอปเตอร์แบบ UH-1H จากกองทัพสหรัฐอเมริกา เมื่อปี พ.ศ.2511โดยกองทัพอากาศได้กำหนดชื่อว่า เฮลิคอปเตอร์แบบที่ 6 หรือ ฮ.6หรือ ฮิวอี้ (Huey) เริ่มประจำการในฝูงบิน 32กองบิน 3โดยมีภารกิจสนับสนุนโทรคมนาคม ให้ความช่วยเหลือ กองทัพบก กองทัพเรือ นาวิกโยธิน และตำรวจตระเวนชายแดน ในการปฏิบัติการปราบปรามผู้ก่อการร้ายคอมมิวนิสต์ ทำการบินขนส่งพัสดุและกำลังพลให้กับทุกเหล่าทัพ อีกทั้งภารกิจในการให้ความช่วยเหลือประชาชน รวมทั้งปฏิบัติภารกิจอื่น ๆ ตามคำสั่งของผู้บังคับบัญชา ก่อนจะย้ายเข้าบรรจุประจำการ ณ ฝูงบิน 203กองบิน 2จังหวัดลพบุรี โดยมีภารกิจหลักคือ การบินค้นหาและช่วยชีวิตในพื้นที่การรบ สำหรับเฮลิคอปเตอร์แบบที่ 6ที่นำมาตั้งจัดแสดง ณ พิพิธภัณฑ์กองทัพอากาศและการบินแห่งชาติ ฯ กองทัพอากาศได้รับมอบเมื่อเดือนธันวาคม พ.ศ.2511บรรจุประจำการครั้งแรก ณ ฝูงบิน 32กองบิน 3ในปี พ.ศ.2512กองทัพอากาศได้พิจารณาจัดเฮลิคอปเตอร์แบบที่ 6หมายเลข ทอ. 6/12และ 7/12เพื่อปฏิบัติภารกิจเป็นเฮลิคอปเตอร์พระที่นั่งแบบใหม่ทดแทนเฮลิคอปเตอร์แบบที่ 4(เอช-34) ได้รับหมายเลขประจำฝูงบิน 3201ซึ่งเฮลิคอปเตอร์แบบที่ 6เครื่องดังกล่าว ปฏิบัติภารกิจบินรับ-ส่งเสด็จ ฯ เป็นระยะเวลานานสามปีตั้งแต่ พ.ศ.2512- 2515จึงถูกปรับระดับมาเป็นเฮลิคอปเตอร์พระที่นั่งสำรอง เปลี่ยนหมายเลขประจำฝูงบิน เป็น 3202โดยกองทัพอากาศได้พิจารณาจัดเฮลิคอปเตอร์แบบที่ 6หมายเลข 29/15ซึ่งได้รับบรรจุเข้าประจำการเมื่อปี พ.ศ.2515ปฏิบัติภารกิจเฮลิคอปเตอร์พระที่นั่งแทน เดือนตุลาคม พ.ศ.2520กองทัพอากาศได้ปรับโครงสร้างกองทัพอากาศ ให้ย้ายโอนเฮลิคอปเตอร์ จากกองบิน 3นครราชสีมา ไปบรรจุประจำการในกองบิน 2โคกกะเทียม จังหวัดลพบุรี โดยได้จัดตั้งฝูงบิน 203กองบิน 2เพื่อรองรับเฮลิคอปเตอร์แบบที่ 6จากฝูงบิน 32กองบิน 3ซึ่งเฮลิคอปเตอร์แบบที่ 6หมายเลข ทอ.7/12ได้รับหมายเลขประจำฝูงบิน เป็น 20337และถูกส่งไปวางกำลังเพื่อปฏิบัติภารกิจค้นหาและช่วยชีวิต (SAR) ณ กองบินหลายแห่งทั่วประเทศ จนกระทั่งมีคำสั่งปลดประจำการในเดือนกันยายน พ.ศ.2564ที่ผ่านมา รวมระยะเวลาประจำการอยู่ในกองทัพอากาศ 52ปี 8เดือน ทั้งนี้ ตลอดระยะเวลากว่า 50ปี ที่ เฮลิคอปเตอร์แบบที่ 6หรือ (UH-1H) ได้ปฏิบัติภารกิจต่าง ๆ โดยเฉพาะการช่วยเหลือประชาชนในเหตุการณ์สำคัญต่าง ๆ เช่น เหตุการณ์ธรณีพิบัติคลื่นยักษ์สึนามิ เมื่อปี พ.ศ.2547เหตุการณ์อุทกภัยครั้งใหญ่ ในปี พ.ศ.2554เป็นต้น รวมถึงเกียรติประวัติที่เคยรับใช้และปกป้องประเทศชาติมาอย่างยาวนาน เฮลิคอปเตอร์แบบที่ 6หรือ (UH-1H) จึงเป็นตำนานเฮลิคอปเตอร์แห่งกองทัพอากาศไทย และเป็นต้นแบบการบินของเฮลิคอปเตอร์ค้นหาและช่วยชีวิตในพื้นที่การรบที่น่าจดจำตลอดไป -007,https://www.naewna.com/local/613384,2021_11_03
เตือน! ภาคใต้ฝนตกหนัก 3-5 พฤศจิกาฯ เข้าสู่ฤดูมรสุมคลื่นลมแรง,3 พ.ย.64 ศูนย์นิยมวิทยาภาคใต้ฝั่งตะวันออกประกาศเตือนฝนตกหนักถึงหนักมากบริเวณภาคใต้ฝั่งตะวันออกตอนล่าง ตั้งแต่วันที่ 3 - 5 พฤศจิกายน 2564 ผอ.อุตุใต้เผย ภาคใต้ฝั่งตะวันออกเข้าสู่ฤดูมรสุมตะวันออก เฉียงเหนือแล้ว จะมีฝนตกหนักและคลื่นลมแรง นางสาวพะเยาว์ เมืองงาม ผู้อำนวยการศูนย์อุตุนิยมวิทยาภาคใต้ฝั่งตะวันออก ได้ออกประกาศฉบับที่ 2 (25/2564) ลงวันที่ 3 พฤศจิกายน 2564 เรื่อง ฝนตกหนักถึงหนักมากบริเวณภาคใต้ฝั่งตะวันออกตอนล่าง เนื่องจากหย่อมความกดอากาศต่ำปกคลุมบริเวณชายฝั่งของประเทศมาเลเซีย และกำลังเคลื่อนตัว ทางตะวันตกค่อนทางเหนือ ส่งผลให้บริเวณภาคใต้ฝั่งตะวันออกตอนล่างมีฝนตกต่อเนื่องและมีฝนตกหนักถึง หนักมากบางแห่ง ขอให้ประชาชนในพื้นที่เสี่ยงภัยของจังหวัดนครศรีธรรมราช พัทลุง สงขลา ปัตตานี ยะลา และนราธิวาสระมัดระวังอันตรายจากฝนตกหนักถึงหนักมากซึ่งอาจทำให้เกิดน้ำท่วมฉับพลัน และน้ำป่าไหลหลาก ในช่วงวันที่3-5พฤศจิกายน2564 สำหรับอ่าวไทยตอนล่าง ทะเลมีคลื่นสูง1-2เมตร ส่วนบริเวณที่มีฝนฟ้าคะนองคลื่นสูง มากกว่า2เมตร ขอให้ชาวเรือเดินเรือด้วยความระมัดระวังและหลีกเลี่ยงการเดินเรือบริเวณที่มี ฝนฟ้าคะนอง จึงขอให้ประชาชนติดตามข่าวพยากรณ์อากาศจากศูนย์อุตุนิยมวิทยาภาคใต้ฝั่งตะวันออกอย่างใกล้ชิด ในขณะเดียวกันผู้อำนวยการศูนย์อุตุนิยมวิทยาภาคใต้ฝั่งตะวันออกมีการแจ้งเตือนประชาชนบริเวณภาคใต้ฝั่งตะวันออกเนื่องจากขณะนี้ทางภาคใต้ฝั่งตะวันออกเข้าสู่ฤดูมรสุมตะวันออกเฉียงเหนือตั้งแต่เมื่อวานนี้ (ที่ 2 พ.ย.64) แล้ว ขอให้ประชาชนระวังเกี่ยวกับฝนตกหนักและคลื่นลมแรงในทะเลโดยเฉพาะชาวเรือ จะต้องระวังเป็นพิเศษ เมื่อมีการแจ้งเตือนเรื่องคลื่นลมแรงก็ขอให้งดออกจากฝั่งโดยเฉพาะเรือประมงพื้นบ้านซึ่งเป็นเรือขนาดเล็ก นางสาวพะเยาว์ เมืองงาม ผู้อำนวยการศูนย์อุตุนิยมวิทยาภาคใต้ฝั่งตะวันออก กล่าวว่า ตั้งแต่เดือนพฤศจิกายน เริ่มเข้าสู่ฤดูหนาวของประเทศไทยซึ่งเป็นภาพรวมของประเทศไทย ทางกรมอุตุนิยมวิทยาก็ได้ประกาศเข้าสู่ฤดูหนาวของประเทศไทยแล้วตั้งแต่วันที่ 2 พฤศจิกายน 2564 เมื่อทางภาคเหนือ ภาคตะวันออกเฉียงเหนือ มีอากาศหนาว ประเทศไทยตอนบนก็หนาว บ้านเราภาคใต้ ก็จะได้รับอิทธิพลจากอากาศเย็นนี้ จะทำให้ลมตะวันออกเฉียงเหนือ หรือว่ามรสุมตะวันออกเฉียงเหนือ ที่พัดเข้ามาปกคลุมอ่าวไทยและภาคใต้จะมีกำลังแรงขึ้นฝนก็จะเพิ่มมากขึ้นด้วย โดยเฉพาะภาคใต้ฝั่งตะวันออกเรา เพราะฉะนั้นพี่น้องประชาชน จะต้องติดตามข่าวอากาศจากกรมอุตุนิยมวิทยาหรือว่าจะศูนย์อุตุนิยมวิทยาภาคใต้ฝั่งตะวันออกอย่างใกล้ชิดในช่วงนี้เพียง 2 เดือนเอง ที่ภาคใต้ฝั่งตะวันออกมีฝนมีคลื่นลมแรงขึ้นเรือก็จะต้องติดตามข่าว เพราะอาจจะมีมรสุมแรงขึ้น มีหย่อมความกดอากาศต่ำก่อตัวขึ้นมาได้ หรือว่ามีพายุหมุนเขตร้อนเคลื่อนเข้ามา ก็จะต้องเฝ้าติดตาม ลักษณะอากาศอย่างใกล้ชิด ในช่วงนี้ตั้งแต่วันนี้เป็นต้นไปเพราะว่าภาคใต้เข้าสู่ฤดูมรสุมตะวันออกเฉียงเหนือแล้ว สำหรับ เรือประมงพื้นบ้านต้องติดตามข่าวอากาศ โดยเฉพาะ ถึงไม่ใช่มีมรสุมแรงแต่เป็นฝนฟ้าคะนองซึ่งจะทำให้คลื่นลมมีกำลังแรงขึ้นได้เพราะฉะนั้นต้องหลีกเลี่ยง โดยเฉพาะเรือเล็กที่อยู่แถวชายฝั่ง ก็ต้องติดตามข่าวอากาศด้วยเหมือนกันอย่างใกล้ชิดกว่าเรือใหญ่ๆด้วยซ้ำไป ในส่วนปีนี้จะมีพายุเข้ามากี่ลูก เรื่องพายุ เราไม่สามารถที่จะบอกได้แบบ ว่า เขาจะเกิดไม่เกิดแต่จากสถิติก็มีโอกาสที่จะเกิดได้ ในช่วงตั้งแต่ปลายเดือนตุลาคมจนถึงเดือนมกราคมก็มีโอกาสที่จะเกิดขึ้นได้อยู่ แต่เราไม่สามารถจะบอกได้เลยว่าเขาเกิดแน่นอนจะต้องให้มีการก่อตัวขึ้นมาก่อนแล้วเราก็จะต้องเฝ้าระวังตรง นั้น แล้วเราก็จะแจ้งเตือนให้ทราบล่วงหน้า ตรงนี้สามารถแจ้งเตือนทัน เราแจ้งเตือนแน่นอนเวลาเขาก่อตัวขึ้นมา เรื่องพายุไม่ต้องเป็นห่วง ให้เห็นชัดเจนเราก็จะบอก แนวโน้มการเคลื่อนตัวและก็พื้นที่เสี่ยงที่พายุจะเคลื่อนเข้า เราก็จะแจ้งเตือนให้ทราบก่อนล่วงหน้าอยู่แล้วตรงนี้ อย่างไรก็ตามก็ขอให้ติดตามข่าวอย่างใกล้ชิดและก็อย่าตระหนกในช่วงนี้ไม่มากเลยแค่เดือนสองเดือนเท่านั้นเองที่เราจะต้องเฝ้าระวัง. -008,https://www.naewna.com/local/613383,2021_11_03
'ริชชี่ อรเณศ'เปิดใจมุมความรักกับ'ก็อต อิทธิพัทธ์' เผยเคยเฉียดตายเพราะตกเขา?,เป็นคู่รักที่หวานกันหนักมาก สำหรับ นางเอกสาวริชชี่ อรเณศ กับพระเอกหนุ่ม ก็อต อิทธิพัทธ์ ที่ตอนนี้จากคู่จิ้นกลายมาเป็นคู่จริง พร้อมเล่าชีวิตวัยเด็กจากนักกีฬาแบตมินตันสู่เส้นทางการเป็นนางเอกแถวหน้า ผ่านทางรายการ คุยแซ่บshow ทางช่องวัน 31 ที่มีพีเค ปิยะวัฒน์ และบูม สุภาพร เป็นพิธีกรดำเนินรายการ ตอนนี้นางเอกเรื่อง พระจันทร์แดง เพิ่งออนแอร์ไป เป็นยังไงบ้างกระแสตอบรับ? ริชชี่ : ก็ดีค่ะ เหมือนตัวหนูดูเองรู้สึกว่าภาพสวยมากๆ ไปถ่ายต่างจังหวัดเป็นโลเคชั่นธรรมชาติตลอด แต่พอเห็นงานรู้สึกหายเหนื่อย เพราะทุกอย่างออกมาสวยงาม เล่นคู่กับโตโน่ เป็นยังไงเล่นยากไหม? ริชชี่ : หนูรู้สึกว่าพี่เขาตั้งใจมากๆ กับคาแรกเตอร์ แล้วหนูก็เหมือนเป็นคนทำการบ้านกับคาแรกเตอร์ตัวเอง แฟนๆ ก็ดีใจที่ได้เห็นผลงานเราอีกครั้ง ภาพรวมทุกอย่างเขาบอกว่า ซีจีก็ดี นักแสดงก็ดีหมดเลย ภาพสวย ที่ก็อตเขาลบรอยสัก เอาจริงๆ เราบอกให้เขาลบไหม? ริชชี่ : ไม่เกี่ยวกับหนูเลยค่ะ คือหนูไม่เคยคิดว่าเขาควรเป็นยังไงเลย เขาเป็นอะไรก็ได้ แต่เรื่องลบรอยสัก อาจจะเป็นความคิดของเขาที่เขาวางแผนมานานแล้ว เหมือนเขาเคยลบไปข้างนึง แล้วตอนนี้เหลืออีกข้างนึง เขาลบตรงไหน? ริชชี่ : น่าจะที่แขน เพราะเวลาถ่ายละครด้วย เขาสักมาตั้งแต่เด็กแล้ว ก็เลยค่อยๆ ลบไปเรื่อยๆ ถามว่าเขาบ่นว่าเจ็บไหมก็น่าจะเจ็บอยู่มั้งคะ เคาะให้คนทางบ้านเลย เราไม่ได้สั่งให้ลบ? ริชชี่ : ไม่ใช่หนูค่ะ แฟนๆ ว่ายังไงบ้างหลังจากที่เปิดตัว ซึ่งเราเองก็ไม่รู้ด้วยว่าเราคบกับเขาแล้ว? ริชชี่ : คือตอนเขาคุยกับหนู หรือตอนเขาทำอะไรให้ เขาจะบอกว่าไม่ต้องคิดอะไรมากนะ เป็นห่วง อยากช่วยเหลือ เราดูแบบน่าสงสาร แล้วก็เวลาชวนไปข้างนอก เขาบอกว่าเขาชอบทำกิจกรรม ถ้าไม่ไปปกติเขาชวนเพื่อนเขาไปอยู่แล้ว ไม่ต้องคิดมาก เราก็เลยรู้สึกว่าสบายใจเป็นเพื่อนกัน เวลาคุณแม่ถามหนูก็บอกว่าเขาไม่น่าชอบหนูนะ เขาพาไปแบบเพื่อนปกติ เพราะปกติเขาก็พาเพื่อนเขาไปอยู่แล้ว ตอนที่คุยกันเราคิดว่าเป็นพี่น้อง? ริชชี่ : เขาคุยกับหนูตอนแรกๆ เหมือนเขามีเรื่องไม่สบายใจ ตอนนั้นถ่ายละครด้วยกัน แล้วคุณพ่อป่วย เขาบอกว่าเขาเครียด อยากชวนคุย อยากมีใครที่คุยแบบไม่ให้เขาโฟกัสเรื่องที่เขาเครียดอยู่ เราก็เลยโอเคแบบรับฟัง เพราะแม่ก็บอกช่วยเพื่อนหน่อย ถ้าเขาคุยกับเราแล้วสบายใจ ก็ให้เขาคุย ฟังเขาหน่อยนะ เพราะปกติหนูจะไม่ค่อยคุยกับใครเป็นการส่วนตัว ส่วนใหญ่ถ้าไม่ใช่แบบพี่สาว ช่วงนั้นก็เลยรับฟัง ก็เหมือนสนิทกับเขา แต่มันก็มีช่วงที่ห่างเล่นละครจบแล้ว ก็ไม่ค่อยได้ติดต่อกัน ความรู้สึกมันมาเริ่มเปลี่ยนตอนไหน? ริชชี่ : เหมือนเขากลับมาเจอหนูอีกครั้งตอนโปรโมท แล้วเขาก็ไปให้สัมภาษณ์ตามรายการ แล้วเขาไปสัมภาษณ์อันนึง เหมือนหนูเป็นคนแบบที่เวลาเขาเกิดเรื่องอะไรเขานึกถึงหนูอะไรสักอย่าง แล้วเขาก็ทักหนูมาว่าเห็นที่สัมภาษณ์ไหม เขาพูดจริงนะไม่ได้เป็นโปรโมท ตอนนั้นเรารู้สึกยังไง หัวใจพองไหม? ริชชี่ : ตอนนั้นหนูก็รู้สึกแบบอ๋อ...มันก็ผ่านไปนานแล้วเนอะ ตอนนั้นที่เขาพูดถึง แล้วหนูแค่คิดว่าตอนนี้คือปัจจุบันก็ไม่เกี่ยวกัน ก็โอเคขอบคุณมาก แล้วเขาก็เหมือนพิมพ์กลับมาอีกแบบยาวมากๆ แบบอธิบาย เขาอยากพูดนะ ชีวิตคนเรามันสั้นถ้าไม่พูดตอนนี้ก็ไม่รู้จะพูดตอนไหน ก็เหมือนพิมพ์ยาวๆ ว่าเขารู้สึกดีกับหนู ถ้าไม่บอกเดี๋ยวหนูจะไม่รู้ เขาก็บอกว่าเขาก็ชอบหนูแหละ แต่เขาไม่เคยพูด แต่ว่าก็เป็นเพื่อนกันเหมือนเดิมนะ เขาบอกว่าเขากลัวหนูจะกลัวเขา เขาบอกให้ทำทุกอย่างเหมือนเดิมเลย อย่าหนี เขาแค่อยากทำดีด้วย แต่แค่บอกไว้เฉยๆ เขากลัวถ้าบอกชอบหนูปุ๊บ แล้วหนูไม่ชอบ หนูก็จะหนี? ริชชี่ : หนูเป็นคนแบบถ้าใครที่ไม่ได้เป็นเพื่อนหรือพี่น้อง เราก็จะเว้น เพราะไม่อยากให้เขารู้สึกแบบนั้น ทำไมเราถึงไม่ออกห่าง? ริชชี่ : เพราะว่าเขาบอกเขาจะเป็นเพื่อนเหมือนเดิมเลย หนูไม่ต้องคิดมากเลยที่พูดไป ก็ลืมๆ ไปก็ได้ แต่เขาแค่อยากให้หนูรู้ไว้ เผื่อหนูไม่รู้เลย ความรู้สึกเราเริ่มเปลี่ยนเมื่อไหร่? ริชชี่ : ตอนนั้นหนูรู้สึกว่าเราผ่านช่วงเวลาหลายอย่างมามากๆ เรามีเหตุการณ์หลายอย่างที่เขาเหมือนทำให้เราโตขึ้น ที่ผ่านมาเหมือนเราจะมีเซฟโซนเยอะมากๆ ที่แบบว่าไม่อยากสนิทกับใครเลย แต่เขาก็ทำให้เราเป็นเพื่อนเขามาได้ เราก็เลยคิดว่าก็ลองเป็นเพื่อนเขาดูก็ได้ ถ้าไม่ต้องคิดว่าเขาชอบเรา ก็คิดว่าพยายามเป็นเพื่อนกัน แล้วมันมาเป็นแฟนได้ยังไง เพราะว่าริชชี่ไม่เคยมีแฟนเลย เราไม่รู้จักคำว่ารักมาก่อนหรอ? ริชชี่ : หนูชอบดูหนังรักแบบชอบทุกอย่างที่เป็นเลิฟสตอรี่ เราเป็นคริสเตียน เชื่อในเรื่องความรักมากๆ แต่แค่เรารู้สึกว่ามันยังไม่เกิดขึ้นกับเด็กหรืออะไรในวัยที่ผ่านมา ไม่เคยแอบชอบใครเลยเหรอ? ริชชี่ : ถ้าชอบก็แค่ชอบ แต่ไม่ได้ถึงขั้นว่าอยากไปเจอเขา เหมือนแม่เคยถามว่า ถ้าคนที่เราแอบชอบเหมือนดาราเกาหลีเขามาชอบเราเราจะโอเคไหม แม่ก็รู้สึกว่าทำไมเราไม่ชอบใครเลย หนูก็บอกว่าแค่ชอบที่เขาอยู่ในทีวี ให้เขาอยู่ตรงนั้นแหละไม่ต้องยุ่งกับหนู จากคู่จิ้นมาเป็นคู่จริงจากวันนั้นถึงวันนี้ ความเป็นเพื่อน ณ วันนั้นกับวันนี้เป็นยังไงบ้าง มีความแตกต่างกันไหม? ริชชี่ : ถ้าตอนเป็นเพื่อน หนูรู้สึกว่าเจอกันตอนทำงาน ก็รู้สึกว่าเป็นเพื่อนที่น่ารักนะ แต่พอแยกกลับไปเราจะไม่ให้ติดต่อ ถ้าชวนไปไหนก็จะไม่ค่อยไป แต่พอถ้าเขาเป็นแฟนเรารู้สึกว่า เราก็ควรให้โอกาสเขาแบบ เขาชวนไปกินข้าว หรือไปทำอะไร ก็ควรลองไปดู ไปมากขึ้น เขาขอเป็นแฟนไหม? ริชชี่ : ไม่เลย เขาไปลงไอจี แล้วเหมือนมีแฮชแท็กขึ้นมาว่า #ริชชี่แปลว่าแฟนก็อต หนูไม่รู้จะทำตัวยังไง หนูเป็นแฟนเขา ตอนนั้นแบบหนูเครียดมาก หนูคิดว่าคบเป็นเพื่อนกันมาตลอด จนเขาเปิดตัวในไอจีว่านี่คือแฟนผม? ริชชี่ : ก็เริ่มสนิทกันมากขึ้น แต่หนูคิดว่าหนูไม่เคยมีแฟนเลย ถ้าต้องใช้คำว่าแฟน ตอนแรกหนูคิดนะจะต้องนานกว่านี้ ที่ไม่ใช่แบบตอนนี้เลย เราไม่รู้ด้วยว่าเราเป็นแฟนเขาแล้ว เรามารู้หลังจากนั้น 2 ชั่วโมง? ริชชี่ : ใช่ค่ะ เหมือนตอนนั้นหนูเอามือถือไปชาร์จ ก็ผ่านเวลาไป จนเขาทักมาเห็นไหมที่ลงแท็กไป หนูก็เลยเข้าไปดู แต่ก็ไม่รู้จะทำยังไงต่อ เอาง่ายๆ คือก็อตมันมือชกเรา? ริชชี่ : ก็ไม่รู้เหมือนกัน แล้วถ้าสมมติเขาไม่ลงไอจียอมรับเขาเป็นแฟนไหม? ริชชี่ : หนูไม่เคยคิดถึงเรื่องคำว่าแฟน ถ้าคำว่าแฟนแล้วต้องทำตัวยังไง มันต่างจากเพื่อนยังไง หนูไม่รู้ ถ้ามันยังเด็กอยู่แล้วไม่ได้จริงจังจริงๆ ก็คงเหมือนเพื่อน แต่แค่ให้เขาสนิทมากกว่าคนอื่น ตอนนี้คบได้นานเท่าไหร่แล้ว? ริชชี่ : น่าจะเกือบปีแล้ว บอกรักกันหรือยัง? ริชชี่ : ก็มีบ้าง แล้วอะไรที่ทำให้เรามั่นใจว่าโอเคเราเป็นแฟนเขาก็ได้? ริชชี่ : เหมือนมีแม่หนูหลายคนก็เป็นห่วงว่าเป็นยังไง เป็นแฟนกันได้ยังไง แล้วเขาชอบถามว่าแล้วเรารักเขาไหม หนูรู้สึกว่าเราอยากให้เขามีความสุข ไม่ว่ายังไงก็ช่าง ไม่เป็นแฟนกันก็ได้ เขาไปชอบคนอื่นก็ได้ แต่เขาก็เหมือนบอกว่าเราทำให้ชีวิตเขามีความสุขขึ้น ถ้ามีเราอยู่ด้วย เราไม่เคยมีแฟนมาก่อน รู้สึกไหมว่าคบกันเร็วไป? ริชชี่ : หนูรู้สึกว่าถ้าหนูไม่ได้เป็นนักแสดง หรือถ้าไม่ได้มีสื่อ หนูว่าหนูอาจจะใช้เวลากับเขาน่าจะนานกว่านี้ เพราะหลายอย่างเราอาจจะไม่รู้ว่าเขาคิดยังไง อันนี้ ด้วยมีสื่อมีอะไรหลายอย่างด้วยที่ทำให้เราได้เห็นเหมือนบางทีเขาแสดงความรู้สึกถึงเรา เรียกว่าเป็นคู่คลั่งรักได้ไหม? ริชชี่ : ก็มีความสุข แต่ไม่รู้แบบคลั่งไหม เพราะหนูไม่รู้ว่ามันต้องวัดหรือเปรียบเทียบกับอะไร แต่แค่รู้สึกว่าเขาอาจจะเป็นคนแรกที่หนูรู้สึกรักเขาแบบนี้ เพราะยังไม่เคยรู้สึกรักใครแบบนี้เลย ที่รักคุณก็อต และอยู่กับคุณก็อตแล้วมีความสุข เพราะว่าริชชี่มองก็อตเหมือนเป็นพี่สาวอีกคน? ริชชี่ : เหมือนหนูจะถ้าไม่ใช่พี่สาวหรือผู้หญิงเราจะไม่สนิทด้วยเลย หรือจะไม่ได้คุยด้วยเยอะ หรือไม่แบบไปกินข้าวหรือไปทำอะไรด้วย เราเลยรู้สึกว่าชีวิตที่ผ่านมาเรามีแต่ครอบครัว พี่สาว แม่ๆ หนูก็ไม่ได้มองว่าเขาเป็นผู้ชายที่มาชอบเรา แต่เขาเป็นเหมือนพี่สาวเราอีกคนที่เข้ามาเป็นห่วง ดูแล แล้วก็เป็นทุกอย่าง เขารู้ไหมว่าเรามองเขาเหมือนพี่สาว? ริชชี่ : เขารู้ เขาก็โอเค ก่อนที่จะเป็นแฟนกัน ก็อตเองก็เข้ามาปรึกษาทุกเรื่อง ทั้งเรื่องครอบครัว แล้วเรื่องประสบการณ์ความรัก เคยคิดไหมว่าถ้าเขามาแบบนี้เขามาจีบเรา? ริชชี่ : ตอนแรกไม่คิด เพราะคิดว่าหนูไม่น่าใช่คนที่เขาชอบแน่ๆ จากหลายอยากที่เขามาคุย เล่าเรื่องชีวิตเขาให้ฟัง หนูแค่รู้สึกว่าหนูอาจจะเป็นคนแค่รับฟัง เพราะหนูรับฟังทุกคนอยู่แล้ว ก็เลยไม่ได้คิดว่าเขาจะชอบหนู แบบไทท์ทุกอย่างของเขาไม่น่าเป็นเรา เขาเคยมาคุยเรื่องแฟนคนก่อนๆ ไหม หรือผู้หญิงในอดีต? ริชชี่ : เล่าอยู่ เหมือนหนูก็ชอบอยากรู้ เขาถามว่าทำไมถึงไม่เคยมีแฟน มองความรักยังไง หนูแค่รู้สึกว่าเป็นเพื่อนมันดีกว่า แล้วหนูก็ถามว่าทำไมถึงมีแฟน แล้วทำไมถึงเลิกกัน เราก็ชอบถามคนที่มีความรักแบบนี้เขาก็เลยอธิบายเล่าให้ฟัง ก็เลยแบบรู้บ้าง ละครเรื่องพระจันทร์แดงเป็นเรื่องที่เท่าไหร่แล้ว? ริชชี่ : น่าจะ 6 นะคะ ในเรื่องมันต้องมีความรัก ถ้าเราไม่เคยมีความรักมาก่อน เราไปเอาต้นแบบมาจากไหน? ริชชี่ : เหมือนตอนเด็กๆ ที่หนูเล่น หนูจะได้บทเหมือนคนที่ไม่รู้จักความรักเลย แล้วก็มาเจอคนนึง แล้วเราก็จะมีความสับสนว่านี้คือความรักหรือเปล่า ซึ่งตอนนั้นเราก็ไม่ได้ต้องตีความอะไร ทุกอย่างก็เป็นธรรมชาติ แต่พอหลังๆ มันเริ่มมีบทที่ต้องมีความรักมากขึ้น หนูก็พยายามดูหนังศึกษานู่นนี่ ซึ่งพอเราเข้าใจตัวละครตัวนึงจริงๆ เราก็จะรู้ว่ามันควรจะเป็นแบบนี้เราอาจจะโตขึ้นตามแต่ละบทที่รับ คุณก็อตโรแมนติกมาก? ริชชี่ : จริงๆ ไม่ค่อยมีโมเมนต์โรแมนติกแบบที่เราคิด คือเราดูหนังส่วนใหญ่เป็นฝรั่งเขาจะมีความโรแมนติกมากๆ แล้วบ้านหนูมีความเป็นฝรั่งเล็กๆ ก็จะมีความแบบเทคแคร์ ใส่ใจ บอกรัก แต่เขาไม่ได้เป็นแบบนั้น เขาจะมีความนิ่งๆ เขาชอบบอกว่าเขาโรแมนติกด้วยการดูแลไปรับไปส่ง แต่เราก็ไม่ได้รู้สึกว่านั่นคือโรแมนติก เพราะมันเป็นสิ่งที่พ่อแม่ ครอบครัวเราดูแลอยู่แล้ว ถ้าเราเลือกได้อยู่กับเขาสองคนอยากทำอะไรที่ไหน? ริชชี่ : ที่โรแมนติกเหรอคะ จริงๆ เป็นเพื่อนกันมานาน บางทีพอจะทำอะไรที่มันโรแมนติก แล้วมันตลก เขาไปเที่ยว เขาแต่งตัวเหมือนกันตลอดเลย? ริชชี่ : เวลาไปซื้อเสื้อผ้า เราเป็นคนไม่แต่งตัวเลย เราก็ขอเขา พาไปเลือกให้ เขาก็บอกว่าตัวนี้ดีซื้อตัวนี้ ต้องมีนะ หนูก็แบบทำไมต้องตัวนี้ แต่เราก็ซื้อไป แต่พอไปรู้อีกทีเขามีแบบนี้เหมือนกัน เขาหลอกให้เราซื้อ จะได้แต่งตัวเหมือนกัน? ริชชี่ : ตอนนั้นไม่ได้เป็นอะไรกัน ตอนนั้นก็งงๆ ว่าทำทำไม เขาขี้หึงไหม? ริชชี่ : หนูว่าหนูไม่เคยทำอะไรที่แบบให้เขารู้สึกหึงได้ แล้วถ้ามีเลิฟซีนกับคุณโตโน่ เขามีบอกไหมว่าอย่าเยอะนะ? ริชชี่ : ไม่มีค่ะ เคยถามแล้วเขาก็บอกเป็นงานเข้าใจ เพราะเขาก็เล่นละครเหมือนกัน เหมือนที่เขาเล่นมาน่าจะหนักกว่า ส่วนหนูก็ไม่มีบอกเขานะ หนูไม่อยากไปหึงหรืออะไร แต่ว่าถ้าวันไหนที่เขาทำอะไรไม่โอเค เรารู้สึกว่าไม่อยากหึง ไม่อยากมานั่งพูดว่าทำไมถึงทำแบบนี้ ถ้าไม่โอเคเราก็ไปเลย เคยมีทะเลาะ แต่เขาไม่รู้ตัวว่าทะเลาะกันเหรอ? ริชชี่ : เขาชอบคิดมาก แบบเหมือนดูหนัง ทำไมพระเอกทำแบบนี้ เหมือนคนทำงาน พอห่างกันพระเอกก็ไปนอกใจ แล้วเหมือนเขาอยู่ดีๆ ก็คิดขึ้นมาว่าหนูสงสัยอะไรในตัวเขาหรือเปล่า จะชวนทะเลาะหรือเปล่า เขาก็เหมือนทำพฤติกรรมแปลกๆ เหมือนเลิ่กลั่ก แล้วก็ตอบเหมือนแนวเข้าข้างพระเอกว่าไม่หรอก ไม่ได้นอกใจนะ หนูก็งง แค่เราวิเคราะห์ละคร ซึ่งเราก็คิดแค่ว่าทำไมถึงคิดว่าทำสิ่งนี้ไม่ผิด เราก็เลยไม่ค่อยโอเคว่าทำไมถึงคิดแบบนั้น แต่เขาไปคิดอีกแบบนึง แต่ก็เป็นพูดธรรมดาแล้วหนูก็เงียบไป ตอนหลังเขาไปออกรายการพูดถึงเรื่องนี้ หนูก็เลยบอกว่าหนูไม่ได้คิดอะไรแบบนั้น ก็คุยกัน เขาก็แบบเข้าใจผิด เขาอาจจะเป็นคนมีความรักมาเยอะ เขาก็เลยแบบคิดมากไปเอง จริงไหมช่วงโควิดริชชี่กลับไปอยู่เชียงใหม่ ก็อตทนคิดถึงไม่ได้บินไปหาเลย? ริชชี่ : เขาขับรถมา 8-9 ชม. นั่นเป็นครั้งแรกที่เขาเจอครอบครัวเราไหม? ริชชี่ : เขาเคยเจอตอนอยู่ในกองอยู่แล้ว แต่ตอนนั้นยังไม่ได้เป็นแฟน พอตอนเป็นแฟนเคยเจอผ่านๆ บ้าง ตอนที่คุณพ่อ คุณแม่หนูมาหาที่กรุงเทพฯ แต่ว่าไม่เคยไปกินข้าวหรือคุยจริงจัง วันนั้นเขาก็มาที่บ้าน คุณแม่ก็ทำอาหารให้ทาน แต่ว่าเขาก็ไปพักกับรุ่นพี่ ที่บ้านว่าไง? ริชชี่ : เหมือนคุณแม่ตอนสาวๆ ก็จะเปรี้ยวๆ หน่อย ทำไมลูกทั้งคู่ คือหนูมีพี่สาว เป็นแบบนี้ไม่มีแฟน ไม่สนใจอะไรเลย แม่ก็อยากให้มีแฟน แต่คุณพ่อจะหวงนิดนึง เพราะคุณพ่อตอนหนุ่มๆ เจ้าชู้ คุณพ่อจะบอกว่าถ้าไม่ได้เจอคนที่รักหรือดูแลดีกว่าพ่อ พ่อบอกพ่อดูแลเอง นั่นไม่ใช่แค่การเปิดตัวแฟนครั้งแรกต่อหน้าคุณพ่อ คุณแม่ แต่เป็นการพาหนุ่มคนแรกเข้าบ้าน? ริชชี่ : ใช่ พี่สาวก็ไม่เคยมีแฟนเหมืนกัน พอเขากลับไป พ่อว่าไง? ริชชี่ : พ่อไม่ค่อยพูด เหมือนดีเลไป 2-3 วัน แล้วพ่อถึงจะมีฟิตแบ็คกลับมา เขาก็พูดว่าเขาก็ยังหวงอยู่ดี เขารู้สึกว่าเขาก็เป็นห่วง ก็ค่อยๆ ดูไป แม่ก็บอกว่าลูกโตแล้วให้ลูกเรียนรู้ชีวิตเอง ป๊าก็อยากให้เราเป็นเด็ก นี่แสดงว่าที่เราและพี่ไม่เคยมีแฟน เพราะป๊าเหรอเปล่า? ริชชี่ : ไม่เลย เพราะหนูเอง หมายถึงว่าพวกหนูซ้อมแบต อยู่แต่คอร์ดแบต แล้วอยู่กับครอบครัว เราไม่ได้รู้สึกว่าต้องไปทำอะไรอย่างอื่น หรือต้องมีเรื่องอื่นเข้ามท เหมือนในหัวเราก็โฟกัสตอนเด็กซ้อมหนักมาก แต่ก็ไม่เขาใจ เพื่อนที่เป็นนักกีฬาก็มีแฟนกัน แต่พวกหนูไม่เคยมีความรู้สึกนั้นว่าอยากมี แล้วเรามีโอกาสเจอฝั่งครอบครัวของก็อตไหม? ริชชี่ : เคยเจอคุณแม่ ตอนนั้นไปทานข้าว คุณแม่ก็ยิ้มๆ แล้วแบบขอบคุณนะคะที่เหมือนมาเป็นเพื่อนกัน ทำให้น้องก็อตเหมือนมีเพื่อน มีคนดูแลกัน แม่ก็บอกว่าดูแลกันนะลูก แล้วเราได้วางแพลนอนาคตไว้ไหม จะไปถึงจุดแต่งงานไหม? ริชชี่ : หนูว่าน่าจะคุยกันยากนิดหน่อย ขนาดขอเป็นแฟนเขาก็ยังไม่ค่อยพูด หนูก็เลยรู้สึกว่าเราไม่น่าจะคุยเรื่องนั้นกัน เขาให้สัมภาษณ์อย่างริชชี่คือแม่ของลูกเลย? ริชชี่ : หนูว่าเขาอาจจะพูดไปอย่างนั้น อยากบอกอะไรก็อต? ริชชี่ : อยากให้เลี้ยงขนมเยอะๆ ก็เป็นห่วง ชีวิตตอนนี้มีอะไรอีกเยอะแยะที่ต้องเติบโต แล้วถ้ามีปัญหาเราก็ซับพอร์ต แล้วก็เป็นกำลังใจให้เขา แล้วอยู่เคียงข้างเขาแบบนี้อยู่แล้ว ก็หวังว่าเขาจะมีความสุขในทุกวัน ก็อยากเห็นแค่นั้น รักไหม? ริชชี่ : รักค่ะ ตอนเด็กเกือบตายมารอบนึง เพราะอะไร? ริชชี่ : ตอนเล็กๆ เลยที่ป่วย หมอบอกหนูเป็นโรคลำไส้ไม่ค่อยแข็งแรง กินนมแม่ก็ท้องเสียตั้งแต่เป็นทารกแล้ว แล้วตอนนั้นอยู่ฝางมีแต่คลินิกเล็กๆ แม่ก็พาไปหาหมอ เพราะไข้ขึ้นสูง เขาก็บอกว่าชีพจรอ่อนมาก แล้วท้องเสียจนไม่ไหวแล้ว แล้วเขาบอกไม่รับ ให้ไปหาโรงพยาบาลใหญ่ๆ แม่ก็รีบพาลงไปเชียงใหม่ แล้วไปหาหมอ แม่บอกตอนนั้นหนูดูแบบเหี่ยวไปหมดแล้ว แล้วหมอเขาก็หาที่เติมน้ำเกลือให้ก็รอดูอาการอย่างเดียว ไม่รู้ว่าเป็นไง เพราะรู้ว่ารักษาได้ไม่เยอะ พอเช้ามาเหมือนได้รับน้ำ ก็เหมือนดีขึ้น ตอนแรกคิดว่าหนูจะไปแล้ว คือตอนนั้นเกือบตายเลยเหรอ? ริชชี่ : ใช่ เพราะว่าแบบเล็กมาก เป็นแบบทารกเลย เป็นนักกีฬาก็น่าจะแข็งแรง นี่ถึงขั้นป่วย รับเหรียญเสร็จ แข่งชนะ แต่ก็อ้วกหามเข้าโรงพยาบาลอีก? ริชชี่ : ใช่ค่ะ เป็นแบบจริงๆ ก่อนจะเข้าชิง คือรอบแรกๆ ก็แข่งมาปกติ แต่พอจะชิงแล้วเหมือนท้องเสีย อาเจียน กินน้ำเปล่าก็อาเจียน กินไรไม่ได้เลย แล้วพอแข่งจบต้องขึ้นรับรางวัล ตอนแรกเขาก็ถามว่าขึ้นไหวไหม ถ้าไม่ไหวก็จะให้คนอื่นขึ้น เขาบอกนิเดียวๆ ขึ้นไปก่อน พอขึ้นไปหนูก็แบบถ่ายรูปไม่เสร็จ แล้วหนูเหมือนจะอ้วก แล้วก็อ้วกลงข้างๆ เพราะว่ามันไม่ไหวแล้ว แล้วก็มีเฉียดตายเพราะตกเขา? ริชชี่ : อันนี้โตแล้ว อยู่ประมาณปี2 ปี3 ปีใหม่กลับไปที่เชียงใหม่ แล้วไปปั่นจักรยาน แล้วช่วงนั้นก็ฟิตมาก คุณพ่อก็อินกับกีฬาปั่นจักรยาน ก็ปั่นขึ้นเขากัน แล้วก็ก็แซง ปั่นแรงมาก เหมือนเราปั่นเร็วมากๆ แล้วมันเป็นทางลง เบรกทุกอย่างมันฉีกหมดเลย แล้วมันก็สะบัด หนูก็กระเด็นออกนอกจักรยานตกลงไปข้างล่าง ตกเขาเลยเหรอ สูงขนาดไหน? ริชชี่ : ใช่ค่ะ น่าจะสูงเกือบ 2 ชั้นนิดนึง ต้องปีนเขาขึ้นมา ตอนนั้นกระดูกข้อมือแตกละเอียดหมดเลย แล้วตรงยาวๆ ร้าวนิดหน่อย ก็ใส่เป็นไทเทเนียนแทน เขาบอกต้องผ่าแล้วเอาเศษกระดูกออกให้หมดแล้วทำใหม่ ฟังดูห้าวๆ กลัวตายไหม? ริชชี่ : ตอนเด็กรู้สึกว่าชีวิตเราพระเจ้าดูแล เราจะไม่เป็นอะไร เราทำอะไรก็ได้ เราแบบแข็งแรงมากๆ เวลาทำอะไรที่คนรอบตัวรู้สึกว่าน่ากล้ว แต่เรารู้สึกว่าไม่เป็นไรถ้าทุกคนบอกว่าตรงนี้ทำได้ เราก็ทำเต็มที่ แต่พอตั้งแต่ผ่านเรื่องนี้มาหนูรู้สึกว่าไม่ได้กลัวว่าทำแล้วจะตายไปเลย แต่ว่าถ้าทำแล้วต้องมากายภาพเป็นปีๆ เป็นภาระคนอื่น รู้สึกว่ามันน่ากลัวมากๆ ก็เลยเริ่มระวังมากขึ้น ตอนนั้นถ้าเราไม่ได้เป็นนางเอก เราตั้งใจเป็นนักกีฬาทีมชาติเลยไหม? ริชชี่ : ตอนนั้นตั้งใจซ้อมเอาผลงานพวกเยาวชนกีฬาแห่งชาติ แล้วหนูก็อยากเป็นหมอ แขนที่มันหัก มีผลต่อการเล่นไหม? ริชชี่ : ข้างซ้าย อันนี้ข้างขวา ไม่เป็นไร ซึ่งมันก็ไม่มีผลกับการใช้ชีวิต จริงๆ เขาบอกว่ามันอาจจะไม่ 100% จะงอไม่ได้ แต่ช่วงนั้นหนูอยู่คณะวิทยาศาสตร์การกีฬาอยู่แล้ว ก็มีอาจารย์ช่วยกายภาพเยอะ เราก็เล่นเวท ทำทุกอย่างปกติ ริชชี่เป็นผู้หญิง 6 สัญชาติ? ริชชี่ : ฝั่งคุณพ่อเป็นลูกครึ่ง คุณปู่เป็นฟิลิปปินส์ สเปน คุณย่ามีเชื้อสายไทย แต่คุณแม่ของคุณย่าเป็นอังกฤษ สวิท ฝั่งคุณแม่เป็นจีน คุณยายมีไทย ลาหู่ เราภูมิใจสัญชาติไหนที่สุด? ริชชี่ : หลายคนมองว่าหนูเป็นลูกครึ่งตั้งแต่เด็ก แต่จริงๆ เรามีเชื้อสายลาหู่ เราแค่คิดว่าคนส่วนใหญ่รู้สึกว่ามันต้องอาย หรือมันไม่น่ารัก ทั้งๆ ที่เราเคยไปอยู่บนนั้น คุณแม่จะพาไปตั้งแต่เด็ก หนูว่าบนดอยทุกคนน่ารักมากๆ หน้าตาก็น่ารัก นิสัยทุกคนธรรมชาติมากๆ เราเคยอยู่ตรงนั้นมา เราแค่คิดว่าทำไมคนบนนั้นเวลาต้องมาอยู่กับคนข้างล่าง เขาถึงไม่มั่นใจ เราก็อยากบอกว่าเราเป็นชาวลาหู่ แล้วมันก็เป็นสิ่งที่ดี มันน่ารัก แล้วเราเป็นนักกีฬา เราเป็นนักแสดง เราเป็นทุกอย่างได้ เราก็เหมือนอยากซับพอร์ตเขา เหมือนทำให้เขารักในสิ่งที่เขาเป็น แล้วก็มั่นใจว่ามันดี ติดตามชมคำสัมภาษณ์แบบเต็มๆ ได้ในรายการ คุยแซ่บShow ทุกวันจันทร์-วันศุกร์ เวลา13.05-14.05 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama,https://www.naewna.com/entertain/613390,2021_11_03
ลั่นระฆังแล้ว! เปิดทางเชื่อมถนน-เครื่องกั้นอัตโนมัติทางรถไฟ 'มหาชัย-วงเวียนใหญ่',3 พ.ย.64 นายพรพจน์ เพ็ญพาส อธิบดีกรมโยธาธิการและผังเมือง นายณรงค์ รักร้อย ผู้ว่าราชการจังหวัดสมุทรสาคร นายศรีศักดิ์ วัฒนพรมงคล สมาชิกวุฒิสภาร่วมกันเปิดถนนโครงการจัดรูปที่ดินเพื่อเชื่อมระหว่างทางหลวงแผ่นดินหมายเลข 3242 ถนนเอกชัย กับถนนเดิมบาง ให้เชื่อมต่ออย่างเป็นระบบตามผังโครงการคมนาคมและขนส่งที่จะช่วยบรรเทาการจราจรจากถนนสายหลักคือ ถนนเศรษฐกิจ 1 โดยจัดให้มีทางจักรยาน ระบบระบายน้ำ สวนสาธารณะ รวมทั้งติดตั้งเสาไฟฟ้าแรงสูงและแรงต่ำ พร้อมไฟฟ้าส่องสว่างระบบประปา ทั้งยังได้ดำเนินการก่อสร้างเครื่องกั้นถนนชนิดคานทำงานอัตโนมัติและส่วนประกอบอื่น ๆ และการก่อสร้างทางผ่านเสมอระดับชนิดคอนกรีตกำลังสูง บริเวณจุดตัดทางรถไฟสายวงเวียนใหญ่ – มหาชัย เพื่อความปลอดภัยของประชาชน ใช้งบประมาณรวม 50 ล้านบาท. -008,https://www.naewna.com/local/613389,2021_11_03
'อ.ขวัญชัย ถิระศิลป์' เผยเจอ 'อาถรรภ์หรือสิ่งลี้ลับ' ตามหาเด็กหาย 2 คนกลางดึก,อาจารย์ขวัญชัย ถิระศิลป์ อดีตครูพลศึกษาโรงเรียนนวมินทราชินูทิศฯ โพสต์เฟสบุ๊กเล่านาทีอาถรรภ์-สิ่งลี้ลับหลังระดมกำลังพร้อมเจ้าหน้าที่กู้ภัยกาญจนบุรีฐาน 2000 น้อยท่าเสาวังกระแจะ อำเภอไทรโยค ออกตามหาเด็กวัย 8 กับ 9 ขวบสูญหายจนพบตัวกลางดึก ขณะที่เด็กเผยขณะปั่นจักรยานเล่นเข้าไปในบริเวณถนนเพิ่งสร้างใหม่ ซึ่งไม่มีบ้านคนและเกิดโซ่หลุด? พบชายชราสูงอายุไม่ทราบเป็นใครได้พาเข้าไปบริเวณในป่าต้นไม้ใหญ่? ไม่ได้ยินเสียงทีมงานที่ตามหาตะโกนเรียก แต่ไม่สามารถตะโกนตอบกลับมาได้ (เป็นความเชื่อส่วนบุคคล) หลังจากเมื่อเย้นวันที่ 2 พ.ย.64 ที่ผ่านมา อาจารย์ขวัญชัย ถิระศิลป์ อดีตครูพลศึกษาโรงเรียนนวมินทราชินูทิศ สตรีวิทยา พุทธมณฑล ได้โพสต์เฟสบุ๊กประกาศ เด็กหาย 2 คนคือ 1.เด็กชายชัย พม่า? อายุ? 9? ขวบและ 2.เด็กชายทิวา? พม่า อายุ? 8? ขวบ หายออกจากบ้านไป?ช่วงเวลประมาณ? 17.00? น.?โดยหายไปพร้อมรถจักรยานปั่น? 2? ล้อจากบ้านพัก?ใกล้โรงเลื่อยล่าง? หมู่ 3? ตำบลท่าเสา? อำเภอไทรโยค? จังหวัด?กาญจนบุรี? ต่อมาไม่นานอาจารย์ขวัญชัย ถิระศิลป์ ได้โพสต์เฟสบุ๊ก ยกเลิกการค้นหา เนื่องจากพบตัวเด็กทั้ง 2 คนแล้วและทั้ง 2 คนปลอดภัยดี แต่อาจารย์ขวัญชัย ถิระศิลป์ ได้โพสต์ราวที่น่าสนใจในระหว่างที่มีการค้นหาน้องทั้ง 2 คนลงในเฟสบุ๊กหลังจากพบตัวน้องทั้ง 2 คนแล้วอย่างน่าสจใจ ซึ่งเป็นเรื่องที่เกี่ยวกับความ อาถรรภ์ และ สิ่งลี้ลับ ดังนี้ อาถรรภ์? หรือสิ่งลี้ลับ...วันที่ 2 พฤศจิกายน 2564? เวลา 20:00 น.กู้ภัยกาญจนบุรีฐาน 2000 น้อยท่าเสาวังกระแจะ ได้รับแจ้งจากผู้ปกครองเด็กว่ามีเด็กหายจำนวน 2 คน ซึ่งเป็นลูกพี่ลูกน้องกันหายจากบ้านพักภายในซอยตันบ้านลงล่างชุมชนปากแซงหมู่ 3 ตำบลท่าเสา อำเภอไทรโยค จังหวัดกาญจนบุรี โดยเด็กทั้งสองหายไปตั้งแต่เวลาประมาณ 16:00 น?. โดยหายไปพร้อมกับรถจักรยานคันเล็กๆ 1 คัน? สีน้ำเงิน? โดยพบเห็นล่าสุดอยู่ที่บริเวณ? ซอยผึ้งหวาน? หลังรับแจ้งจึงได้ระดมกำลังอาสาสมัคร? มูลนิธิกู้ภัยกาญจนบุรี? พร้อมกับชาวบ้านกว่า 100 ชีวิตร่วมกันวางแผนและทำการค้นหา? โดยมุ่งไปตามแหล่งน้ำต่างๆเช่นบ่อน้ำและแม่น้ำในชุดแรก? ผลปรากฏว่าตามแหล่งน้ำและริมแม่น้ำต่างๆ ไม่พบร่องรอยใดๆ? จึงออก?ตามตรอกซอกซอยต่างๆ ซึ่งพื้นที่ส่วนใหญ่เป็นป่าและไร่? ไม่มีบ้านเรือนประชาชน? แต่พอได้ข้อมูลและเบาะแสจากชาวบ้านที่เห็นในช่วงเวลาประมาณ 18:00 น.บ้างว่าน้องทั้งสองคนปั่นจักรยานสองล้อสีน้ำเงินคันเล็ก? อาสาสมัครและชาวบ้านก็ได้ออกแยกย้ายกันค้นหาตามสถานที่ต่างๆ ตามที่ได้เบาะแสมา จนกระทั่งมาพบ?ร่องรอยของล้อรถจักรยานและรอยเท้า? บริเวณถนนสายใหม่ซึ่งยังไม่มีชื่อ? แยกจากบริเวณซอยผึ้งหวานรีสอร์ทหรือซอยเทศบาลไทรโยคน้อย ซอย 1 ไปทะลุหน้าบ้านศธธานี 3 สี? เมื่อพบเบาะแสรอยจักรยานและรอยเท้า? อาสาสมัครและชาวบ้านกว่าร้อยชีวิต จึงระดมกันค้นหาบริเวณดังกล่าว ซึ่งบางช่วงบางจังหวะได้ยินเสียงเด็กร้องไห้? ยิ่งทำให้ทีมงานมั่นใจว่า? เด็กทั้ง 2 รายน่าจะอยู่บริเวณนั้นจึงรีบออกทำการค้นหาจนละเอียด? โดยบางครั้งได้ยินเสียงเหมือนคนชราครูคำราม? เสียงดังลั่น? อาสาสมัครและชาวบ้านรีบวิ่งกรูกันเข้าไปเพื่อจะดูว่าเกิดอะไรขึ้นตรงบริเวณนั้นแต่กลับพบเพียงต้นไม้ใหญ่ผูกผ้าสีต่างๆเต็มต้นไม้? ทำให้?ทีมงานตกใจมากและถอยร่นออกมาอยู่ที่บริเวณถนน? ตั้งหลักและวางแผนในการค้นหาใหม่อีกครั้?ง? จนกระทั่งเวลา 01:40 น.?จึงได้เรียกทีมงาน?มาปรึกษาหารือกันว่าจะขอถอนกำลังและมาหาใหม่ในตอนเช้าโดยทำการแยกย้ายกันในเวลา 01:50 น.?ต่อมาเวลา 2:00 น. ซึ่งหลังจากที่ทีมงานยกเลิกไปเพียง 10 นาที? ได้รับแจ้งจากผู้ปกครองของเด็กทั้งสองคนว่าได้พบตัวเด็กแล้ว? ซึ่งเด็กทั้งสองได้เข็นจักรยาน?ออกมาจากบริเวณต้นไม้ใหญ่ซึ่งเราเข้าไปทำการค้นหากันบริเวณนั้น?กว่า? 5? ชั่วโมง? และเด็กได้ลงมานอน? เ***ยาหมดแรงอยู่ที่บริเวณบ้านน็อคดาวน์ของคุณท่วม? โดยทิ้งจักรยานลงไว้ที่บริเวณหน้าบ้านน็อคดาวน์นั้นเอง? หลังพบตัว ญาติพี่น้องได้ทำการสอบถามจากเด็กได้ความว่าทั้งสองปั่นจักรยานออกไปเล่นน้ำที่บริเวณแม่น้ำแควน้อยและถูก? คนขับเรือซึ่งเห็นว่าเด็กมาเล่นน้ำกันเพียงสองคนดุไล่ให้ขึ้นฝั่ง? ทั้งสองคือดึงปั่นจักรยานออกมาพบกับนักท่องเที่ยว? ช่วยกันยกจักรยานปั่นสองล้อขึ้นรถและนำมาส่งไว้ที่บริเวณหน้าทางเข้าผึ้งหวานรีสอร์ท? ทั้งสองจึงปั่นจักรยาน 2 ล้อเล่นต่อและปั่นเข้าไปในบริเวณถนนเพิ่งสร้างใหม่ ซึ่งไม่มีบ้านคนและเกิดโซ่หลุด? เมื่อพยายามหาวิธีใส่โซ่จักรยานอยู่ก็พบกับชายชราสูงอายุท่านหนึ่ง? ซึ่งไม่ทราบว่าเป็นใครได้พาเข้าไปบริเวณในป่าช่วงนั้นที่มีต้นไม้ใหญ่? บริเวณที่ทีมค้นหาเข้าไปค้นหากันหลายรอบสอบถามน้องๆ ไม่ได้ยินเสียงที่พวกทีมงานตะโกนไหมน้องบอกว่าได้ยิน แต่ไม่สามารถตะโกนตอบกลับมาได้? แต่หลังจากทีมงานทำการยกเลิกจู่ๆ น้องก็สามารถเข็นจักรยานเดินออกมาที่บริเวณถนนด้านนอกได้ซึ่ง?จากบ้านพักที่น้องพักอาศัยกับจุดที่น้องหายตัวไปบริเวณต้นไม้ใหญ่มีระยะทางห่างประมาณ 2 กิโลเมตร? ตอนนี้น้องทั้งสองปลอดภัยแล้วนะครับขอบคุณทุกท่านที่ติดตาม,https://www.naewna.com/likesara/613387,2021_11_03
'เสี่ยชัช ปันสุข'กลับบ้านกำแพงเพชร แจกของเปย์ชาวบ้าน ช่วยแบ่งเบาภาระจากโควิด,วันที่ 3 พฤษจิกายน 2564 เวลา 16.30 น. ผู้สื่อข่าวรายงานที่บริเวณตลาดปากดง ต.ไตรตรึงษ์ อ.เมือง จ.กำแพงเพชร เสี่ยชัช สายเปย์ กลายเป็นซุปตาร์คนดัง หนุ่มเนื้อหอมไปแล้วสำหรับ เสี่ยชัช สายเปย์ ที่ชั่วโมงนี้ไปไหนใครๆ ก็รู้จัก จากคลิปเด็ดคลิปดังกระโดดเกาะกระโปรงรถง้อสาวเกตุอดีตคนรักเก่าที่โด่งดังไม่แพ้กัน โดยหลังจากมีงานทั้งพรีเซนต์เตอร์ งานแสดงและงานร้องเพลงเข้ามาพรั่งพลู ทำให้ต้องไปเดินสายอยู่หลายจังหวัด โดยในวันนี้มีโอกาสกลับบ้านที่กำแพงเพชร เสี่ยชัช สายเปย์ ไม่หลงลืมบ้านเกิดจัดกิจกรรมดีๆ ร่วมกับผู้สนับสนุนที่เป็นพรีเซ็นเตอร์ นำของแจกชุดใหญ่มอบให้กับชาวบ้านที่ตลาดปากดง เพื่อแบ่งเบาภาระค่าใช้จ่ายในครัวเรือน ที่ทุกคนต่างพากันได้รับผลกระทบจากสถานการณ์การแพร่ระบาดของเชื้อไวรัสโควิด – 19 เรียกได้ว่าถึงแม้จะไปโด่งไปดังแต่คนบ้านเดียวกันไม่ทิ้งกันแน่นอน จากนั้นเสี่ยชัชพร้อมทีมงานรถแห่ชุดใหญ่ เปิดมินิคอนเสิร์ต เสี่ยชัชสายเปย์ กลางตลาดปากดง เพื่อสร้างความบันเทิงให้กับพ่อค้าแม่ค้าตลอดจนประชาชนชาวตลาดปากดง โดยเสี่ยชัชสายเปย์ ขึ้นร้องเพลงพร้อมออกลีลาท่าทางประจำตัวที่เลื้อยแบบไม่เหมือนใครสร้างความประทับใจกับผู้ที่ผ่านไปผ่านมาและแวะชมตลอดโชว์ของเสี่ยชัชสายเปย์ -007,https://www.naewna.com/local/613393,2021_11_03
จับผู้ค้ายารายใหญ่ปากน้ำ ยึดของกลาง40กิโลฯ ขยายผลล่า'สจ.ดอนเมือง',"บช.น.แถลงผลจับกุมผู้ค้ายารายใหญ่ในพื้นที่ จ.สมุทรปราการ พบของกลางจำนวนมากทั้งยาไอซ์-ยาเค 40 กิโลกรัม รับสารภาพทำมา 2 ครั้งค่าจ้างครั้งละ 6 หมื่นบาท ขยายผลจากมือถือพบคนสั่งการใช้ชื่อสจ.ดอนเมือง วันที่ 3 พ.ย.64 พล.ต.ท.สำราญ นวลมา ผู้บัญชาการ​ตำรวจนครบาล (ผบช.น.) ​พร้อมด้วย พล.ต.ต.นิธิธร จินตกานนท์ รอง ผบช.น. พล.ต.ต.รุ่งโรจน์ ฐากูรปุณยสิริ รอง ผบช.น. พล.ต.ต.โชคชัย งามวงศ์ รอง ผบช.น. พล.ต.ต.สำเริง สวนทอง รอง ผบช.น. และ พล.ต.ต.ปราศรัย จิตตสนธิ ผบก.น.1 พร้อมด้วยเจ้าหน้าที่ตำรวจ กก.สส.บก.น.1 ร่วมแถลงข่าวจับกุมพ่อค้ายาเสพติดรายใหญ่ย่านสมุทรปราการ​ โดยเมื่อวันที่​ 31​ ตุลาคมที่ผ่านมาได้​ จับกุม นายยงยุทธ หรือโฟล์ค​ อายุ 23 ปี บริเวณหน้าบ้านเลขที่ 69/171 ซ.อุดมสิน ถ.สุขุมวิท ต.ท้ายบ้าน อ.เมืองจ.สมุทรปราการ​ พร้อมของกลางยาไอซ์หรือเมทแอมเฟตามี น้ำหนักประมาณ 30 กิโลกรัม เคตามีนน้ำหนักประมาณ 10 กิโลกรัม มือถือ 2 เครื่อง ชุดทดสอบสารเสพติดน้ำยามาควิสสำหรับเมทแอมเฟตามีน จำนวน 1 อันชุดทดสอบสารเสพติดน้ำยามาควิสสำหรับเคตามีน จำนวน 1 อัน และรถยนต์ยี่ห้อ MAZDA ในการขนย้ายยาเสพติด​ จำนวน1คัน​ โดย​เจ้าหน้าที่ตำรวจได้รับแจ้งว่า นายโฟล์คมีพฤติการณ์จำหน่ายยาเสพติดรายใหญ่ในพื้นที่ จ.สมุทรปราการ และรถยนต์ขนย้ายยาเสพติด และนำไปเก็บไว้เพื่อรอส่งมอบให้กับลูกค้าที่บ้านเลขที่ 69/171 ซ.อุดมสิน ถ.สุขุมวิท ต.ท้ายบ้าน อ.เมืองสุมทรปราการ จ.สมุทรปราการ เป็นจำนวนมาก เจ้าหน้าที่จึงได้สืบหาข้อมูลและ​ แสดงตัวขอทำการตรวจค้น และจากการตรวจสอบข้อมูลโทรศัพท์มือถือพบการสนทนาผ่านแอพพลิเคชั่นไลน์เกี่ยวกับยาเสพติดยาซึ่งผู้ต้องหาได้ รับสารภาพว่ายังมียาเสพติด อีกจำนวนมากซุกซ่อนอยู่ภายในบ้านเลขที่ดังกล่าว​ จึงได้เร่งขอหมายศาลเข้าทำการตรวจค้น​ และพบของกลาง จึงได้ตรวจยึดไว้ จากนั้นเจ้าหน้าที่ตำรวจได้ทำการตรวจสอบโทรศัพท์มือถือของนายยงยุทธอย่างละเอียดอีกครั้ง พบการสนทนา กับบุคคลที่ใช้ไลน์ชื่อว่า สจ.ดอนเมือง ทราบเพียงชื่อเล่นว่าอาร์ท เป็นผู้สั่งการให้นำยาเสพติดของกลางที่ตรวจยึดไปเก็บรักษาที่บ้านพักหลังดังกล่าวและรอส่งมอบให้กับลูกค้าตามคำสั่งการ โดยรับสารภาพว่าทำมาแล้ว จำนวน 2 ครั้ง ตั้งแต่เดือน ก.ย.- ต.ค.64 โดยผู้ที่ใช้ชื่อไลน์ว่า สจ.ดอนเมือง ได้ตกลงที่จะให้ค่าจ้างเป็นเงินครั้งละประมาณ 60,000 บาท ต่อครั้ง แต่ผู้ถูกจับกุมยังไม่ได้รับค่าจ้างแม้แต่เพียงครั้งเดียว จากนั้นได้นำส่งพนักงานสอบสวน บช.ปส เพื่อดำเนินคดีตามกฎหมายต่อไป -001",https://www.naewna.com/local/613392,2021_11_03
ตอบรับดี! ผู้ประกอบการเรือนำเที่ยวเกาะสมุยหวังมีรายได้เพิ่ม หลังเปิดประเทศ,3 พ.ย.64 จากการที่รัฐบาลได้เปิดประเทศรับนักท่องเที่ยวต่างชาติจาก63ประเทศที่ผ่านมา พบว่ามีการจองเดินทางเข้าเกาะสมุยเพิ่มขึ้น เนื่องจากมีการลดขั้นตอนการเดินทางเข้าประเทศรวมถึงเกาะสมุย เกาะพะงัน และเกาะเต่า จังหวัดสุราษฎร์ธานี เป็นหนึ่งสถานที่รัฐบาลอนุมัติให้สามารถเปิดรับนักท่องเที่ยวต่างชาติได้ ทำให้ขณะนี้ผู้ประกอบการท่องเที่ยวต่างตื่นตัวรับนักท่องเที่ยวเช่นเดียวกับผู้ประกอบการเรือนำเที่ยว ที่ให้บริการท่องเที่ยวเกาะแตน และเกาะมัดสุม หลังจากที่ได้เปิดประเทศรับนักท่องเที่ยว นายวิโชติ เรืองศรี กรรมการสมาคมเรือนำเที่ยวหมู่เกาะแตน เปิดเผยถึงนโยบายการเปิดประเทศรับนักท่องเที่ยวของรัฐบาลว่า จากการที่รัฐบาลได้ใช้นโยบายเปิดประเทศรับนักท่องเที่ยวต่างชาติทำให้พอมีความหวัง หลังจากที่โควิดระบาดทำมให้ไม่มีนักท่องเที่ยวเลย ซึ่งก็หวังว่าจะมีนักท่องเที่ยวมาใช้บริการบ้าง สำหรับเรือนำเที่ยวที่ให้บริการผู้ขับเรือทุกคนได้ผ่านการอบรมและได้ ชา พลัส ทุกลำโดยเฉพาะผู้มที่ขับเนรือได้รับการฉีดวัคซีนถึงสามเข็มแล้วทุกคน สำหรับ วิกฤตการแพร่ระบาดของไวรัสโควิดที่ผ่านมาเรือนำเที่ยวได้รับผลกระทบอย่างมากเพราะไม่มีนักท่องเที่ยวเลย แต่จะมีบ้างที่เป็นชาวต่างชาติที่อาศัยอยู่บนเกาะสมุยที่พาครอบครัวมาเที่ยว รวมถึงคนไทยมีบ้างเล็กน้อย สำหรับการคาดหวังจากการเปิดประเทศครั้งนี้ตนเองหวังว่าจะมีนักท่องเที่ยวเกาะสมุยเยอะๆ ซึ่งจะทำให้ผู้ประกอบการเรือนำเที่ยวจะสามารถลืมตาอ้าปากได้ พอจะได้มีงานทำเพราะทุกคนที่ทำเรือนำเที่ยวเป็นการทำงานหน้าเดียวไม่ได้ทำการประมงแต่อย่างใด. -008,https://www.naewna.com/likesara/613401,2021_11_03
'บิ๊กตู่'ไม่แคร์เสียงวิจารณ์ก๊อปปี้คำพูด'โอบามา' ชี้ผู้นำคิดเหมือนกันได้,บิ๊กตู่เมินคนกล่าวหาก๊อปปี้คำพูดโอบามา เผยกต.แจงแล้วไม่มีปัญหา ชี้ผู้นําแต่ละประเทศมีความคิดเหมือนกันได้ เมื่อเวลา 17.20 น. วันที่ 3 พ.ย.64 ที่ท่าอากาศ 2 กองบิน 6 (บน.6) พลเอกประยุทธ์ จันทร์โอชา นายกรัฐมนตรีและว่าการกระทรวงกลาโหม ให้สัมภาษณ์ภายหลังกลับจากร่วมประชุม COP26 ที่เมืองกลาสโกว์ สหราชอาณาจักร ว่า การเดินทางไปประชุมครั้งนี้ ตนมีศักดิ์ศรีของประเทศไทยไปด้วยโดยตนทำทุกอย่างให้ดีที่สุด ไม่ว่าจะเป็นเรื่องการปฏิบัติตัว การเตรียมการต่างๆ ซึ่งมีกระทรวงการต่างประเทศโดยนายดอน ปรมัตถ์วินัย รองนายกรัฐมนตรีและรมว.การต่างประเทศ และเจ้าหน้าที่ทุกคนที่ร่วมคณะไปด้วย รวมถึงคำกล่าวถ้อยแถลงต่างๆ ในเรื่องของถ้อยแถลงผมก็ทราบ เรื่องที่มีการวิพากษ์วิจารณ์กันแต่ผมไม่ให้ความสนใจ ที่มีบางคนออกมาพูดว่าเหมือนกับคนนั้นคนนี้ คำว่าผู้นำเขาคิดเหมือนกันก็ได้ ตรงกันก็ได้ แล้วผมก็จำไม่ได้ว่าใครพูดอะไรไป ดังนั้นมันจึงอยู่ในถ้อยแถลง แล้วผมก็ถามกระทรวงการต่างประเทศว่ามีปัญหาอะไรหรือไม่ ในเรื่องของการใช้คำว่า plan B คำว่า plan B เป็นศัพท์ของกระทรวงการต่างประเทศ เวลาพูดหรือทำอะไรต่างๆก็จะมีทั้ง plan Aและ plan B ซึ่งทุกประเทศก็ใช้เหมือนกันนายกฯกล่าว นายกฯ กล่าวว่า สิ่งที่ผมเน้นย้ำไปคือโลกเรามีใบเดียว เราไม่มีโลกใบใหม่อีกแล้ว พี่จะให้ลูกหลานอยู่ต่อไป ถ้าเขาทำให้โลกใบนี้เสียหาย ซึ่งในการแสดงความคิดเห็นต่างๆของบรรดาผู้นำแต่ละประเทศหรือตัวแทน ส่วนใหญ่เป็นประเทศที่รับความเดือดร้อนจากภาวะโลกร้อน ดังนั้นประเทศไทยต้องพลิกโฉมประเทศ ทั้งประเด็นความมั่นคงเศรษฐกิจและอื่นๆ ซึ่งรัฐบาลทำมาแล้วทั้งหมดแต่แต่ก็ขึ้นอยู่กับทุกคนจะมีความเข้าใจและมองอนาคตร่วมกันเราถึงจะพลิกโฉมประเทศไทยได้ พล.อ.ประยุทธ์ กล่าวว่า ในส่วนของเจ้าฟ้าชายชาร์ลส์ มกุฎราชกุมารแห่งอังกฤษ ทรงมีพระอริยบทที่เป็นกันเอง กับบรรดาผู้นำต่างๆในส่วนตัวของตน ในการพบปะกับเจ้าฟ้าชายชาร์ลท่านทรงมีความคุ้นเคยกับประเทศไทยอยู่แล้ว สิ่งที่ได้รับสั่งกับตน ให้ขอให้ประเทศไทยร่วมมือกับการทำงานครั้งนี้ตามที่นายกรัฐมนตรีอังกฤษ และผู้นำต่างๆได้กล่าวต่อที่ประชุม ซึ่งตนได้รับปาก ว่าจะทำให้ดีที่สุดและได้กราบทูลต่อไปด้วยว่าประเทศไทยกำลังเปิดประเทศอยู่ และทุกอย่างเราก็ดีขึ้น ซึ่งประเทศต่างๆก็สอบถามเรื่องสถานการณ์โควิค-19 กันทั้งสิ้น ซึ่งถ้าติดตามจะทราบว่าประเทศไทยนั้นสถิติการติดเชื้อลดลง -001,https://www.naewna.com/politic/613391,2021_11_03
ชาวนาน้ำตาตก! ราคาข้าวเปลือกกิโลละ 5-6 บาท ถูกกว่าบะหมี่กึ่งสำเร็จรูป,"3 พ.ย.64 ผู้สื่อข่าวรายงานว่า บรรยากาศการเก็บเกี่ยวและขายผลผลิตข้าว ของชาวนาที่ จ.กาฬสินธุ์ในช่วงนี้ ซึ่งเริ่มเก็บเกี่ยวมาตั้งแต่ปลายเดือนตุลาคม โดยเฉพาะพื้นที่ใช้น้ำชลประทานลำปาว เพราะได้รับน้ำอย่างทั่วถึง จึงได้ทำนาต้นปี โดยมีการเพาะปลูกข้าวอายุสั้น หรือคือข้าวเหนียว กข.22เพื่อเป็นเมล็ดพันธุ์สำหรับเพาะปลูกข้าวนาปรัง และแบ่งไปจำหน่าย ซึ่งได้อายุเก็บเกี่ยวในช่วงเดียวกับข้าวเจ้าหอมมะลิ พันธุ์ กข.15ที่ชาวนาในพื้นที่นอกเขตชลประทาน อาศัยน้ำฝนเป็นหลัก ทำการเพาะปลูก ขณะที่ข้าวนาปีที่ใช้ข้าวพันธุ์ กข.6จะเริ่มเก็บเกี่ยวกลางเดือนพฤศจิกายนเป็นต้นไป ทั้งนี้ ชาวนาที่เก็บเกี่ยวผลผลิตข้าวต่างนำผลผลิตจำหน่ายตามลานรับซื้อทั่วไป บรรยากาศเริ่มมีความคึกคักมากขึ้นโดยเฉพาะที่ตลาดกลางข้าวและพืชไร่ อ.ยางตลาด จ.กาฬสินธุ์ แต่ก็มีเสียงโอดครวญจากชาวนาว่า ราคารับซื้อข้าวเปลือกยังตกต่ำ ซึ่งยังต่ำกว่าปีที่ผ่านมา จึงอยากเรียกร้องให้รัฐบาลและนายทุน เพิ่มราคารับซื้อให้ชาวนาด้วย เพราะรายได้จากการขายข้าว โดยเฉพาะข้าวเปลือกเหนียวกิโลกรัมละ 5 บาทถูกกว่าบะหมี่สำเร็จรูป ซึ่งทำให้ประสบปัญหาขาดทุนซ้ำซากทุกปี นายไพบูลย์ ภูเต้าทอง อายุ53ปี บ้านเลขที่151ชาวนาบ้านโนนศิลาอาสน์ หมู่9ต.คำเหมือดแก้ว อ.ห้วยเม็ก จ.กาฬสินธุ์ กล่าวว่า วันนี้ตนนำข้าวมะลิ กข.15หรือที่ชาวบ้านเรียกว่าข้าวดอ ที่เกี่ยวสดมาขาย ได้ราคา ก.ก.ละ8.10บาท หรือตันละ8,100บาท ได้เงินหมื่นกว่าบาท แต่เมื่อหักค่าใช้จ่ายต่างๆ ที่เป็นต้นทุนการผลิต ทั้งค่าเมล็ดพันธุ์ ค่ารถไถ ค่าปุ๋ย ค่าเก็บเกี่ยว ค่าขนส่งแล้ว สรุปว่าขาดทุน อยากให้รัฐบาลช่วยปรับราคารับซื้อข้าวเปลือกให้สูงกว่านี้ด้วย เพราะหากรับซื้อเท่านี้ ชาวนาไม่วันลืมตาอ้าปากได้แน่ หากรับซื้อที่ราคา ก.ก.ละ10บาทขึ้นไป ก็ยังจะมีทุนสู้ต่อไป ด้านนายบัณฑิต ภูบุตรตะ อายุ อายุ53ปี บ้านเลขที่391หมู่4บ้านตูม ต.บัวบาน อ.ยางตลาด จ.กาฬสินธุ์ กล่าวว่า ตนเพิ่งนำข้าวเปลือกเหนียว กข.22ไปขาย ได้ราคา กก.ละ5.50บาท ถูกกว่าบะหมี่สำเร็จรูป หักรายจ่ายแล้วช้ำใจ เพราะไม่เหลือจ่ายค่าปุ๋ยเคมีเลย ไม่มีเงินไปใช้หนี้ธสก.ถึงแม้ผลผลิตข้าวจะได้ไร่ละ400ก.ก. แต่เนื่องจากต้นทุนการผลิตสูง โดยเฉพาะค่าปุ๋ยเคมีและค่าเก็บเกี่ยว ไร่ละ800บาท จึงไม่เหลือติดไม้ติดมือเลย อย่างไรก็ตามก็ยังหวังว่าราคาขายข้าวนาปี หรือข้าวเหนียว กข.6ราคาจะสูงขึ้นไม่น้อยกว่า กก.ละ7-9บาท ซึ่งก็จะทำให้พอมีกำไรและมีเงินทุนทำนาต่อไป แต่หากราคายังอยู่ที่ก.ก.ละ5-6บาท ชาวนาขาดทุนหนัก หากเป็นอย่างนั้น เห็นทีปีต่อไปตนคงเลิกทำนา จะทิ้งให้นาร้าง ปล่อยน้ำ ปล่อยปลา พอได้เป็นอาหารกินประทังชีวิตไป เพราะหากทำนา ก็คงขาดทุนอีก ขณะที่นายธนาพล ธรรมโนขจิต ผู้จัดกลางตลาดกลางข้าวและพืชไร่ จ.กาฬสินธุ์ กล่าวว่า สถานการณ์รับซื้อข้าวเปลือกในช่วงนี้ ส่วนมากจะเป็นข้าวเหนียว กข.22ซึ่งเป็นข้าวพันธุ์สำหรับเพาะปลูกนาปรัง หรือข้าวฤดูแล้ง และข้าวเจ้ามะลิ กข.15ส่วนข้าวนาปี หรือข้าวเหนียว กข6.และข้าวเจ้ามะลิ 105ผลผลิตยังไม่เก็บเกี่ยว คาดว่าจะเริ่มกลางเดือนพฤศจิกายนนี้ดังนั้น ราคารับซื้อผลผลิตข้าวทั้ง2ชนิดจึงอยู่ในเกณฑ์ค่อนข้างต่ำ ตามคุณภาพข้าว สำหรับราคารับซื้อช่วงนี้ ซึ่งเป็นข้าวเกี่ยวสด โดยข้าวเหนียว กข.22สด ก.ก.ละ5.50 - 6บาท แห้ง7.80 - 8บาท ขณะที่ข้าวเจ้า กข.15สด8 -8.50บาท แห้ง10.50 -11บาท ทั้งนี้ ราคารับซื้อข้างเปลือกนาปีที่จะถึงนี้ยังไม่เผยออกมา เนื่องจากยังไม่มีผลผลิตออกมา แต่คาดว่าราคาจะลดลงกว่าปีที่ผ่านมาอีกตันละ1,000บาท ซึ่งเป็นผลกระทบจากการเกิดสถานการณ์โรคิดเชื้อโควิด-19เช่น สถานประกอบการ ธุรกิจการท่องเที่ยว ร้านอาหาร ปิดกิจการ ความต้องการใช้ข้าวลดลง จึงส่งผลให้ราคารับซื้อข้าวเปลือกยังต่ำอยู่นายธนาพลกล่าว. -008",https://www.naewna.com/likesara/613410,2021_11_03
'จเรตำรวจ'ถกเครียด! ปมเปลี่ยนแปลงความเร็วรถ'บอส' เชื่อทันกรอบเวลา,วันที่ 3 พฤศจิกายน 2564 สำนักงานตำรวจแห่งชาติ (ตร.) ผู้สื่อข่าวรายงานว่า พล.ต.อ.วิสนุ ปราสาททองโอสถ จเรตำรวจแห่งชาติ ได้เรียกประชุมคณะกรรมการสืบสวนข้อเท็จจริง ตามคำสั่งสำนักงานตำรวจแห่งชาติ ที่ 289/2564 ลง 21 มิ.ย.64 ที่ พล.ต.อ.สุวัฒน์ แจ้งยอดสุข ผบ.ตร.ได้แต่งตั้งให้ พล.ต.อ.วิสนุ เป็นประธานคณะกรรมการสืบสวนข้อเท็จจริง ในกรณีที่ สำนักงานตำรวจแห่งชาติ ได้รับรายงานของคณะกรรมการตรวจสอบข้อเท็จจริงและข้อกฎหมาย ตามคำสั่งสำนักนายกรัฐมนตรี ที่มี ศ.พิเศษ วิชา มหาคุณ เป็นประธาน ว่ามีข้าราชการตำรวจเกี่ยวข้องกับการจัดให้ รศ.สายประสิทธิ เกิดนิยม พบกับ พ.ต.อ.ธนสิทธิ แตงจั่น นักวิทยาศาสตร์ (สบ4) กองพิสูจน์หลักฐาน จนทำให้มีการเปลี่ยนแปลงแก้ไขความเร็วรถยนต์ในคดีที่นายวรยุทธ อยู่วิทยา หรือบอส กระทิงแดง ตกเป็นผู้ต้องหาในคดีขับรถยนต์เฟอรารี่ชนตำรวจจราจร สน.ทองหล่อเสียชีวิต เหตุเกิดเมื่อปี พ.ศ.2555 เป็นเหตุผลให้พนักงานอัยการมีคำสั่งไม่ฟ้องนายวรยุทธ ไปเมื่อปี พ.ศ.2563 ซึ่งได้มีกระแสเรียกร้องให้มีการตรวจสอบในกรณีดังกล่าว จนกระทั่ง พล.อ.ประยุทธ์ จันทร์โอชา นายกรัฐมนตรี แต่งตั้งคณะกรรมการพิเศษขึ้นมาเพื่อตรวจสอบ และส่งผลการตรวจสอบดังกล่าวให้หน่วยงานที่เกี่ยวข้อง รวมถึงสำนักงานตำรวจแห่งชาติเพื่อดำเนินการกับผู้ที่เข้าไปมีส่วนเกี่ยวพันกับกรณีดังกล่าว ผู้สื่อข่าวรายงานว่า การประชุมในวันนี้เป็นการเร่งรัดติดตามในประเด็นสืบเนื่องจากที่คณะกรรมการได้มีมติไปในการประชุมครั้งก่อนเมื่อกลางเดือนตุลาคมที่ผ่านมา โดยในที่ประชุมมีการติดตามความคืบหน้าในการขอสอบปากคำ พล.ต.อ.สมยศ พุ่มพันธุ์ม่วง อดีต ผบ.ตร. การเชิญอัยการที่อยู่ในเหตุการณ์การเปลี่ยนความเร็วรถ และการเชิญทนายความที่พา รศ.สายประสิทธิ์ ไปพบกับ พ.ต.อ.ธนสิทธิ ที่สำนักงานพิสูจน์หลักฐานมาให้ปากคำ โดยได้มีการรายงานในที่ประชุมว่า พล.ต.อ.สมยศ ได้ส่งคำให้การเป็นเอกสารมายังคณะกรรมการแล้ว ยืนยันว่าในวันที่ 26-28 ก.พ.2559 นั้น ตนได้เดินทางไปประชุมคณะกรรมการฟุตบอลโลกที่ประเทศสวิตเซอร์แลนด์ และกลับมาประเทศไทยในเช้าวันที่ 28 ก.พ.59 และในวันรุ่งขึ้นคือวันที่ 29 ก.พ.59 ช่วงเช้า ได้เดินทางไปพบกับ พล.ต.อ.มนู ที่สำนักงานพิสูจน์หลักฐาน เนื่องจากมีความสนิทสนมคุ้นเคยกันมานาน และยอมรับว่าได้อยู่ในเหตุการณ์ขณะที่ รศ.สายประสิทธิ์ พบกับ พ.ต.อ.ธนสิทธิ ที่สำนักงานพิสูจน์หลักฐาน ประมาณเกือบ 30 นาที แต่ไม่ได้กดดัน บังคับ หรือชักจูง ให้ พ.ต.อ.ธนสิทธิ แก้ไขเปลี่ยนแปลงความเร็วรถของนายวรยุทธ ต่อพนักงานสอบสวนในการสอบสวนเพิ่มเติมตามคำสั่งของพนักงานอัยการแต่อย่างใด และยอมรับว่าเสียงในคลิปที่ใช้เป็นหลักฐานในกรณีนั้นเป็นเสียงของตนจริง โดย พล.ต.อ.สมยศ ให้การโดยพยายามชี้ให้เห็นว่าการเปลี่ยนแปลงความเร็วรถดังกล่าว ไม่มีใครจะบังคับ พ.ต.อ.ธนสิทธิ ได้หากเจ้าตัวไม่ยินยอม และผู้ที่จะได้ประโยชน์ในการเปลี่ยนแปลงความเร็วรถนั้น ก็คือฝ่ายทนายความของผู้ต้องหา ซึ่งคณะกรรมการได้มีการถกกันในประเด็นนี้อย่างกว้างขวาง นอกจากนี้ยังมีการรายงานต่อคณะกรรมการว่า มีอัยการท่านหนึ่ง ที่มีข้อมูลพาดพิงว่าอยู่ในเหตุการณ์ดังกล่าวด้วยนั้น ไม่ได้มาให้ปากคำตามที่มีหนังสือเชิญไป โดยอ้างว่าไม่ทราบว่าที่คณะกรรมการมีเชิญไปให้ปากคำนั้น ตนเองไปเกี่ยวข้องอย่างไร นอกจากนี้ยังมีการให้ข้อมูลจากกรรมการบางส่วนเพิ่มเติมว่ามีหลักฐานบางส่วนเกี่ยวพันไปถึง พ.ต.ต.ชวลิต เลาหอุดมพันธ์ ส.ส.พรรคก้าวไกล ซึ่งเป็นอดีตตำรวจกองพิสูจน์หลักฐานที่เคยร่วมทำคดีนี้ ในที่สุดคณะกรรมการได้ลงมติว่าในส่วนของ พล.ต.อ.สมยศ นั้นได้ให้มาข้อมูลเพียงพอแล้ว แต่ในส่วนของอัยการนั้น ต้องทำหนังสือเชิญมาให้ปากคำอีกครั้งหนึ่งหรือจะทำคำให้การเป็นหนังสือมาก็ได้ และจะต้องเชิญ พ.ต.ต.ชวลิต มาให้ปากคำในบางประเด็นที่น่าจะเป็นประโยชน์ต่อการสืบสวนด้วยโดยให้ดำเนินการให้เสร็จสิ้นภายในสัปดาห์หน้า ภายหลังการประชุม พล.ต.อ.วิสนุ กล่าวเพียงสั้นๆว่าจะดำเนินการในเรื่องนี้อย่างโปร่งใส ตรงไปตรงมา โดยหากมีข้อมูลพาดพิงไปถึงใครก็จะต้องเชิญมาสอบทุกราย เพื่อให้ได้ความจริงและเกิดความเป็นธรรมกับทุกฝ่าย ซึ่งจะพยายามดำเนินการให้เสร็จเร็วที่สุดตามกรอบเวลาที่ กฎ ก.ตร.กำหนด ขอให้มั่นใจในการทำงานของคณะกรรมการชุดนี้ และตนได้กำชับการทำงานของคณะกรรมการไปแล้วว่า ผลการสืบสวนจะต้องตอบสังคมได้อย่างมีเหตุมีผลในทุกประเด็น -007,https://www.naewna.com/local/613413,2021_11_03
‘หมอช้าง’ เปิด 5 อันดับราศี ดวงดีตลอดเดือนพฤศจิกายน,วันที่ 3 พฤศจิกายน 2564 หมอช้าง ทศพร ศรีตุลา โพสต์เฟซบุ๊ก เผยคำพยากรณ์เปิด 5 ชะตาราศี ที่จะมีดวงดีประจำ เดือนพฤศจิกายน สำหรับ 5 ดวงชะตาราศีที่จะเข้าเกณฑ์ดวงดีประจำเดือนพ.ย.นี้ ประกอบด้วย อันดับที่ 1 ราศีกุมภ์ อันดับที่ 2 ราศีสิงห์ อันดับที่ 3 ราศีตุล อันดับที่ 4 ราศีเมษ และอันดับที่ 5 ราศีเมถุน โดยทั้ง 5 ราศีจะดวงดีขึ้นแบบจัดหนักจัดเต็มแน่นอน -007,https://www.naewna.com/likesara/613424,2021_11_03
ตำรวจคฝ. หายเจ็บจากเหตุคุมม็อบ รุดเยี่ยมให้กำลังใจเพื่อนที่ยังรักษาตัวอยู่,วันที่ 3 พฤศจิกายน 2564 ที่โรงพยาบาลตำรวจ ผู้สื่อข่าวรายงานว่า ส.ต.ต.นิตินัย คลองสม หมู่มิ๊ก ตำรวจควบคุมฝูงชนที่เคยได้รับบาดเจ็บจากสถานการณ์การชุมนุมที่แยกดินแดง อาการดีขึ้นจนหายแล้วมาเยี่ยมให้กำลังใจ ส.ต.ต.ธนาวุฒิ จิรคเชนทร์ หมู่เบส และ ส.ต.ต.เดชวิทย์ เลทเท็สสัน หมู่เดวิท ที่ได้รับบาดเจ็บจากสถานการณ์การชุมนุมเช่นกัน ที่ยังพักรักษาตัวในโรงพยาบาลตำรวจ โดยนายตำรวจ คฟ. ดังกล่าว ต่างให้กำลังใจซึ่งกันและกัน ซึ่ง คฟ.ที่บาดเจ็บนายหนึ่งกล่าวว่า ใครไม่รักเราไม่เป็นไร แต่เราต้องรักกัน และต่างคนต่างต่อสู้กับอาการบาดเจ็บพร้อมส่งกำลังใจถึงครอบครัวของแต่ละฝ่าย อีกทั้งให้สัญญาต่อกันว่าเมื่อหายจะกลับมาทำหน้าที่ผู้พิทักษ์สันติราษฎร์ อย่างเต็มความสามารถต่อไป ด้าน พ.ต.อ.หญิง ศิริกุล กฤตพิทยบูรณ์ รองโฆษกสำนักงานตำรวจแห่งชาติ เปิดเผยว่า อาการบาดเจ็บของ 2 ตำรวจบาดเจ็บจากสถานการณ์การชุมนุม ส.ต.ต.เดชวิทย์ เลทเท็สสัน ตำรวจ คฝ.ที่ได้รับบาดเจ็บเมื่อวันที่ 6 ต.ค. ที่ผ่านมานั้น ล่าสุดผู้ป่วยรู้สึกตัวดี ทำตามที่บอกได้ พูดคุยรู้เรื่อง พูดได้แต่เสียงยังแหบพร่า ไม่ชัด แขนข้างขวาขยับได้แนวราบ แขนซ้ายและขาสองข้างขยับได้ยกได้ ให้กายภาพบริหารกล้ามเนื้อแขนขา ฝึกเดินด้วยไม้ค้ำยัน 3 ขา โดยมีคนช่วยพยุง ตาซ้ายยังแดง ให้อาหารทางสายยาง เนื่องจากต้องฝึกกลืน ยังต้องเฝ้าดูแลการรักษาต่อเนื่องต่อไป ส่วน ส.ต.ต.ธนาวุฒิ จิรคเชนทร์ ที่ถูกไปป์บอมบ์ปาใส่หน้าด้านขวาเมื่อวันที่ 11 กันยายน 64 นั้นตาข้างขวาการมองเห็นได้ลางๆ ส่วนตาซ้ายมองเห็นปกติ หูได้ยินปกติ ยังต้องทำกายภาพฝึกอ้าปาก อ้าปากได้เล็กน้อยรับประทานอาหารได้เป็นแค่อาหารเหลว ซึ่งตำรวจทั้ง 2 นายยังคงต้องรับการรักษาในโรงพยาบาลต่อไป และพล.ต.อ.สุวัฒน์ แจ้งยอดสุข ผบ.ตร. ก็ได้ฝากความห่วงใยไปยังนายตำรวจที่ได้รับบาดเจ็บทุกนาย พร้อมแพทย์ที่เป็นเจ้าของไข้ คฟ.ผู้บาดเจ็บ ก็ได้ดูแลเป็นอย่างดี -007,https://www.naewna.com/local/613426,2021_11_03
'ราตรี วิทวัส'จ้างกลองยาวแก้บน แม่แก้วเรือนทองต้นตะเคียน 100 ปี หลังขอโชคแล้วสมหวัง,อ่างทอง ราตรี วิทวัส ดวงเฮง เสี่ยงโชค รับทรัพย์ก้อนโต นำกลองยาว แก้บน แม่แก้วเรือนทองต้นตะเคียน ในห้องกระจกติดแอร์ พร้อมจุดประทัดถวาย พบเห็นเป็น539-48 วันที่ 3 พฤศจิกายน 2564 ที่บริเวณสวนป่าบ้านเสาร์5เลขที่129หมู่ที่4ตำบลสาวร้องไห้ อำเภอวิเศษชัยชาญ จังหวัดอ่างทอง พบดารานักแสดงชื่อดัง แตน ราตรี วิทวัส พร้อมลูกชายและน้องสาวดวงเฮงเสี่ยงโชค รับทรัพย์ก้อนโตนำกลองยาววงใหญ่ มาทำการแก้บน แม่แก้วเรือนทอง ต้นตะเคียน ในห้องกระจกติดแอร์ หลังได้โชคลาภพร้อมจุดประทัดถวาย พบเห็นเป็น 539-48 โดยแม่แก้วเรือนทอง เป็นต้นตะเคียนขนาดใหญ่สีดำมันวาว ตลอดต้นจรดปลาย ชาวบ้านนำแผ่นทอง มาปิดโดยรอบท่อนตะเคียน สีเหลืองทองอร่าม มีความยาวกว่า12เมตร ที่ผ่านมานักเสี่ยงโชคที่ได้เลขเด็ดนำไปเสี่ยงโชคได้โชคได้ลาภจำนวนมาก จึงได้ร่วมกันหล่อรูปเหมือน แม่แก้วเรือนทอง สวยงามเท่าคนจริง ตั้งไว้บริเวณ หน้าขันน้ำมนต์ ต้นตะเคียนแม่แก้วเรือนทองได้ขุดพบที่บริเวณบ่อทรายนำเฮง ตำบล สาวร้องไห้ อำเภอวิเศษชัยชาญ เมื่อเดือนสิงหาคม พ. ศ.2560ขนาดความใหญ่ของลำต้น ประมาณ1.75เมตรความยาว12.50เมตร อายุ100ปี วันที่ทำการขุดพบได้เกิดปรากฏการณ์ฝนตกหนัก หลังจากพบต้นตะเคียนและนำขึ้นมาฝนได้หยุดตกทันทีอย่างน่าอัศจรรย์ และได้ทำการบวงสรวงอัญเชิญต้นตะเคียนมาไว้ที่สวนป่าเสาร์5แห่งนี้ โดยวันที่อัญเชิญและเคลื่อนย้ายได้เกิดท้องฟ้ามืดครึ้มมีฝนตกพรำๆ คล้ายการประพรมน้ำมนต์ เหตุการณ์ได้เกิดขึ้นคล้ายกับวันที่ขุดพบตะเคียน ซึ่งเป็นที่น่าอัศจรรย์แก่ผู้ร่วมงานเป็นยิ่งนัก หลังจากนั้นก็มีผู้คนหลั่งไหลเข้ามากราบไหว้ขอพรกันอย่างคึกคักมากมาย และได้มีผู้คนที่บนบานศาลกล่าวประสบความสำเร็จทั้งทางด้านการงาน และด้านโชคลาภ จึงได้ร่วมกันช่วยบริจาคเงินจำนวนเกือบ2ล้านบาท เพื่อสร้างเรือนกระจก ให้กับแม่แก้วเรือนทอง -007,https://www.naewna.com/likesara/613432,2021_11_03
แตกตื่นทั้งเมือง! แห่แชร์ลูกไฟสีเขียวปริศนาตกจากท้องฟ้าที่เลย,เมื่อเวลาประมาณ 19.44 น.วันที่ 3 พ.ย.64 ผู้สื่อข่าวรายงานว่า ในกลุ่มไลน์ต่างๆ ของจังหวัดเลย มีการแชร์ภาพลูกไฟแสงสีเขียวปริศนาตกลงมาจากท้องฟ้า โดยอ้างว่า พบเห็นพร้อมกันในหลายๆ อำเภอของจังหวัด และมีคนถ่ายภาพมาได้ พร้อมกับลือกันไปต่างๆนาๆว่าคือวัตถุอะไรกันแน่ บางคนก็เชื่อว่าเป็นUFO จากนอกโลกเข้ามาที่จังหวัดเลย ขณะนี้ยังไม่มีคำตอบจากหน่วยงานไหน ส่วนสายสืบโซเซียลต่างกำลังหาคำตอบกันจ้าละหวั่น -001,https://www.naewna.com/local/613430,2021_11_03
สงสาร2หนูน้อย! สองผัวเมียติดเหล้า จนถูกไล่ออกจากบ้านมาเร่ร่อน,สงสารเด็กน้อย!!!สองสามีภรรยาถูกแม่เลี้ยงไล่ออกจากบ้าน หอบลูกสาว2คนส้มจี๊ดและกุ้งนางวัย6ขวบและขวบเศษ มานอนสวนสาธารณะสวนรักษ์ที่อ.บ้านดุง รู้เหตุพ่อแม่ติดเหล้าหนักไม่ทำงานจนถูกไล่ออกจากบ้าน ชาวโซเซียลแห่สงสารเด็กวอนหน่วยงานรัฐช่วยเหลือ เจ้าหน้าที่ฯบ้านพักเด็กอุดรและพมจ.รุดหาทางช่วยเหลือเด็กทันที วันนี้ (3พ.ย.64)ผู้สื่อข่าวรายงานว่า มีชาวบ้านพบครอบครัวสองสามีภรรยาพาลูกเพศหญิง2คนวัย6ขวบและ1ขวบมานอนที่สวนสาธารณะสวนรักษ์ เขตเทศบาลเมืองบ้านดุง อ.บ้านดุง จ.อุดรธานี หลังรับแจ้งนายวีระพล รักษ์เสมอวงษ์ จิตอาสาช่วยชาวบ้านจึงได้เดินทางเข้าไปตรวจสอบพบว่าเป็นสองสามีภรรยาที่อยู่บ้านดงหวาย ต.บ้านจันทน์ อ.บ้านดุง จ.อุดรธานี มานอนที่สวนสาธารณะแห่งนี้แล้ว2วัน จากนั้นจึงได้พาขึ้นรถพาไปพักผ่อนที่รีสอร์ทเพื่อจะได้ช่วยเหลือต่อไปขณะที่ชาวโซเซียลต่างพากันแสดงความคิดเห็นสงสารหนูน้อย2คนที่ต้องระหกระเหินตามพ่อแม่มานอนไกลบ้าน ช่างสงสารเด็กเสียเหลือเกิน และวอนให้เจ้าหน้าที่ที่เกี่ยวข้องเข้าช่วยเหลือเด็กด้วย ต่อมาผู้สื่อข่าวเดินทางไปพบกับสองสามีที่พาลูกน้อย2คนหนีมานอนที่สวนสาธารณะ มีจิตอาสาพามาพักที่รีสอร์ทในอ.บ้านดุง โดยนางประลม อายุ42ปี (ขอสงวนนามสกุล) เปิดเผยว่า ถูกแม่เลี้ยงซึ่งเป็นแฟนใหม่ของพ่อไล่ออกจากหมู่บ้านแห่งหนึ่งใน ต.บ้านจันทน์ อ.บ้านดุง สาเหตุไม่พอใจที่ตนเองและสามีไม่ทำงานกินแต่เหล้า จึงพาสามีและลูกๆ มานอนที่สวนสาธารณะ และจะพากันเดินทางไปทำงานกับนายจ้างคนเก่าที่จ.นครปฐม โดยนางประลมยอมรับว่าตนเองและสามีติดเหล้ายังเลิกไม่ได้ เมื่อแม่เลี้ยงไล่ออกจากบ้านก็ต้องออกมา นายวีระพล รักษ์เสมอวงษ์ จิตอาสาช่วยชาวบ้าน เปิดเผยว่า เมื่อคืนวานนี้ตนเองได้รับแจ้งจากลูกเพจว่ามีผัวเมียคู่หนึ่งพาลูก2คนมานอนที่สวนรักษ์ในเขตเทศบาลเมืองบ้านดุง จึงได้ไปตรวจสอบก็พบว่าคือนางประลมและนายบุญชู สองคนนี้เคยช่วยเหลือทำบัตรประชาชนเมื่อหลายเดือนที่แล้ว แต่ตอนนี้คือชาวเน็ตสงสารหนูน้อยทั้ง2คนที่ต้องพาอยู่นอกบ้านกับพ่อและแม่เพราะหนูน้อยสองคนไม่มีหลักฐานทางทะเบียนราษฏร์เลย อยากให้เขามีหลักฐานโตขึ้นจะได้มีบัตรประชาชน จึงได้ประสานกับปลัดอำเภอบ้านดุงเพื่อดำเนินการโดยเร็วแต่ต้องรอการตรวจสอบเอกสารก่อน ส่วนที่สองสามีภรรยาบอกว่าจะเดินทางไปทำงานเลี้ยงปลากับนายจ้างเก่าที่จ.นครปฐมตนเองติดต่อไปแล้วเขายินดีรับแต่ให้เดินทางมาเอง โดยนายจ้างบอกว่า สองคนนี้ทำงานดีหากไม่กินเหล้า สงสารก็แต่ลูกสองคนที่ยังไม่รู้อนาคตตนเอง ต่อมาเวลา15.30น.เจ้าหน้าที่จากบ้านพักเด็กจ.อุดรธานี สำนักงานพัฒนาสังคมและความมั่นคงของมนุษย์และเจ้าหน้าที่อบต.บ้านจันทน์ได้เดินทางมาพบและพูดคุยกับพ่อและแม่ของหนูน้อย2คนนี้เพื่อหาทางช่วยเหลือเด็ก เนื่องจากทราบว่า หนูน้อยทั้ง2คนยังไม่มีหลักฐานการแจ้งเกิดและมีชื่อในทะเบียนราษฎร์ โดยจะได้ประสานทางอำเภอบ้านดุงดำเนินการ ส่วนเด็กทั้งสองคนที่ชาวบ้านสงสารจะได้ทำเรื่องไปรับเลี้ยงที่บ้านพักเด็กจ.อุดรธานีเนื่องจากพ่อและแม่ติดเหล้าหนัก -001,https://www.naewna.com/local/613434,2021_11_03
ผงะ! ทลายรง.ย่านนครปฐม ปั้มแบงค์ดอลล่าร์ปลอมมูลค่ากว่า 150 ล้าน,"ผงะ! ตำรวจไซเบอร์ร่วมกับนครบาล ทลายโรงงานปั้มแบงค์ดอลล่าร์ปลอมกว่า 50,000 ฉบับ มูลค่า 150 ล้านบาท เผยโพสต์ขายกันโจ่งครึ่มตั้งโรงงานผลิตอยู่ที่ จ.นครปฐม 3 พ.ย.64 เวลา 14.00 น. พล.ต.อ.ดำรงศักดิ์ กิตติประภัสร์ รอง ผบ.ตร.ในฐานะผู้อำนวยการศูนย์ปราบปรามอาชญากรรมทางเทคโนโลยีสารสนเทศ สำนักงานตำรวจแห่งชาติ (ศปอส.ตร.) หรือ PCT พร้อมด้วย พล.ต.ท.ปรีชา เจริญสหายานนท์ ผู้ช่วย ผบ.ตร.,พล.ต.ท.สำราญ นวลมา ผบช.น.,พล.ต.ท.นิธิธร จินตกานนท์ รอง ผบช.น. ,พล.ต.ต.พลฑิต ชัยยศ ผบก.น.3 ,พล.ต.ต.นภันต์วุฒิ เลี่ยมสงวน ผบก.สส.ภ.8 และ พ.ต.อ.ศักยะ​ แสงวรรณ​ ผกก.สน.ลำผักชี ร่วมกันแถลงผลการจับกุมผู้ต้องหาขบวนการล้กลอบผลิตธนบัตรดอลล่าห์สหรัฐอเมริกาปลอม ยึดแบงค์ดอลล่าห์ปลอมกว่า 36,000 ใบ รับผลิตมาแล้ว 50,000 ใบ คิดเป็นมูลค่า 5,000,000 ดอลล่าห์หรือคิดเป็นเงินไทย กว่า 150,000,000 บาท พล.ต.อ.ดำรงศักดิ์ เปิดเผยว่า ศูนย์​ PCT​ ได้มีการสืบสวนทาง​ Facebook​ ชื่อว่า fact eing ซึ่ง น.ส.จิราพัชร (สงวนนามสกุล) หรือ ฟ้า เป็นเจ้าของ พบว่ามีการประกาศขายธนบัตรปลอม​ จึงได้ประสานกับฝ่ายสืบสวนนครบาลร่วมกันตรวจสอบ พบว่าเป็นเครือข่ายรับจ้างผลิตธนบัตรดอลล่าห์สหรัฐอเมริกาปลอม โดยผลิตมาแล้วกว่า 50,000 ฉบับ คิดเป็นเงินไทยกว่า 150 ล้านบาท ผอ.PCT กล่าวว่า ได้สั่งการให้เจ้าหน้าที่ตำรวจ PCT ร่วมกับเจ้าหน้าที่ตำรวจนครบาลตรวจสอบและสืบสวนกรณีดังกล่าวจนสามารถขออนุมัติหมายศาลและจับกุม น.ส.พชร หรือ เพชร สงวน นามสกุล ผู้ต้องหาที่ 1 ,น.ส.อรทัย หรือ หงษ์ ผู้ต้องหาที่ 2 และ น.ส.ศรินรัตน์ หรือ อี๊ด ผู้ต้องหาที่ 3 ได้ โดย ผู้ต้องหาที่ 1,2 ให้การรับสารภาพได้รับการว่าจ้างจากผู้ต้องหาที่ 3 ให้นำธนบัตรปลอมดังกล่าวออกมาจำหน่ายให้กับประชาชนที่สนใจ และผู้ต้องหาที่ 3 ยังให้การว่าตนเป็นผู้ว่าจ้างจริงและมี น.ส.จิราพัชร หรือ ฟ้า เป็นผู้ผลิตให้ มีโรงงานผลิตอยู่ที่ จ.นครปฐม ต่อมาในวันนี้ เจ้าหน้าที่ตำรวจ PCT พร้อมกำลังตำรวจนครบาลนำหมายค้นของศาลเข้าค้นบ้านเลขที่ อ.บางเลน จ.นครปฐม พบน.ส.จิราพัชร หรือ ฟ้า สงวนนามสกุล ผู้ต้องหาที่ 4 พร้อมของกลาง1. แท่นผลิตธนบัตรปลอม จำนวน 1 เครื่อง และ2. ธนบัตรดอลล่าห์สหรัฐอเมริกาปลอมจำนวน 50,000 ฉบับ จึงได้แจ้งข้อหาร่วมกันผลิตทำปลอมขึ้นซึ่งเงินตราไม่ว่าจะปลอมขึ้นเพื่อให้เป็นเหรียญกษาปณ์ ธนบัตร หรือสิ่งอื่นใด ซึ่งรัฐบาลต่างประเทศออกใช้หรือให้อำนาจให้ออกใช้ นำตัวผู้ต้องหาส่งพนักงานสอบสวนดำเนินคดี โดยผู้ต้องหาขบวนการนี้รับว่าผลิตธนบัตรปลอมนี้เป็นครั้งแรก และยังมีขบวนการที่ร่วมกระทำความผิดอีก ทั้งนี้จะได้ทำการสืบสวนขยายผลต่อไป -001",https://www.naewna.com/local/613346,2021_11_03
ลูกทรพีซดเหล้า 3 วันติดเมาแอ๋ขอเงินแม่ไม่ได้โวยวายจุดไฟเผาบ้านขู่ปาดคอแม่,ลูกทรพีอ้างตกงานนั่งซดเหล้า 3 วัน บังคับขอเงินแม่จะไปซื้อเหล้าอีกไม่ได้ดั่งใจโวยวายด่าสารพัดจุดไฟเผาบ้านแถมขู่ปาดคอแม่ เคราะห์ดีเพื่อนบ้านช่วยดับทัน แม่สุดช้ำใจเลี้ยงมาด้วยความรักพอเหล้าเข้าปากกลับกลายเป็นซาตานขู่ฆ่ากระทั่งแม่ผู้ให้กำเนิด วันที่ 3 พ.ย.64 ผู้สื่อข่าวรายงานว่า เมื่อคืนวันที่ 2 พ.ย.64 ที่ผ่านมา ได้เกิดเหตุสะเทือนใจ ที่บ้านหลังหนึ่งใน ต.ตาเป๊ก อ.เฉลิมพระเกียรติ จ.บุรีรัมย์ ลูกทรพีเมาเหล้าโวยวาย แล้วก่อเหตุจุดไฟเผาบ้านตัวเอง ที่อาศัยอยู่กับแม่และน้องชายพิการ เคราะห์ดีที่เพื่อนบ้านมาช่วยดับไว้ได้ทัน มีเพียงที่นอนและเสื้อผ้าบางส่วนที่ถูกไฟไหม้เสียหาย แต่ไม่มีใครได้รับบาดเจ็บ เมื่อผู้สื่อข่าวเดินทางไปยังบ้านที่เกิดเหตุ นางแก้ว (นามสมมติ) อายุ 79 ปี ผู้เป็นแม่ก็พาเดินไปดูบริเวณข้างบันไดภายในบ้านที่นายอ้วน (นามสมมติ) อายุ 53ปี ลูกชายได้จุดไฟเผาซึ่งยังมีเศษผ้าสีดำที่ถูกไฟไหม้กองอยู่ ส่วนที่นอนที่ถูกไฟไหม้เสียหายได้นำไปกองทิ้งไว้ข้างบ้าน ทั้งนี้ นางแก้ว ก็เล่าให้ฟังว่า ตนมีลูกทั้งหมด 8 คน สามีเสียชีวิตไปแล้ว ปัจจุบันอาศัยอยู่ที่บ้านหลังเกิดเหตุ 3 คน คือแม่ นายอ้วน คนก่อเหตุ ซึ่งเป็นลูกคนที่ 7 และลูกชายคนเล็ก ซึ่งพิการทางสมอง ส่วนที่เหลือแยกย้ายไปมีครอบครัวแล้ว ก่อนเกิดเหตุ นายอ้วน ลูกชายได้ดื่มเหล้าติดต่อกัน 3 วัน ก็เมาตลอดทั้ง 3 วัน กระทั่งเมื่อเวลาประมาณ 2 ทุ่มกว่า เมื่อคืนวันที่ 2 พ.ย.ที่ผ่านมา ลูกชายได้มาขอเงินตนเองเพื่อจะไปซื้อเหล้ามาดื่มอีกแต่ตนไม่ให้ เพราะเห็นว่าเมามากแล้ว ทำให้ลูกชายไม่พอใจแสดงอาการโวยวาย ด่าตนสารพัดด้วยถ้อยคำหยาบคาย ทั้งขู่จะเผาบ้านทิ้ง ก็คิดว่าลูกแค่พูดไปเพราะความเมาไม่คิดว่าจะทำจริงๆ ผ่านไปไม่นานก็ได้กลิ่นเหม็นไหม้ภายในบ้านเข้าไปดูก็เห็นไฟกำลังไหม้ที่นอนและเสื้อผ้า จึงตะโกนบอกให้เพื่อนบ้านมาช่วยกันดับ ยังเคราะห์ดีที่ดับไว้ได้ทันไม่ลุกลามไหม้บ้าน ทั้งนี้ลูกชายยังขู่จะปาดคอตัวเองอีก ก็เสียใจมากที่ลูกชายดื่มเหล้าเมาแล้วก่อเหตุแบบนี้ทั้งด่าทั้งขู่ฆ่า ขณะที่นายอ้วน ลูกทรพีที่ก่อเหตุ ก็ได้ถูกเจ้าหน้าที่ตำรวจ สภ.เฉลิมพระเกียรติ ควบคุมตัวไปสงบสติอารมณ์ที่โรงพัก ซึ่งก็ยังอยู่ในอาการมึนเมาพูดไม่ค่อยรู้เรื่อง เมื่อผู้สื่อข่าวถามว่าทำไมถึงเผาบ้านนายอ้วน ก็ตอบด้วยเสียงแผ่วเบาเหมือนกับไม่ค่อยมีแรงว่า ตนเองตกงานจึงดื่มเหล้า แล้วก็ติดพันอยากจะดื่มอีก แต่ไม่มีเงินจึงไปขอเงินแม่เพื่อจะเอาไปซื้อเหล้ามาดื่มต่อ แต่แม่ไม่ให้ จึงโมโหจุดไฟเผาที่นอนและเสื้อผ้าตัวเอง เมื่อถามว่าอยากจะขอโทษแม่มั๊ยนายอ้วน ก็บอกว่าอยากขอโทษ และจะปรับปรุงตัวให้ดีขึ้น อย่างไรก็ตาม เบื้องต้นพนักงานสอบสวนได้แจ้งข้อหาเมาประพฤตตนวุ่นวาน ส่วนคดีวางเพลิงหรือทำลายทรัพย์สิน ก็ต้องขึ้นอยู่กับจะมีคนมาแจ้งความร้องทุกข์หรือไม่ - 003,https://www.naewna.com/local/613399,2021_11_03
'บิ๊กตู่'กลับมาแล้ว! ประกาศจุดยืนทันควันไม่แก้ไขมาตรา 112,'บิ๊กตู่'ยืนยันไม่แก้ม.112 ลั่นจบไปแล้วตั้งแต่วาระ 1 ขออย่าขยายความ เมื่อเวลา 17.20 น. วันที่ 3 พ.ย. ที่ท่าอากาศยานทหาร 2 กองบิน 6 (บน.6) ดอนเมือง กทม. พล.อ.ประยุทธ์ จันทร์โอชา นายกรัฐมนตรีและรมว.กลาโหม พร้อมคณะเดินทางกลับถึงประเทศไทย หลังเสร็จสิ้นภารกิจเข้าร่วมประชุมระดับผู้นำในการประชุมรัฐภาคีกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ (UNFCCC: COP) สมัยที่ 26 ที่สหราชอาณาจักร โดยเลื่อนเดินทางถึงเร็วขึ้นจากเวลา 18.40 น. โดยมีคณะแพทย์พยาบาลจากโรงพยาบาลราชวิถี มาทำการตรวจหาเชื้อโควิด-19 ทั้งแบบเร่งด่วน Antigen Test Kit (ATK) พล.อ.ประยุทธ์ กล่าวถึงกรณีที่ฝ่ายค้านผลักดันการแก้ มาตรา112 ว่า ยืนยันไม่มีการให้เสนอแก้ไขมาตรา112 ในฐานะที่ตนเป็นนายกฯ รัฐบาล และการพิจารณาเรื่องนี้ในการแก้รัฐธรรมนูญ เพราะจบไปแล้วในวาระที่ 1 จึงขออย่าขยายความเป็นเรื่องฝ่ายไหนว่ากันไป ขณะเดียวกันถือว่าเป็นเรื่องสำคัญเรื่องความมั่นคงของประเทศ จึงขออย่าทำลายสิ่งที่คนไทยทั้งประเทศเคารพนับถือ ซึ่งบางคนอาจไม่เข้าใจ แต่หวังว่าวันข้างหน้าจะเข้าใจมากขึ้นและเรียนรู้มากขึ้น ซึ่งทุกประเทศมีประวัติศาสตร์และวัฒนธรรม ไม่มีใครคิดจะลบล้างสิ่งดีๆที่สืบทอดกันมา แล้วทำสิ่งใหม่ที่ไม่มีกฎกติกา -001,https://www.naewna.com/politic/613370,2021_11_03
ป่วนสภาล่ม! งามไส้เปิดประชุมนัดแรกขาด 10 เสียง ฝ่ายค้านได้ทีตะเพิดรบ.,ปิดประชุมหนีสภาล่ม! รองปธ.สภาฯ เตือนส.ส.แล้วให้อยู่ในห้องตลอด ฝ่ายค้าน ได้ทีซัดไร้รับผิดชอบ ตะเพิดพ้นรบ. ชี้ เป็นหน้าที่ ต้องรักษาองค์ประชุม 3 พ.ย.2564 ที่รัฐสภา ผู้สื่อข่าวรายงานว่า ในการประชุมสภาผู้แทนราษฎรนัดแรก ได้มีการพิจารณาและผ่านร่างพระราชบัญญัติลิขสิทธิ์ (ฉบับที่ ..) พ.ศ. .... และร่างพระราชบัญญัติวิชาชีพการสัตวบาล พ.ศ. ... ทั้งนี้ในการลงมติของร่างพระราชบัญญัติวิชาชีพการสัตวบาลแต่ละมาตรานั้น นายศุภชัย โพธิ์สุ รองประธานสภาฯคนที่ 2 ได้แจ้งเตือนสมาชิกตลอดเวลาว่าพยายามให้สมาชิกอยู่ในห้องประชุม ไม่ให้ออกจากห้องประชุมไปไหนไกล เพราะจะมีการโหวตลงมติเป็นระยะๆ จนกระทั่งผ่านร่างพ.ร.บ.ดังกล่าวไปได้ จากนั้นเข้าสู่การพิจารณาร่างพระราชบัญญัติคุ้มครองพยานในคดีอาญา (ฉบับที่ ..) พ.ศ. .... ซึ่งพิจารณาไปประมาณ 1 ชั่วโมงเศษ จนกระทั่งพิจารณา ในมาตรา 6 ซึ่งแก้ไขจากร่างเดิม จึงต้องขอมติจากที่ประชุมว่าจะให้แก้ไขหรือให้คงร่างเดิม โดยนายสุชาติ ตันเจริญ รองประธานสภาฯคนที่ 1 ซึ่งทำหน้าที่ประธานการประชุม ได้กดออดเรียกสมาชิกเพื่อเข้ามาแสดงตนก่อนลงมติ แต่ได้พยายามกดออดเรียกอยู่หลายครั้ง นานเกือบ 5 นาที ที่สุดนายสุชาติ กล่าวว่า ทางประธานกรรมาธิการฯและสมาชิก เอาไว้ประชุมกันคราวต่อไป และได้สั่งปิดการประชุม เวลา 17.20 น. เวลา 17.30 น. คณะกรรมการประสานงานพรรคร่วมฝ่ายค้าน(วิปฝ่ายค้าน) นำโดยนายสมคิด เชื้อคง ส.ส.อุบลราชธานี พรรคเพื่อไทย ในฐานะรองประธานวิปฝ่ายค้าน นายสุรเชษฐ์ ประวีณวงศ์วุฒิ ส.ส.บัญชีรายชื่อ พรรคก้าวไกล นางมนพร เจริญศรี ส.ส.นครพนม พรรคเพื่อไทย ในฐานะเลขานุการวิปฝ่ายค้าน และนายจุลพันธ์ อมรวิวัฒน์ ส.ส.เชียงใหม่ ร่วมกันแถลงถึงกรณีสภาล่มตั้งแต่มีการประชุมสภาฯนัดแรก โดยนายสมคิด กล่าวว่า วันแรกของการทำงานสภาก็ล่มแล้วทั้งที่เป็นหน้าที่ของรัฐบาลในการรักษาองค์ประชุม ที่ผ่านมาฝ่ายค้านได้พยายามช่วยให้ดำเนินการประชุมได้ตลอด วันนี้กฎหมายสำคัญหลายฉบับของรัฐบาลเข้าสู่การพิจารณาของสภาฯ แต่รัฐบาลกลับไม่ใส่ใจ ดังนั้น เมื่อเป็นรัฐบาลแต่ดูแลเรื่ององค์ประชุมไม่ได้ ก็ไม่สมควรอยู่เป็นรัฐบาลต่อไป ขอเรียกร้องไปยังพล.อ.ประยุทธ์ จันทร์โอชา นายกรัฐมนตรี และหัวหน้าพรรคร่วมรัฐบาลทั้งหมดให้ดูแลเรื่องนี้ ไม่มีใครช่วยพวกท่านได้นอกจากท่านช่วยกันเอง ขณะที่ นายสุรเชษฐ์ กล่าวว่า ทราบมาวันนี้ประธานวิปรัฐบาลไม่อยู่ในสภา สภาพของรัฐบาลขณะนี้กำลังสั่นคลอน งานสภาไม่ใส่ใจ รัฐบาลอยู่ไปวันๆ จึงอยากให้ประชาชนได้เห็นสภาพที่เป็นอยู่ในขณะนี้ เมื่อถามว่าพรรคเพื่อไทยและพรรคก้าวไกลไม่ได้กดแสดงตนเป็นองค์ประชุมใช่หรือไม่ นายสมคิด กล่าวว่า ถึงกดก็ไม่เพียงพอ เพราะฝ่ายรัฐบาลขาดจำนวนมาก นายจุลพันธ์ กล่าวเสริมว่า ในระบอบประชาธิปไตยเสียงของรัฐบาลเกินกึ่งหนึ่ง ดังนั้น ธรรมเนียมปฏิบัติเป็นหน้าที่ของรัฐบาลที่จะต้องรักษาองค์ประชุม แต่น่าเสียดายว่าความขัดแย้งภายในของรัฐบาลไม่สามารถเกิดประสิทธิภาพขึ้นได้ และเชื่อว่าจะเกิดเหตุการณ์สภาล่มอีกหลายครั้ง และพวกตนก็ต้องมาแถลงข่าวแบบนี้อีกหลายครั้งเช่นกัน ขณะที่นายอรรถกร ศิริลัทธยากร ส.ส.บัญชีรายชื่อ พรรคพลังประชารัฐ ในฐานะวิปรัฐบาล เปิดเผยภายหลังปิดการประชุมว่า องค์ประชุมขาดไป 10 เสียง เนื่องจากพรรคก้าวไกลและพรรคเพื่อไทย ไม่แสดงตนเป็นองค์ประชุม โดยไม่ทราบเหตุผล ทำให้การพิจารณาร่างพระราชบัญญัติคุ้มครองพยานฯเลื่อนไปเป็นสัปดาห์หน้า ผู้สื่อข่าวรายงานว่า จำนวนสมาชิกที่สามารถปฏิบัติหน้าที่ได้ มีจำนวน 476 คน ซึ่งองค์ประชุมต้องเกินกึ่งหนึ่ง คือ 238 คน -001,https://www.naewna.com/politic/613386,2021_11_03
'สุวพันธุ์'ปลุกคนไทยฉุกคิด มองให้ทะลุคนที่อยู่เบื้องหลังแก้ม.112 ต้องการอะไรแน่?,สุวพันธุ์ ตันยุวรรธนะประธานกมธ.พิทักษ์และเทิดทูนสถาบัน ลั่นไม่แก้ม. 112 ชี้ตัวบุคคลไม่เคารพกม.ท้าทายดึงดันทำผิดซ้ำซาก จี้ถามคนอยู่เบื้องหลังหวังอะไร 3 พ.ย.2564 นายสุวพันธุ์ ตันยุวรรธนะ ประธานคณะกรรมาธิการวิสามัญการพิทักษ์และเทิดทูนสถาบันพระมหากษัตริย์ วุฒิสภา ให้สัมภาษณ์กรณีการเครือข่ายของคณะบุคคลกลุ่มหนึ่งเคลื่อนไหวให้ยกเลิกประมวลกฎหมายอาญามาตรา 112 ว่า กรรมาธิการวิสามัญได้ติดตามศึกษาและเสนอแนะหน่วยงานของรัฐในเรื่องนี้มาอย่างต่อเนื่องเพราะเห็นแนวโน้มทิศทางมาโดยตลอด ดังนั้นคณะกรรมาธิการวิสามัญไม่เห็นด้วยอย่างยิ่งในเรื่องดังกล่าว เพราะเหตุการณ์ที่เกิดขึ้นในปัจจุบันไม่ได้มีเหตุมาจากตัวบทกฎหมาย แต่มีเหตุจากการกระทำของบุคคลที่มิได้เคารพกฎหมาย ใช้สิทธิสิทธิเสรีภาพในทางที่ละเมิดอย่างรุนแรงต่อสิทธิขององค์พระมหากษัตริย์และพระบรมวงศ์ที่ทรงได้รับการคุ้มครองโดยรัฐธรรมนูญ สร้างความเกลียดชังและความแตกแยกในสังคม คิดว่าประชาชนส่วนใหญ่ได้มองเห็นถึงพฤติกรรมการแสดงออกทั้งโดยการกระทำและการพูดจาด้วยความอดทนมาโดยตลอด เกือบทุกกรณีศาลท่านได้ให้โอกาสเจ้าตัวแก้ไข ให้ประกันตัว แต่ยังท้าทายดึงดันทำผิดแล้วทำผิดอีก จนศาลมิอาจให้การประกันตัวบางคนได้ตามคำขอ นายสุวพันธุ์ กล่าวว่า เหตุการณ์ที่กระทบต่อสถาบันพระมหากษัตริย์ที่ผ่านมาเป็นปี บางกรณีเป็นคดีความ ถ้าติดตามข่าวเรื่องนี้ต่อเนื่อง จะเห็นข้อเท็จจริงว่า การอำนวยความยุติธรรมในทุกขั้นตอนได้ถูกดำเนินมาอย่างให้ความเป็นธรรมเต็มที่ เปิดโอกาสให้มีการต่อสู้คดี มีการไต่สวน รับฟังข้อกล่าวหาและข้อโต้แย้งรอบด้าน โดยมิได้ละเลยหลักการเคารพในสิทธิเสรีภาพทางการเมืองและสิทธิพลเมือง หลายคนได้รับการประกันตัวและไม่ถูกถอนประกัน เพราะไม่ได้ไปกระทำความผิดซ้ำ แต่หลายคนถูกถอนประกันเพราะได้ประกันแล้วก็ยังทำความผิดซ้ำแล้วซ้ำอีก ข้ออ้างเรื่องเสรีภาพการแสดงออกก็สามารถกระทำได้บนฐานของความรู้และความเข้าใจในตัวบทกฎหมายมิใช่ตามความรู้สึกนึกคิดที่คิดเอาเอง และด้วยวิธีที่ผู้เจริญหรือผู้มีอารยะปฏิบัติกัน ถ้าคนไทยอ่านข้อเขียน การอภิปรายปราศรัยของคนบางคนอย่างละเอียดจะฉุกคิดได้หรือไม่ว่า คณะผู้ดำเนินการและคนที่อยู่เบื้องหลังต้องการอะไร ต้องการแค่ยกเลิกกฎหมายหรือต้องการมากกว่านั้น อยากให้คนไทยมองไปข้างหน้า มองให้ทะลุว่าคณะบุคคลกลุ่มนี้ต้องการอะไร หวังได้ในสิ่งที่ต้องการในระยะสั้นหรือระยะยาว แนวรบอยู่เฉพาะบนถนนหรือเลยเข้าไปในสภา บนถนนพวกเขาได้อะไร ในสภาจะได้อะไร ในโลกออนไลน์ได้อะไร มีใครที่สนับสนุนช่วยเหลือ ต้องการให้การยกเลิกกฎหมายสำเร็จในปัจจุบันนี้หรือแค่ได้อภิปรายบนท้องถนนหรือในสภาก็พอใจในเวลานี้แล้ว ปรากฏการณ์นี้ไม่ได้เกิดเฉพาะแค่ปีนี้หรือปีหน้า คนกลุ่มนี้อาจกำลังมองไปถึง 3 ปีหรือ 5 ปีข้างหน้า เราคงต้องชั่งน้ำหนัก คิดให้ละเอียดถี่ถ้วน และเลือกทำในสิ่งที่เป็นประโยชน์ต่อบ้านเมืองหรือจะเลือกทำในสิ่งที่เป็นประโยชน์ทางการเมืองนายสุวพันธุ์ กล่าว นายสุวพันธุ์ กล่าวด้วยว่า คณะกรรมาธิการวิสามัญมีการประชุมปรึกษาหารือเป็นประจำ สัปดาห์นี้จะมีการประชุมเพื่อประเมินสิ่งที่กำลังเกิดขึ้นเป็นการเฉพาะและจะพิจารณาดำเนินการไปตามหน้าที่และอำนาจที่กฎหมายบัญญัติไว้ อาจไม่ได้ให้สัมภาษณ์ ไม่ได้เล่าการทำงานให้สังคมได้รับรู้เป็นประจำ แต่คณะกรรมาธิการได้ใช้วิธีการทำงานที่เชื่อว่าจะทำให้เกิดผลสัมฤทธิ์ในการพิทักษ์ ปกป้อง และเทิดทูนสถาบันพระมหากษัตริย์ให้อยู่คู่กับประเทศไทยและคนไทยตลอดไป -001,https://www.naewna.com/politic/613425,2021_11_03
