title,summary,link,published
เปิดเหตุผล! ทำไมศูนย์คัดกรอง End-to-End ต้องเป็นที่ EnTer,"เปิดเหตุผล! ทำไมศูนย์คัดกรอง End-to-End ต้องเป็นที่ EnTer นับตั้งแต่ช่วงต้นเดือนสิงหาคม 2564 เป็นต้นมา โครงการ หน่วยคัดกรองและโรงพยาบาลสนามครบวงจร (End-to-End) เป็นความร่วมมือของ กลุ่ม ปตท. กับพันธมิตรหลากหลายองค์กร ประกอบด้วย กระทรวงสาธารณสุข สถาบันป้องกันควบคุมโรคเขตเมือง (สปคม.) สำนักงานหลักประกันสุขภาพแห่งชาติ (สปสช.) มูลนิธิโรงพยาบาลในเครือบางปะกอกฯ และโรงพยาบาลปิยะเวท ซึ่งได้ร่วมสนับสนุนภารกิจรับมือสถานการณ์โรคระบาดโควิด-19 มาอย่างต่อเนื่อง ในพื้นที่กรุงเทพมหานคร (กทม.) ซึ่งพบผู้ติดเชื้อมากที่สุดในประเทศไทย โครงการดังกล่าวนั้นแบ่งออกเป็น 4 จุดคือ จุดที่ 1 หน่วยคัดกรอง เปิดให้ลงทะเบียนผ่านแอปพลิเคชัน QueQ นัดหมายวันเข้ามารับการตรวจด้วยวิธี Antigen Test Kit (ATK) หากพบผลเป็นบวกหรือติดเชื้อ จะตรวจซ้ำด้วยวิธี RT-PCR พร้อมกับเอกซเรย์ปอดเพื่อประเมินอาการของโรค ก่อนเข้าสู่กระบวนการรักษาในจุดที่ 2-4 ซึ่งเป็นโรงพยาบาลหรือโรงพยาบาลสนาม ตามระดับความรุนแรงของอาการป่วย (เขียว-เหลือง-แดง) รวมทั้งอาจเลือกรักษาตัวที่บ้านหรือที่ชุมชน (Home Isolation หรือ Community Isolation) หากผู้ป่วยมีความพร้อม โดยโครงการฯ จะจัดยาและอุปกรณ์ที่จำเป็นให้ สำหรับหน่วยคัดกรอง หรือจุดที่ 1 นั้น ตั้งอยู่ที่ อาคาร EnCo Terminal หรือ EnTer ของบริษัท เอนเนอร์ยี่ คอมเพล็กซ์ จำกัด ซึ่งเป็นบริษัทในกลุ่ม ปตท. ดูแลบริหารจัดการอสังหาริมทรัพย์ ที่ศูนย์เอนเนอร์ยี่คอมเพล็กซ์ หรือ EnCo กรุงเทพฯ สถาบันนวัตกรรม ปตท. อ.วังน้อย จ.พระนครศรีอยุธยา และภายในพื้นที่วังจันทร์วัลเลย์ อ.วังจันทร์ จ.ระยอง เป็นต้น ส่วนอาคาร EnCo Terminal ซึ่งเดิมเป็นศูนย์ฝึกอบรมลูกเรือการบินไทย ใกล้กับท่าอากาศยานดอนเมือง นั้นเกิดขึ้นจากการที่ EnCo เป็นที่ตั้งของหน่วยงานต่างๆ ที่มีภารกิจและดำเนินธุรกิจเกี่ยวกับพลังงานของประเทศ อาทิ กระทรวงพลังงาน บริษัท ปตท.สำรวจและผลิตปิโตรเลียม จำกัด (มหาชน) บริษัท ไทยออยล์ จำกัด (มหาชน) ตลอดจนบริษัทในกลุ่ม ปตท. เป็นต้น เมื่อกิจการของกลุ่ม ปตท. เพิ่มขึ้นอย่างต่อเนื่อง ก็ต้องการพื้นที่สำนักงานเพื่อรองรับการขยายตัวเพิ่มมากขึ้นด้วยเช่นกัน ประกอบกับที่ตั้งของศูนย์ฝึกอบรมลูกเรือการบินไทยถือว่าเป็นทำเลที่ดีมาก สามารถเดินทางมาได้ทั้งรถยนต์ อีกทั้งยังใกล้สถานีรถไฟ รถไฟฟ้า และสนามบิน ชื่อ EnCo Terminal หรือ EnTer จึงเกิดขึ้นจากจุดนี้ และเมื่อกลุ่ม ปตท. ได้ริเริ่มโครงการหน่วยคัดกรองและโรงพยาบาลสนามครบวงจร (End-to-End) ด้วยหลักคิด ตรวจเร็ว-แยกเร็ว-รักษาเร็ว เพื่อลดความเสี่ยงที่ผู้ป่วยจะมีอาการทรุดหนักถึงขั้นเสียชีวิต อาคาร EnTer จึงถูกเลือกให้เป็นศูนย์คัดกรองหาผู้ติดเชื้อโควิด-19 ซึ่งการปรับปรุงอาคารนั้นต้องทำกันอย่างเร่งด่วน เพราะได้รับการถ่ายโอนอาคารในวันที่ 5 สิงหาคม 2564 แต่จะต้องเริ่มให้บริการได้ตั้งแต่วันที่ 9 สิงหาคม 2564 และตั้งแต่เปิดให้บริการมาจนถึงตอนนี้ มีผู้เข้าใช้บริการไปแล้วกว่า 30,000 คน (ข้อมูล ณ วันที่ 27 กันยายน 2564) ผลจากการดำเนินการต้องบอกว่า ได้รับเสียงตอบรับที่ดีมาก ประชาชนที่มาใช้บริการกล่าวชื่นชม โดยเฉพาะเรื่องการจัดยาและอุปกรณ์ที่จำเป็นให้ทันทีหากมีผลตรวจ ATK เป็นบวก อีกทั้งการเดินทางมารับบริการก็ค่อนข้างสะดวก หาที่จอดรถง่าย ซึ่งก่อนหน้าที่จะจัดตั้งหน่วยคัดกรองนั้น EnCo ยังได้ร่วมสนับสนุนกลุ่ม ปตท. ในการช่วยเหลือสังคมไทยฝ่าวิกฤตโควิด-19 ทั้งการบริจาคอาหาร มอบกล่องกำลังใจ สนับสนุนกลุ่มแพทย์จิตอาสา และสนับสนุนผู้ป่วยมาโดยตลอด ส่วนอนาคตของอาคาร EnTer เมื่อสถานการณ์โควิด-19 คลี่คลายลง ก็จะมีการปรับปรุงให้เป็นอาคารทันสมัยทั้งภายในและภายนอก เพื่อรองรับสำนักงานของบริษัทผู้เช่าต่างๆ และบริษัทภายในกลุ่ม ปตท. รวมถึงจะพัฒนาให้มีศูนย์การแพทย์ที่ทันสมัย และห้างสรรพสินค้าขนาดเล็ก หรือ ซุปเปอร์มาเก็ต เพื่อพัฒนาที่ดินและสร้างความเจริญให้กับบริเวณนี้ต่อไป กลุ่ม ปตท. มุ่งมั่นที่จะมีส่วนร่วมในการช่วยลดอัตราการเสียชีวิตและหยุดยั้งการระบาด นำพาสังคมไทยผ่านพ้นวิกฤตโควิด-19 ด้วยเชื่อว่าเพราะเรามีลมหายใจเดียวกัน",https://www.naewna.com/business/607449,08_10_2021
