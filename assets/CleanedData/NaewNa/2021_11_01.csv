title,summary,link,published
'ป้าใจเด็ด'! ลืมตายโดดเกาะ จยย.คนร้ายหลอกเอาแบงค์ปลอมขอแลกเงิน,"ป้าวัย62แม่ค้าขายกล้วยทอด-ไข่เต่า ชาว อ.นางรอง จ.บุรีรัมย์ใจเด็ดกระโดดเกาะท้าย จยย.คนร้าย หลอกเอาแบงค์20ปลอมแต่อ้างเป็นแบงค์พันมาขอแลกเงินแล้วขับหนี จนตัวป้าครูดกับพื้นถนนบาดเจ็บ เผยขายได้วันละไม่กี่บาทยังกล้ามาหลอกซ้ำเติมตร.เร่งแกะรอยวงจรปิดล่าตัวคาดเป็นคนในพื้นที่ 1พ.ย.64 เจ้าหน้าที่ตำรวจชุดสืบสวนสอบสวน สภ.นางรอง จ.บุรีรัมย์ ได้ลงพื้นที่ตรวจสอบร้านขายกล้วยทอด – ไข่เต่าบริเวณริมถนนหน้าวัดโพธิ์คงคา ต.บ้านสิงห์ อ.นางรอง หลังได้รับแจ้งจากนางไข่ สิงห์เล็ก อายุ62ปี แม่ค้าขายกล้วยทอด – ไข่เต่าว่า เมื่อเวลาประมาณ14.30น.วานนี้ (31ต.ค.)ได้มีคนร้ายเป็นชายสวมผ้าปิดคลุมใบหน้า รูปร่างผอมสูง อายุประมาณ25–30ปี ขับรถจักรยานยนต์สีแดง จำยี่ห้อและหมายเลขทะเบียนไม่ได้ ทำทีมาขอแลกเงินแบงค์ย่อย1,000บาทแต่พอป้าเจ้าของร้านยื่นธนบัตรฉบับละ 500บาท1ใบ และ100บาท อีก5ใบรวมเป็น1,000บาทไปให้ชายคนดังกล่าวก็เอาแบงค์ปลอมฉบับละ20บาท1ใบ ยัดใส่ในมือป้าแล้วพยายามขับรถจักรยานยนต์หลบหนีป้าเจ้าของร้านเห็นว่าเป็นแบงค์ปลอมจึงก็ตะโกนให้คนช่วย และพยายามวิ่งตามไปเกาะท้ายรถจักรยานยนต์ของคนร้าย หวังจะให้หยุดรถแต่คนร้ายกลับไม่ยอมหยุดยังขับต่อไปจนตัวป้าครูดกับพื้นถนนบาดเจ็บมีรอยถลอกปอกเปิกทั้งตัว ป้าไข่ยังบอกอีกว่าที่ป้าวิ่งไล่ตามกระโดดเกาะท้ายรถจักรยานยนต์ของคนร้าย เพราะจะให้คนร้ายหยุดรถเพื่อจะได้เอาเงินคืนเพราะวันหนึ่งก็ขายได้กำไรไม่กี่บาทแต่กลับมาก่อเหตุซ้ำเติมกันแบบนี้ หากคนร้ายสำนึกได้ก็อยากให้เอาเงินมาคืนแม้เงินจะไม่มาก แต่สำหรับตนกว่าจะหามาได้ยากลำบาก หากเอามาคืนก็จะไม่เอาเรื่องแต่หากไม่เอามาคืนตนก็ขอให้คนร้ายได้รับกรรมกับสิ่งที่ทำให้คนอื่นเดือดร้อนหลังจากนี้ก็จะไม่เชื่อใจใครง่ายๆ อีก ขณะที่เจ้าหน้าที่ตำรวจก็ได้แกะรอยจากกล้องวงจรปิดเบื้องต้นพบภาพชายต้องสงสัยซึ่งมีรูปพรรณตรงกับที่ผู้เสียหายให้ข้อมูลขับรถไปทาง อ.ชำนิซึ่งก็จะได้เร่งติดตามตัวมาดำเนินคดี -001",https://www.naewna.com/local/612948,2021_11_01
'คำชะโนด'เปิดปั๊บรับโชค คอหวยเฮลั่นเลขธูปเสี่ยงทาย'ตรงเป๊ะ'รวยถ้วนหน้า,คำชะโนดเปิดทรัพย์รับโชค คอหวยเฮลั่นและไม่ผิดหวัง คำชะโนดเปิดวันแรกคอหวยรับโชครวยกันถ้วนหน้าจากเลขธูปเสี่ยงทายพิธีบวงสรวงขอขมาปู่ศรีสุทโธก่อนเปิดวังนาคินทร์คำชะโนด ตรงเป๊ะ!!!! วันนี้ (1พ.ย.64)ผู้สื่อข่าวรายงานว่า ภายหลังผลสลากกินแบ่งรัฐบาลงวดประจำวันที่1พ.ย.64รางวัลที่1ได้แก่หมายเลข045037เลขท้าย2ตัว95ผลปรากฏว่า คอหวยลูกศิษย์ปู่ศรีสุทโธพากันรวยกันถ้วนหน้า หลังจากพากันเสี่ยงดวงจากธูปเสี่ยงทายในพิธีบวงสรวงและขอขมาปู่ศรีสุทโธและย่าประทุมมา หลังจากคำชะโนดปิดมานานกว่า6เดือน โดยได้ทำพิธีเมื่อวานนี้ (31ต.ค.64)มีนายวรุตม์ วิศิษฏ์ศิลป์ นายอำเภอบ้านดุงพร้อมด้วยคณะกรรมการคำชะโนดร่วมพิธีกันอย่างพร้อมเพรียง โดยธูปเสี่ยงทายที่จุดประกอบพิธีบวงสรวงพ่อปู่ศรีสุทโธและแม่ย่าประทุมมา โผล่เห็นตัวเลขชัดเจนคือ9 5 1คอหวยก็ไม่พลาดพากันไปเสี่ยงโชคงวดวันที่1พ.ย.64ปรากฎว่าพากันถูกหวยรวยกันถ้วนหน้าโดยต่างพากันเชื่อว่าปู่ศรีสุทโธให้โชค ทำพิธีบวงสรวงก่อนเปิดคำชะโนดวันแรกก็รับโชคกันไปเลย -001,https://www.naewna.com/likesara/612947,2021_11_01
หนุ่มฆ่าเมียพยาบาล ประกันตัวสู้คดี เครียดจัด รมควันฆ่าตัวตายคาห้องนอน,หนุ่มฆ่าเมียพยาบาลตาย ประกันตัวสู้คดี เครียดจัดตัดสินใจรมควันฆ่าตัวตายคาห้องนอน เมื่อเวลา 20.30 น.วันที่ 1 พ.ย.64พ.ต.ท.ศิวกร ฉิมพาลี สว.(สอบสวน) สภ.ทุ่งสง จ.นครศรีธรรมราช ได้รับแจ้งพบศพผู้เสียชีวิต ที่บ้านเลขที่ 421/79 หมู่บ้านเหมือนฝัน ถนนทุ่งสง – นคร ต.ปากแพรก ต.ปากแพรก อ.ทุ่งสง จึงพร้อมด้วยตำรวจชุดสืบสวน แพทย์เวรโรงพยาบาลทุ่งสง และเจ้าหน้าที่อาสาสมัครมูลนิธิประชาร่วมใจ เดินทางไปตรวจสอบ เมื่อถึงที่เกิดเหตุเป็นบ้านเดี่ยวชั้นเดียว พบรถยนต์จอดอยู่ในโรงรถ 1 คัน ส่วนภายในห้องนอนพบศพผู้เสียชีวิตชื่อนายสุรศักดิ์ รักหอม อายุ 39 ปี เจ้าของบ้าน สภาพนอนเสียชีวิตอยู่บนพื้นห้องนอน ส่วนมุมห้องนอนพบเตาอั้งโล่จำนวน 1 เตา ถูกจุดไฟด้วยถ่าน ส่วนบนโต๊ะเครื่องแป้งพบเทปกวา 2 ม้วนและมีดคัตเตอร์ 1 เล่ม จึงชันสูตรพลิกศพเบื้องต้นไม่พบบาดแผลถูกทำร้ายร่างกาย ส่วนภายในห้องไม่พบร่องรอยการต่อสู้ ศพคาดเสียชีวิตมาแล้วไม่เกิน 1 วัน สอบสวนญาติ เล่าว่า เมื่อวันที่ 22 มี.ค.64 นายสุรศักดิ์ ผู้ตาย เคยก่อเหตุใช้อาวุธมีดทำร้ายนางถนอมศรี รักหอม อายุ 41 ปี ภรรยา ซึ่งเป็นพยาบาลวิชาชีพ ได้รับบาดเจ็บสาหัส และเสียชีวิตที่โรงพยาบาลทุ่งสง ก่อนจะถูกเจ้าหน้าที่ตำรวจจับกุม ขณะขี่รถจักรยานยนต์พร้อมพกอาวุธปืน เพื่อฆ่าตัวตายที่งานศพของภรรยา ใน อ.ทุ่งใหญ่ จากนั้นผู้ตาย ถูกดำเนินคดี และถูกขังในเรือนจำ จนกระทั้งยื่นขอประกันตัวมาสู้คดี เมื่อไม่นานมานี้ จากนั้นผู้ตาย กลายเป็นคนเงียบ ไม่สุงสิงกับใคร อาศัยที่บ้านเกิดเหตุเพียงคนเดียว ก่อนเกิดเหตุเวลา 17.00 น.ญาติพยายามโทรศัพท์ หาผู้ตาย หลายครั้ง แต่ผู้ตายไม่รับสาย จึงเอะใจว่าจะเกิดเหตุร้าย จึงเดินทางมาที่บ้านเกิดเหตุ ก่อนใช้กุญแจเปิดประตูแล้วพบว่าผู้ตาย จุดเตาอั้งโล่ แล้วใช้เทปกาวปิดช่องลมขอบประตู ขอบหน้าต่าง รมควันฆ่าตัวตายแล้ว เบื้องต้นคาดว่า หลังจากผู้ตายฆ่าภรรยา จึงเกิดความสำนึก เครียดจัดจนเป็นโรคซึมเศร้า แล้วก่อเหตุฆ่าตัวตายดังกล่าว -001,https://www.naewna.com/local/612946,2021_11_01
‘โควิดกรุงเทพฯ’ 50 เขตวันนี้ 10 อันดับสูงสุด ‘ราษฎร์บูรณะ’ยืนหนึ่ง-รอด1เขต,1พฤศจิกายน 2564 กรุงเทพมหานคร โดยสำนักงานประชาสัมพันธ์ รายงานจำนวนผู้ป่วยรายเขตที่มีที่อยู่ในพื้นที่กรุงเทพฯประจำวันที่ 1 พฤศจิกายน 2564 รวม 50 เขต มีผู้ติดเชื้อ 482 ราย อยู่ระหว่างติดตามที่อยู่ขณะป่วย 2 ราย สำหรับ 10 อันดับเขตที่มีผู้ติดเชื้อสูงสุด 1. ราษฎร์บูรณะ 30 ราย 2. บางกอกน้อย 26 ราย 3. หนองแขม 21 ราย 4. ทวีวัฒนา 20 ราย 5. บางพลัด 20 ราย 6. บางแค 19 ราย 7. บางซื่อ 19 ราย 8. คลองสามวา 18 ราย 9. สายไหม 18 ราย 10. ดุสิต 16 ราย ่ส่วนเขตที่ไม่พบผู้ติดเชื้อรายใหม่มี 1 เขตคือ สัมพันธวงศ์ 0 ราย,https://www.naewna.com/local/612942,2021_11_01
โลกจับตา! ไทยเปิดประเทศรับนักท่องเที่ยวอีกครั้ง หลังล็อกดาวน์หนีโควิดยาวร่วม 2 ปี,"วันที่ 1 พฤศจิกายน2564 สื่อต่างประเทศหลายสำนักให้ความสนใจไทยเปิดประเทศรับนักท่องเที่ยวต่างชาติอีกครั้งในรอบเกือบ 2 ปี อาทิ สำนักข่าวรอยเตอร์ เสนอข่าว Bangkok welcomes first tourists for quarantine-free holiday ระบุว่า ทางการไทยอนุญาตให้บุคคลที่ฉีดวัคซีนโควิด-19 แล้ว จากกว่า 60 ประเทศ เดินทางเข้าประเทศไทยโดยไม่ต้องกักตัว ซึ่งรวมถึง 2 ชาติใหญ่อย่างสหรัฐอเมริกาและจีน ตลอดจนอีกหลายประเทศในทวีปยุโรป เพื่อหวังฟื้นฟูเศรษฐกิจภาคการท่องเที่ยวที่ได้รับผลกระทบจากวิกฤติโรคระบาด ประเทศไทยซึ่งเป็นหนึ่งในดินแดนในภูมิภาคเอเชีย-แปซิฟิก ที่ได้รับความนิยมมากในหมู่นักท่องเที่ยว บังคับใช้มาตรการคัดกรองคนเดินทางเข้าประเทศที่เข้มงวด จนมีเสียงสะท้อนจากผู้ประกอบการภาคการท่องเที่ยวที่วิพากษ์วิจารณ์ว่าสร้างภาระอย่างมาก ก่อนที่โลกจะเผชิญสถานการณ์โรคระบาดโควิด-19 การท่องเที่ยวคิดเป็นร้อยละ 12 ของผลิตภัณฑ์มวลรวม (GDP) ของประเทศ ไทย โควิด-19 ทำให้สูญเสียงานด้านการท่องเที่ยวถึง 3 ล้านตำแหน่ง ซึ่งสร้างรายได้ถึง 5 หมื่นล้านเหรียญสหรัฐต่อปี แผนการเปิดประเทศของไทยนั้นย้อนไปในเดือน ก.ค. 2564 ใช้ จ.ภูเก็ต เกาะรีสอร์ทที่มีชื่อเสียง เป็นพื้นที่นำร่อง ให้นักท่องเที่ยวต่างชาติที่ฉีดวัคซีนครบแล้วตามจำนวนที่วัคซีนแต่ละชนิดกำหนด สามารถใช้ชีวิตบนเกาะได้เป็นเวลา 14 วันโดยไม่ต้องกักตัว ซึ่งสำหรับภูเก็ตแล้ว ร้อยละ 90 ของรายได้ในท้องถิ่นเชื่อมโยงกับการท่องเที่ยว อย่างไรก็ตาม โครงการทดลองดังกล่าวที่ถูกเรียกว่า ภูเก็ตแซนด์บ็อกซ์ ตลอดทั้งเดือน ก.ค. 2564 มีนักท่องเที่ยวเดินทางมาเพียงร้อยละ 1 เมื่อเทียบกับช่วงก่อนเกิดสถานการณ์โรคระบาด ส่วนแผนการระยะล่าสุดที่ดำเนินการในปัจจุบัน เมื่อนักท่องเที่ยวเดินทางเข้ามาในประเทศไทย คืนแรกจะต้องเข้าพักในโรงแรมที่กำหนดไว้ ซึ่งจะได้รับการตรวจคัดกรอง หากไม่ติดเชื้อโควิด-19 ในวันถัดไปก็จะได้รับอนุญาตให้เดินทางท่องเที่ยวได้อย่างอิสระ อย่างไรก็ตาม กระทรวงการคลังของไทย คาดการณ์ว่า จะมีนักท่องเที่ยวต่างชาติเพียง 180,000 คนในปี 2564 และ 7 ล้านคนในปี 2565 ซึ่งยังห่างจากปี 2562 อันเป็นปีสุดท้ายของโลกปกติก่อนเกิดวิกฤติโรคระบาด ในปีนั้นมีนักท่องเที่ยวต่างชาติเดินทางไปเยือนไทยถึง 40 ล้านคน สำนักข่าว BBC ของอังกฤษ เสนอข่าว Thailand reopens to vaccinated tourists from over 60 nations ระบุว่า ประเทศไทยอนุญาตให้บุคคลที่ฉีดวัคซีนโควิด-19 แล้ว จากกว่า 60 ประเทศ ที่ถูกจัดอยู่ในกลุ่ม ความเสี่ยงต่ำ เดินทางเข้าประเทศไทยโดยไม่ต้องกักตัว ในขณะที่อีกหลายพื้นที่ยังอยู่ภายใต้มาตรการจำกัดต่างๆ และมีประชากรเพียงร้อยละ 42 ที่ได้รับวัคซีนครบแล้วตามจำนวนที่วัคซีนแต่ละชนิดกำหนด แนวทางล่าสุดของทางการไทยดูจะได้รับเสียงสะท้อนเชิงบวกจากผู้เกี่ยวข้องกับการท่องเที่ยว เช่น Chaiyagorn Boonyapak ไกด์นำเที่ยว เปิดเผยว่า ตนไม่ได้ทำงานมาเกือบ 2 ปี ตอนนี้จะเหมือนกับเริ่มเห็นแสงสว่างที่ปลายอุโมงค์ อย่างไรก็ตาม ตนกับเพื่อนๆ ไกด์ด้วยกันยังไม่ได้รับการติดต่อจากบริษัททัวร์หรือนักท่องเที่ยว โดยคาดว่าน่าจะใช้เวลาประมาณ 1 เดือน บรรดาทัวร์ต่างๆ จึงจะกลับมาดำเนินการอีกครั้ง อนึ่ง แม้จะไม่มั่นใจว่ารัฐบาลจะสามารถทำให้การเปิดประเทศเป็นไปอย่างราบรื่นได้หรือไม่ แต่ตนก็หวังว่าจะทำได้ และตนก็ดีใจที่จะได้กลับมาทำงาน รัฐบาลไทยหวังว่าเศรษฐกิจภาคการท่องเที่ยวจะกลับสู่ภาวะปกติในปี 2566 ในขณะที่ผู้ประกอบการภาคการท่องเที่ยว กังวลปัจจัยจากประเทศจีนที่ยังคงมาตรการปิดประเทศต่อไปซึ่งนั่นหมายถึงการฉุดรั้งความพยายามฟื้นตัว เนื่องจากในปี 2562 อันเป็นปีสุดท้ายของโลกปกติก่อนเกิดวิกฤติโรคระบาด มีชาวจีนเดินทางไปท่องเที่ยวยังประเทศไทยถึง 12 ล้านคน คิดเป็นสัดส่วนมากที่สุดในหมู่นักท่องเที่ยวต่างชาติทั้งหมด Wiwan Siriwasaeree เจ้าของห้องพัก TALES ย่านถนนข้าวสาร พื้นที่ที่มีชื่อเสียงมากของกรุงเทพฯ ยอมรับว่ากังวลหากถนนข้าวสารไม่กลับไปเหมือนเดิมอย่างที่เคยเป็น เช่น การปล่อยให้นักท่องเที่ยวเข้าประเทศ หากยอดผู้ติดเชื้อโควิด-19 เพิ่มสูงขึ้นอีก จะต้องล็อกดาวน์กันอีกหรือไม่ เช่นเดียวกับ Peeti Kulsirorat เจ้าของร้านอาหารในพื้นที่เดียวกัน กล่าวเสริมว่า แล้วภาคการท่องเที่ยวก็จะตกเป็นจำเลยสังคมตามเคย ไม่ต่างจากการดื่มเครื่องดื่มแอลกอฮอล์ ซึ่งตนมองว่า ขัดจำกัดรวมถึงการไม่สามารถดื่มได้ในหลายพื้นที่ จะส่งผลกระทบเชิงลบต่อการใช้เวลาในช่วงหยุดพักผ่อน นักท่องเที่ยวจะมาเพื่ออะไร หากมาแล้วหลายสิ่งยังถุกห้ามและถูกปิด สุดท้ายก็จะต้องเบื่อหน่าย ด้าน Dit เจ้าของลานอาบแดดและบาร์น้ำผลไม้ใน จ.ภูเก็ต เล่าว่า ในปี 2562 เคยมีรายได้ 150 เหรียญสหรัฐต่อวัน แต่ในช่วงปิดประเทศและล็อกดาวน์ ต้องนำเงินเก็บออกมาใช้พร้อมๆ กับปลูกผักและหาปลาประทังชีพ ขณะที่ปัจจุบันร้านได้กลับมาเปิดอีกครั้ง และมีรายได้ 30 เหรียญสหรัฐต่อวัน แต่ก็ยังไม่หวังว่าเก้าอี้จะเต็มในเร็ววันนี้ เว็บไซต์ นสพ.Nikkei Asian Review ของญี่ปุ่น เสนอข่าว Thailand reopens borders for vaccinated tourists to boost economy กล่าวถึงบุคคลจาก 63 ประเทศที่ได้รับอนุญาตให้เดินทางเข้าประเทศไทยโดยไม่ต้องกักตัว โดยเที่ยวบินแรกของญี่ปุ่นนั้นคือสายการบิน ANA มีผู้โดยสาร 27 คน ลูกเรือ 11 คน ลงจอดที่สนามบินสุวรรณภูมิ จากนั้นเป็นเที่ยวบินจากการบินไทย เดินทางมาจากเมืองมิวนิก ประเทศเยอรมนี และกรุงโซล เกาหลีใต้ ซึ่ง บริษัท ท่าอากาศยานไทย จำกัด (มหาชน) คาดการณ์ว่า ในวันที่ 1 พ.ย. 2564 น่าจะมีนักท่องเที่ยวเข้าไทย 7,000 คน นักท่องเที่ยวหญิงรายหนึ่ง เดินทางจากกรุงเฮลซิงกิ เมืองหลวงของฟินแลนด์ มาถึงประเทศไทยในเช้าวันที่ 1 พ.ย. 2564 กล่าวว่า ตนดีใจมากที่สถานการณ์ดีขึ้นจนพอให้เพลิดเพลินกับการท่องเที่ยวได้โดยไม่ต้องกักตัว ขณะที่นักท่องเที่ยวชายวัย 63 ปี กล่าวว่า ด่านตรวจคนเข้าเมืองมีการจัดการค่อนข้างดี ตนตั้งใจจะไปเที่ยวหัวหิน ซึ่ง อ.หัวหิน จ.ประจวบคีรีขันธ์ เป็นอีกหนึ่งพื้นที่ชายหาดที่มีชื่อเสียงของไทย หากจากกรุงเทพฯ ไปทางตะวันตกเฉียงใต้ ประมาณ 150 กิโลเมตร และมีความสำคัญทางประวัติศาสตร์เพราะเคยเป็นสถานที่พักผ่อนของสมาชิกราชวงศ์ สื่อญี่ปุ่นนั้นมองว่าการเปิดประเทศของไทย สะท้อนการเดิมพันเพื่อฟื้นฟูการท่องเที่ยว เพราะธุรกิจท่องเที่ยวและอื่นๆ ที่เกี่ยวเนื่องกัน คิดเป็นร้อยละ 20 ของ GDP ทั้งประเทศ โดย 20 อันดับแรกของประเทศที่ทางการไทยอนุญาตให้บุคคลเดินทางเข้าประเทศได้โดยไม่ต้องกักตัว พบว่าส่วนใหญ่เป็นประเทศที่ทำรายได้จากการท่องเที่ยวให้กับประเทศไทยมากที่สุดในปี 2562 ยกเว้นประเทศรัสเซียที่ยังไม่ได้รับอนุญาต เนื่องจากสถานการณ์โควิด-19 ยังค่อนข้างรุนแรง เมื่อไร้นักท่องเที่ยวต่างชาติ ประเทศไทยที่มีขนาดเศรษฐกิจใหญ่เป็นอันดับ 2 ของภูมิภาคเอเชียตะวันออกเฉียงใต้ (อาเซียน) เศรษฐกิจก็หดตัวถึงร้อยละ 6.1 ในปี 2563 ขณะที่ในเดือน ก.ย. 2564 ธนาคารแห่งประเทศไทย (ธปท.) คาดว่าเศรษฐกิจไทยจะเติบโตเพียงร้อยละ 0.7 ในปี 2564 เนื่องจากคาดว่าจะมีนักท่องเที่ยวเข้ามา 2 แสนคนในปีนี้ ด้านการท่องเที่ยวแห่งประเทศไทย (ททท.) ตั้งเป้ารับนักท่องเที่ยว 3 แสนคน ในช่วงเดือน พ.ย.-ธ.ค. 2564 ถึงกระนั้น สำหรับผู้ที่ชอบบรรยากาศแสงสียามราตรี เวลานี้ประเทศไทยอาจจะยังไม่เหมาะ เนื่องจากสถานบันเทิงต่างๆ ยังถูกปิด และแม้รัฐบาลกลางจะอนุญาตให้ร้านอาหารทั่วไปใน 4 จังหวัด คือกรุงเทพฯ ภูเก็ต พังงาและกระบี่ สามารถดื่มเครื่องดื่มแอลกอฮอล์ในร้านได้ แต่สำหรับกรุงเทพฯ นั้น รัฐบาลท้องถิ่นกำหนดเวลาดื่มในร้านไว้เพียงไม่เกิน 21.00 น. อีกทั้งอนุญาตให้ดื่มได้เฉพาะในร้านที่ผ่านมาตรฐานอย่างเข้มงวด แผนการเปิดประเทศนั้นดูจะดำเนินไปอย่างเร่งรีบ เห็นได้จากรายชื่อ 46 ประเทศแรกที่ได้รับอนุญาตให้เดินทางเข้าไทยโดยไม่ต้องกักตัว ถูกเผยแพร่ในวันที่ 22 ต.ค. 2564 ด้าน หญิงชาวญี่ปุ่นวัย 33 ปีรายหนึ่งซึ่งทำงานอยู่ในประเทศไทยมา 3 ปี และเดินทางกลับญี่ปุ่นไปเมื่อเดือน ก.ย. 2564 เพื่อรับการฉีดวัคซีน เดิมนั้นเธอตั้งใจจะมากรุงเทพฯ ในวันที่ 1 พ.ย. 2564 แต่ท้ายที่สุดก็ขอเลื่อนไปวันเสาร์หน้า เพราะตอนแรกไม่มั่นใจว่าญี่ปุ่นขะอยู่ในรายชื่อประเทศที่ได้รับอนุญาตหรือไม่ รวมถึงกังวลว่าจะเตรียมเอกสารที่ต้องใช้ไม่ทัน เว็บไซต์ นสพ.The National สื่อท้องถิ่นกรุงอาบูดาบี สหรัฐอาหรับเอมิเรตส์ เผยแพร่บทความ Thailand travel guide: everything you need to know as the country reopens ระบุว่า ประเทศที่มีคนไปเยือนมากที่สุดในโลกกำลังจะเปิดรับนักท่องเที่ยวอีกครั้งในวันที่ 1พ.ย. 2564 เป็นต้นไป และสหรัฐอาหรับเอมิเรตส์ก็อยู่ในรายชื่อ 63 ประเทศที่ได้รับอนุญาต ทั้งนี้ ทางการไทยได้กำหนด 17 พื้นที่ไว้รองรับนักท่องเที่ยวต่างชาติ ซึ่งจะต้องใช้ชีวิตในพื้นที่ดังกล่าว 7 วัน ก่อนที่จะเดินทางไปต่อยังพื้นที่อื่นๆ ได้ โดยนักท่องเที่ยวต้องเตรียมตัวดังนี้ 1.ต้องมีเอกสารรับรองการฉีดวัคซีนครบตามที่จำนวนวัคซีนนั้นๆ กำหนด อย่างน้อย 14 วันก่อนวันออกเดินทาง ยกเว้นเด็กอายุต่ำกว่า 12 ปีที่เดินทางพร้อมกับผู้ปกครองที่ฉีดวัคซีนครบแล้วไม่ต้องแสดงเอกสารดังกล่าวของเด็ก 2.นักท่องเที่ยวจะได้รับการตรวจคัดกรองครั้งแรกเมื่อเดินทางถึงประเทศไทย จากนั้นต้องพักอาศัยในโรงแรมในพื้นที่นำร่อง 17 แห่งที่กำหนดเป็นเวลา 7 วัน หากวันที่ 8 ซึ่งจะมีการตรวจคัดกรองอีกครั้ง หากผลโควิด-19 เป็นลบหรือไม่ติดเชื้อ ก็จะเดินทางไปท่องเที่ยวในพื้นที่อื่นๆ ได้อย่างอิสระ 3.ผู้ที่ยังไม่ได้ฉีดวัคซีน หากเดินทางไปประเทศไทยจะถูกกักตัวในโรงแรมที่ทางการไทยกำหนดเป็นเวลา 10 วัน 4.วัคซีนโควิด-19 ที่ทางการไทยรับรอง ประกอบด้วย แอสตราเซเนกา (และวัคซีนชนิดเดียวกันแต่จำหน่ายในชื่อยี่ห้ออื่นๆ เช่น โควิชิลด์ ซึ่งเป็นวัคซีนแอสตราฯ ที่ผลิตและใช้ในอินเดีย) ไฟเซอร์ โมเดอร์นา จอห์นสันแอนด์จอห์นสัน ซิโนแวคและซิโนฟาร์ม 5.นักท่องเที่ยวต้องมีใบรับรองผลตรวจคัดกรองโควิด-19 เป็นลบ ด้วยวิธี RT-PCR ไม่เกิน 72 ชั่วโมง หรือ 3 วันก่อนออกจากประเทศต้นทาง 6.ต้องทำประกันชีวิตที่ครอบคลุมกรณีติดเชื้อโควิด-19 วงเงินประกันขั้นต่ำ 5 หมื่นเหรียญสหรัฐ นอกจากนี้ยังพบสำนักข่าว Vietnam Plus ของเวียดนาม สำนักข่าว Deutsche Welle ของเยอรมนี สำนักข่าว CNN สหรัฐอเมริกา เว็บไซต์ นสพ. The Guardian ของอังกฤษ เว็บไซต์ นสพ. Khaleej Times สื่อท้องถิ่นเมืองดูไบ สหรัฐอาหรับเอมิเรตส์ เป็นต้น ที่นำเสนอข่าวในประเด็นเดียวกัน ขอบคุณเรื่องจาก https://www.reuters.com/business/aerospace-defense/bangkok-welcomes-first-tourists-quarantine-free-holiday-2021-11-01/?rpc=401& https://www.bbc.com/news/business-59115395 https://asia.nikkei.com/Spotlight/Coronavirus/Thailand-reopens-borders-for-vaccinated-tourists-to-boost-economy https://www.thenationalnews.com/travel/covid-19-travel/2021/11/01/thailand-travel-guide-everything-you-need-to-know-as-the-country-reopens/",https://www.naewna.com/inter/612940,2021_11_01
'ฮุนเซน'ก้าวไปอีกขั้น! ชิงเปิดประเทศเต็มรูปแบบใช้ยุทธศาสตร์อยู่ร่วมกับโควิด,"กัมพูชาไปต่อไม่รอแล้ว! ฮุนเซนชิงประกาศเปิดประเทศเต็มรูปแบบทุกพื้นที่ ใช้ยุทธศาสตร์อยู่ร่วมกับโควิด-19 หลังอัตราการฉีดวัคซีนของประชาชนเกือบร้อยละ 86 1 พ.ย.64 สำนักข่าวต่างประเทศรายงานว่านายกรัฐมนตรีฮุน เซน ของกัมพูชา ประกาศเปิดประเทศอีกครั้งอย่างเต็มรูปแบบในทุกพื้นที่ควบคู่ไปกับการดำเนินยุทธศาสตร์ใช้ชีวิตร่วมกับเชื้อโควิดตั้งแต่วันนี้เป็นต้นไป นอกจากนี้ รัฐบาลกัมพูชายังมีวัคซีนป้องกันโรคโควิด 10 ล้านโดสสำหรับใช้เป็นวัคซีนเข็มกระตุ้นภูมิคุ้มกันและกำลังสั่งซื้อวัคซีนเพิ่มเติมอีกด้วยทั้งนี้กัมพูชามีอัตราฉีดวัคซีนป้องกันโรคโควิดครบโดสให้ประชาชนเกือบร้อยละ 86 ซึ่งถือว่าสูงเป็นอันดับต้น ๆ ของทวีปเอเชีย ในช่วงสุดสัปดาห์ที่ผ่านมา กัมพูชาได้ประกาศเปิดโรงภาพยนตร์และพิพิธภัณฑ์หลังพบยอดผู้ป่วยติดเชื้อโควิดรายใหม่ลดลง รวมถึงจะเปิดสถานที่ท่องเที่ยวอีก 3 แห่งต้อนรับนักท่องเที่ยวที่ฉีดวัคซีนครบโดสตั้งแต่สิ้นเดือนนี้ โดยลดเวลากักตัวในจังหวัดพระสีหนุ (สีหนุวิลล์) เกาะรง และเกาะกงเหลือเพียง 5 วัน ทั้งนี้ กัมพูชามียอดผู้ป่วยติดเชื้อสะสมกว่า 118,000 คน และผู้เสียชีวิตกว่า 2,700 คน ซึ่งส่วนใหญ่เป็นผู้ป่วยติดเชื้อและผู้เสียชีวิตในปีนี้ กัมพูชา ซึ่งเป็นหนึ่งในกลุ่มประเทศยากจนของทวีปเอเชีย ได้รับคำชื่นชมว่าประสบความเร็จในการฉีดวัคซีนป้องกันโรคโควิดให้ประชาชนมาตั้งแต่ต้น",https://www.naewna.com/inter/612939,2021_11_01
'แม่ค้าขนมปัง-ข้าวมันไก่'ดวงเฮง! ถูกหวยรางวัลที่ 1 รับเงินก้อนโตคนละ 12 ล้าน,วันที่ 1 พฤศจิกายน 2564 เวลา 18.00 น. ผู้สื่อข่าวได้เดินทางไปยังตลาดหนองคอกหมู ม.8 ต.ตาขัน อ.บ้านค่าย จ.ระยอง หลังมีการแชร์บนโลกออนไลน์ ว่ามีแม่ค้าดวงเฮงถูกลอตเตอรี่รางวัลที่1 จำนวน 2 ใบ เมื่อเดินทางไปถึงตลาดนัด พบผู้ถูกรางวัลที่1 คือ นางบุญทิกา ทับทอง อายุ 52 ปี แม่ค้าขายขนมปัง ที่ยังคงขายของอยู่ จึงเข้าไปสอบถาม โดยนางบุญทิกา เศรษฐีป้ายแดง ซึ่งมีท่าทางที่ตื่นตระหนกตกใจ กับความโชคดี ได้เปิดเผยด้วยความประหม่า พร้อมทั้งโชว์สลากกินแบ่งหมายเลข 045037 จำนวน 2 ใบ ซึ่งตรงกับรางวัลที่หนึ่ง งวดประจำวันที่ 1 พ.ย.64 พร้อมเปิดเผยว่า เป็นเลขที่ซื้อไปโดยไม่ได้คิดฝัน ซื้อจากเพื่อนที่ขายลอตเตอรี่ จำนวน 6 ใบ เพราะซื้อเป็นประจำทุกงวด รู้สึกดีใจ และ ตกใจ ทำตัวไม่ถูก ทั้งดีใจและกลัว เบื้องต้นจะไม่แจ้งความ เตรียมไปขึ้นเงินรางวัลที่กองสลากในวันรุ่งขึ้น นางบุญทิกา ได้เปิดเผยต่ออีกว่า หลังขึ้นเงินรางวัลจะนำเงินส่วนหนึ่งไปทำบุญ และ เก็บไว้เป็นทุนและใช้จ่ายในครอบครัวต่อไป โดยจะยังคงยึดอาชีพขายขนมปังที่ขายมากว่าสิบปีต่อไปเหมือนเดิม พร้อมแจกขนมปังทั้งร้านให้กินฟรีทั้งตลาดก่อนที่จะปิดร้านกลับบ้านไป ขณะที่ จังหวัดศรีสะเกษ ผู้สื่อข่าวเดินทางไปที่บ้านกระทิง หมู่ 2 ต.สิ อ.ขุนหาญ จ.ศรีสะเกษ หลังทราบว่า มีหญิงสาวอาชีพแม่ค้าชาวบ้านกระทิง โชคดีถูกลอตเตอรี่ รางวัลที่ 1 งวดประจำวันที่ 1 พ.ย. 2564 ซึ่งออกสลากกินแบ่งรัฐบาลงวดนี้ คือ 045037 น.ส.พิมพ์พิลาศ ดาวงษ์ อายุ 34 ปี เล่าว่า ตนเป็นแม่ค้าขายข้าวมันไก่และขนมหวานอยู่ในตลาดเช้าอำเภอขุนหาญ ที่ผ่านมาครอบครัวมีรายได้น้อยกว่ารายจ่าย และก็มีแต่หนี้สินหลายทางจำนวนมาก ดวงชะตาชีวิตก็ตกมาหลายปี เมื่อต้นเดือนที่ผ่านมาได้จุดธูป ตามคำแนะนำ ในคลิปTik Tok16 ดอก อธิฐานขอให้ถูกหวย และมีโชคมีลาภ ให้ดวงชะตาเปิดโชคลาภ และงวดก่อนหน้านี้ก็ถูกเลขท้าย 3 ตัวตรง มางวดล่าสุด มีคนขายลอตเตอรี่ เป็นยายสูงอายุเอาลอตเตอรี่มาขายถึงบ้าน ตนไม่มีเลขในดวงใจ ก็เลยหยิบมาทั้งหมด 24 ใบ จนกระทั่งทราบว่า ถูกรางวัลที่ 1 จำนวน 2 ใบ น.ส.พิมพ์พิลาศ กล่าวอีกว่า อย่างไรก็ตาม ในเมื่อมีโชคดีได้รับเงินจำนวนมากนี้แล้ว ตนจะนำเงินไปใช้หนี้ของตัวเองที่มีอยู่กับธนาคารจำนวนหนึ่ง และหนี้สินของแม่ รวมถึงหนี้ของพี่น้องที่มีอยู่ทั้งหมด จากนั้นก็จะนำไปทำบุญที่ตนตั้งใจไว้ตามคำอธิษฐานในช่วงที่จุดธูป ที่เหลือจะเก็บไว้เป็นทุนการศึกษาให้ลูกและเก็บไว้ใช้ในอนาคตต่อไป,https://www.naewna.com/likesara/612938,2021_11_01
บุกค้นโกดังชายแดนตากใบ ยึดบุหรี่เถื่อนเพียบ มูลค่า 80 ล้าน,"วันที่ 1 พฤศจิกายน 2564 เวลา15.00น. พล.ต.ต.ปราบพาล มีมงคล รอง ผบช.ภ.9พล.ต.ต.ยงเกียรติ มนประณีต รอง ผบช.ตชด. นายจำแลง บัวสงค์ ผอ.ส่วนตรวจสอบป้องกันและปราบปราม สำนักงานสรรพสามิตร ภาค9น.ส.ศรีวราภรณ์ ศิริรุ่งเรืองอมร สรรพาสามิตรพื้นที่ จ.นราธิวาส พ.อ.ณัฐพล ชัยสุภา รอง ผบ.ฉก.นราธิวาส พ.ต.ท.ธีระโชติ ปฐมวณิชกะ ผบ.ร้อย ตชด.447ได้ร่วมสนกำลังในการตรวจสอบโกดังไม่มีเลขที่ จำนวน2จุด ในพื้นที่ อ.ตากใบ จ.นราธิวาส จุดที่1ตั้งอยู่บ้านศาลาใหม่ ม.3ต.ศาลาใหม่ จุดที่2ตั้งอยู่ ม.8ต.ศาลาใหม่ อ.ตากใบ หลังได้รับแจ้งจากแหล่งข่าวเป็นโกดังซุกซ่อนสินค้าหนีภาษี ที่ลักลอบส่งขายให้กับลเอเย่นต์ในพื้นที่จังหวัดชายแดนภาคใต้ ซึ่งการตรวจค้นโกดังที่1เจ้าหน้าที่พบบุหรี่หนีภาษียี่ห้อZONKINGกับยี่ห้อU 2ซุกซ่อนอยู่ในลังกระดาษที่ห่อหุ้มด้วยถุงพลาสติกสีดำ จำนวน1,400ลัง ส่วนโกดังที่2พบบุหรี่หนีภาษียี่ห้อเดียวกันอีก จำนวน800ลัง รวมทั้งสิ้นจำนวน2,800ลัง ซึ่งมีมูลค่ารวมกับภาษี จำนวน80ล้านบาท โดยโกดังทั้ง2แห่ง ขณะเจ้าหน้าที่จะเข้าตรวจค้นพบว่าไม่มีผู้ใดอาศัยอยู่ เจ้าหน้าที่จึงได้อาศัยกฏอัยการศึกในการตรวจค้น พร้อมตรวจยึดของกลางดังกล่าวส่งด่านศุลกากรตากใบ และเจ้าหน้าที่จะติดตามค้นหาเจ้าของบุหรี่หนีภาษีดังกล่าว มาเปรียบเทียบปรับดำเนินการตามขั้นตอนของกฎหมายต่อไป",https://www.naewna.com/local/612920,2021_11_01
สุดเฮง! แม่บ้านประมงถูกรางวัลที่ 1 รับ 6 ล้านบาท,สุดเฮง ! แม่บ้านประมงเรือเล็กบ้านพยูน จ.ระยอง ถูกลอตเตอรี่รางวัลที่ 1 รับ 6 ล้านบาท เผยอธิฐานขอถูกรางวัลที่ 1 เพื่อนำเงินไปใช้หนี้ เมื่อเวลา 17.30 น.วันนี้ (1 พ.ย.64 .) นางบังอร เรีองเอี่ยม อายุ 61 แม่บ้านประมงเรือเล็กบ้านพยูน ท้องที่ ม.4 ต.บ้านฉาง อ.บ้านฉาง จ.ระยอง ได้เปิดเผยกับผู้สื่อข่าวว่า หลังถูกลอตเตอรี่รางวัลที่ 1 หมายเลข 045037 งวดประจำวันที่ 16 ส.ค.2564 จำนวน 1 ใบ ซึ่งนางบังอร เรีองเอี่ยมเศรษฐีป้ายแดงกล่าวว่าตนเป็นแม่ค้าขายปลาที่สามีออกเรือเพื่อนำมาขายที่กลุ่มประมงเรือเล็ก ได้ซื้อลอตเตอรี่ดังกล่าวมาจากแม่ค้าเร่ ที่มาขอให้ตนเองช่วยซื้อ ซึ่งตนอยากได้ เลข 36 แต่ไม่มี มี 37 จึงซื้อเก็บไว้ 1 ใบ ก่อนที่จะอธิฐานว่าขอให้ถูกรางวัลที่ 1 เพื่อนำเงินไปใช้หนี้สิน ต่อมากระทั่งผลรางวัลออกตนจึงนั่งลุ้นอยู่ปรากฎกว่า ถูก 37 รัฐบาล จึงนำมาตรวจให้แน่ใจ จนทราบว่าเป็นรางวัลที่ 1จึงรู้สึกดีใจมากจนเกือบจะเป็นลมทำอะไรไม่ถูกเพราะไม่คิดว่าจะถูกรางวัลใหญ่เช่นนี้ ก่อนที่จะโทรไปบอกลูกชายโดยหลังจากนี้จะเดินทางไปขึ้นเงินเพื่อนำมาใช้หนี้ บางส่วนจะทำบุญ ที่เหลือจึงจะเก็บไว้ใช้รู้สึกดีใจที่ได้หมดหนี้หมดสินเสียที นางบังอรกล่าว. -008,https://www.naewna.com/likesara/612916,2021_11_01
ผู้การพิษณุโลกลงพื้นที่ สางคดีฆ่ารัดคอถุงดำคลุมหัวชายวัย 50 ปี,ผู้บังคับการตำรวจภูธรจังหวัดพิษณุโลก ลงพื้นที่ติดตามคดีคนร้ายฆ่ารัดคอชายวัยประมาณ 50 ปี ใช้ถุงดำคลุมหัวอีก 2 ชั้น กางเกงถูกถลกลงมาจนเปลือยท่อนล่าง แล้วนำศพมาทิ้งพงหญ้าข้างทางบ้านห้วยทรายเหนือ อ.นครไทย จ.พิษณุโลก วันที่ 1 พฤศจิกายน 2564 เวลา 13.00 น. ผู้สื่อข่าวรายงานว่า พล.ต.ต.ธวัช วงศ์สง่า ผบก.ภ.จว พิษณุโลก ลงพื้นที่ติดตามความคืบหน้าคดี คนร้ายฆ่ารัดคอชายวัยประมาณ 50 ปี ใช้ถุงดำคลุมหัวอีก 2 ชั้น กางเกงถูกถลกลงมาจนเปลือยท่อนล่าง แล้วนำศพมาทิ้งพงหญ้าข้างทาง ที่ บ้านห้วยทรายเหนือ ต.บ้านแยง อ.นครไทย จ.พิษณุโลก เพื่ออำพรางคดี โดยในวันนี้ได้เรียกประชุมเจ้าหน้าที่ตำรวจในพื้นที่ เจ้าหน้าที่ตำรวจชุดสืบสวน-สอบสวน เพื่อเร่งคลี่คลายคดีเนื่องจากเป็นคดีอุกอาจ สะเทือนขวัญประชาชน พล.ต.ต.ธวัช วงศ์สง่า ผบก.ภ.จว พิษณุโลกได้ให้สัมภาษณ์ว่า จากการประชุมร่วมกับเจ้าหน้าที่ตำรวจชุดสืบสวน สอบสวน และเจ้าหน้าที่ตำรวจในพื้นที่ ได้รับรายงานเรื่องการตรวจสอบสถานที่เกิดเหตุ การตรวจสอบผู้เสียชีวิต รายละเอียดต่างๆ อยู่ในระหว่างการรวบร่วมรายละเอียดการสอบสวน ทั้งพยานหลักฐานในที่เกิดเหตุทั้งหมด ประเด็นการสืบสวนยังคงตั้งไว้หลายประเด็น ทั้งชู้สาว ยาเสพติด ความขัดแย้ง เกี่ยวข้องกับผู้มีอิทธิพล ยังไม่ได้ตัดประเด็นใดทิ้ง สิ่งแรกที่ต้องรีบดำเนินการคือต้องการรู้ว่าผู้เสียชีวิตเป็นใคร ยังไม่ปักใจเชื่อว่าผู้เสียชีวิตเป็นชาวม้ง หรือ คนไทย เชื้อสายไหน ยังไม่ทราบ กำลังเร่งสอบสวนอยู่ ด้านพื้นที่ใกล้เคียงในหมู่บ้าน ยังไม่มีใครได้รับแจ้ง ว่ามีใครหรือคนรู้จักหายตัวไปกำลังขยายวงไปตรวจสอบพื้นที่ใกล้เคียงต่อไปว่าผู้ตายเป็นคนพื้นที่ไหนกันแน่ ขณะนี้ชุดสืบสวนของเราเองก็ทำงานอย่างหนักเนื่องจากการตรวจสอบกล้องวงจรปิดนั้นค่อนข้างเป็นไปด้วยความยากลำบาก เนื่องจากสถานที่เกิดเหตุอยู่ในพื้นที่เป็นป่าเขารก คาดว่าเร็ววันนี้จะมีความชัดเจนมากขึ้น โดยในวันนี้ พ.ต.อ.สมพร ทองรอด รอง.ผบก.สส ภ.6 ได้เดินทางเข้าตรวจสอบพื้นที่เกิดเหตุอย่างละเอียดอีกครั้งเพื่อรวบรวมหลักฐานและแนวทางในการสืบสวน ขณะที่ร่างของผู้เสียชีวิตวันนี้ได้ส่งไปยังนิติเวชโรงพยาบาลพุทธชินราชพิษณุโลก เพื่อทำการผ่าพิสูจน์เก็บหลักฐานทางนิติวิทยาศาสตร์หาอัตลักษณ์บุคคลและรอยนิ้วมือแฝงของคนร้าย และสำหรับคดีนี้ผู้บังคับบัญชาทุกระดับชั้น ได้เร่งรัดให้เร่งคลี่คลายคดีให้รวดเร็ว เนื่องจากเป็นคดีอุจฉกรรจ์ สะเทือนขวัญประชาชน ก็ขอเวลาให้เจ้าหน้าที่ตำรวจได้ทำงานอย่างเต็มที่ หากใครมีเบาะแส ว่าผู้ตายเป็นใคร หรือสงสัย ก็สามารถแจ้งเจ้าหน้าที่ตำรวจในพื้นที่ได้ -007,https://www.naewna.com/local/612914,2021_11_01
'จิ้งหรีดขาว'เผยนาทีบีบหัวใจ คุณแม่เสียช่วงโควิด 'รุ่ง สุริยา'เล่าความหลอนประสบการณ์เจอผี!,"นักร้องลูกทุ่งสาวขาแดนซ์ และคอมเมนเตเตอร์ขาโหด จิ้งหรีดขาว วงศ์เทวัญ ที่วันนี้จะมาเปิดเผยชีวิตหลังสูญเสียคุณแม่ ที่ตนเองนั้นเศร้าหนักมาก หวั่นเป็นโรคซึมเศร้า พร้อมควงคู่หู รุ่ง สุริยา มาเผยความสนิทขั้นสุด ผ่านทางรายการ คุยแซ่บshow ทางช่อง วัน31 ที่มี พีเค ปิยะวัฒน์ และเป็กกี้ ศรีธัญญา เป็นพิธีกรดำเนินรายการ ทั้งคู่เป็นศิลปินที่โด่งดังมาก แต่ที่ทำให้คนรู้จักมากคือการทำหน้าที่คอมเมนเตเตอร์ในรายการ ศึกวันดวลเพลง ก่อนหน้านี้ทั้งคู่เคยร่วมงานกันมาก่อนไหม? จิ้งหรีดขาว : ไม่เคย แค่เราเจอตามงานร้องเพลง ตอนเข้าห้องอัดเจอกัน เข้าไล่ๆ กัน เพลงของใครเป็นที่รู้จักก่อน? รุ่ง : เพลงของผมมาก่อน แล้วก็เป็นของน้องหรีดครับ จิ้งหรีดขาว : ตอนเจอกันในห้องอีดก็ได้พูดคุยกันนิดหน่อย แล้วหลังๆ มาเจอกันตามคอนเสิร์ต รุ่ง : แล้วเคยแสดงภาพยนตร์ด้วย จิ้งหรีดขาว : สักพักแล้ว ประมาณ 10 ปี รุ่ง : มนต์เพลงลูกทุ่ง FM รวมศิลปิน นักร้องเยอะแยะเลย ก็ได้ไปเจอกัน ตอนนั้นสนิทไหม? รุ่ง : ก็เจอกันตามงานคอนเสิร์ตก็ประมาณนึง ก็มองเราไม่ค่อยกล้าคุยอะไรเท่าไหร่ ที่สนิทกันจริงๆ เพราะมาเป็นคอมเมนเตเตอร์คู่กัน? รุ่ง : ครับ จริงหรือเปล่า ตอนเจอแรกๆ แอบเกร็งซึ่งกันและกัน? จิ้งหรีดขาว : ไม่เกร็ง รุ่ง : พอรู้ว่าคอมเมนเตเตอร์มีใครบ้าง มีครูสลา แล้วต้องเจอกับน้องจิ้งหรีดขาว เราโอ้โห...น้องจิ้งหรีดขาว นางเอกลิเกร้อยล้าน นางเอกลิเกเบอร์หนึ่ง แต่เวลาเราเจอเขาเนี่ย เขาจะนิ่งๆ จะบอกเชือดก็ไม่ใช่ เขาจะนิ่งไม่ค่อยพูด จิ้งหรีดขาว : ถ้าไม่สนิทจะไม่พูดคุยจะนิ่งเลย รุ่ง : เอ๊ะ...เราตะทำงานยังไง ก็ดูเชิงกันก่อน ช่วงแรกๆ ก็มีอาการเกร็งๆ เห็นบอกว่าสนิทกันได้เพราะเรื่องห้องน้ำ? จิ้งหรีดขาว : ไปสนิทกันที่ห้องน้ำจริงๆ คือพอเรามำงานด้วยกัน มันก็เริ่มคุ้นเคยกัน เวลาเขาคัท เรารู้สึกพี่ไปไหม ถ้าน้องไปพี่ก็ไป ห้องน้ำมีห้องเดียว? รุ่ง : ห้องน้ำห้องรวม พอเข้าพร้อมกันก็ต้องกลับมาเข้าคอมเมนต์เหมือนเดิม บางครั้งผมรู้สึกว่าเกรงใจ เข้ากับน้องมันอึดอัดไง บางครั้งเราต้องหนักไง ก็เลยคุยกันตรงๆ หรีด ไม่ไหวแล้วนะ ขออนุญาตได้ไหม จิ้งหรีดขาว : เต็มที่เลยพี่ มาทั้งลม ทั้งฝนเลย แล้วสักพักบอกพี่หนูก็ไม่เกรงใจแล้วนะ จนสนิทกันอะ เคยมีปัญหาทะเลาะกันบ้างไหม? จิ้งหรีดขาว : มีสิคะ เราเป็นคนที่คอมเมนต์ก่อน พี่รุ่งตาม พูดคนละเรื่องอะ มันทำให้เราเสียหน้าไหม? จิ้งหรีดขาว : คือไม่ได้เสียหน้า เราโกรธเขาทำไมไม่ฟังน้องก่อน รุ่ง : แว๊ดใส่เลย เสียงมาเลยครับ ที่จริงผมมัวไปเขียนคอมเมนต์ไปเขียนอะไรอย่างนี้ ผมไม่ได้ฟังเขา ผมต่อเขา แล้วก็ครูสลา ผมก็บอกว่าเนี่ยใช้ไม่ได้เลย แต่เขาบอกว่าดีมาก จิ้งหรีดขาว : แต่จริงๆ มันสามารถต่างความคิดได้ แต่แอบแกล้งเขาไง ทำไมไม่คิดตามหนู คนดูเขาจะดูเลยว่าทำไมมึงคอมเมนต์ไม่เหมือนกัน รุ่ง : เราตกใจ เราเห็นนางเอกแว๊ดมาเราตกใจ จิ้งหรีดขาว : อันนี้เป็นตัวพี่จิ้งหรีดจริงๆ จะเห็นภาคมารของพี่ พี่รุ่งเป็นสายนอยด์เหรอ? รุ่ง : น้องเขาจะรู้ว่าพี่รุ่งจะจริงจัง เวลาคอมเมนต์จะเอาวิชาการบ้างอะไรบ้าง พอเสร็จงานปุ๊บนี่กริ้งไปละ จิ้งหรีดขาว : ต่างคนต่างขึ้นรถ ยังไม่ทันถึงบ้าน พี่ชายโทรมาแล้ว เฮ้ย...หรีดพี่ว่าอย่างนี้ อย่างนั้น พี่มันจบไปแล้ว สิ่งที่เราทำ เราทำถูกแล้ว เราอยู่ข้างหน้า เรารู้ว่าอะไรผิด อะไรถูก พี่อย่าคิด อย่าเอาไปนอนคิด แต่ก็ไม่เคยเชื่อ ไปนอนคิดอีก รุ่ง : เป็นตลอด คือพี่เป็นสายประกวดมา มันจะมีความละเอียดอ่อนตรงนี้ เราก็เต็มที่ไปแล้ว พอพูดไปอย่างนี้มันถูกไหม อะไรไหม ก็ปรึกษาน้องไง น้องก็บอกว่ามันจบแล้วพี่ นอนเหอะ ซึ่งทุกวันนี้ก็ดีขึ้น แต่ก็ยังมีอยู่ เปลี่ยนรายการไปก็ยังไปเจอกันอีก ยังเหมือนเดิม เห็นว่าเคยมีถึงขั้นทัวร์ลงเลย? จิ้งหรีดขาว : โดนเหมือนกัน ก็เรื่องคอมเมนต์นี่แหละ มันมีอยู่แมชต์นึงซึ่งเป็นแมชต์ตัดสินได้เงินล้าน แล้วพี่หรีดกับพี่รุ่งตัดสินเหมือนกัน โห...ถล่มทลายเลย โดนด่าแบบสาดเสีย เทเสียเลย กรรมการเห็นเหมือนกัน แต่ผู้ชมไม่เห็นเหมือนเรา รุ่ง : คือมี 2 กับ 1 ไง ผมกับหรีดให้ด้วยกัน แต่ครูให้อีกคนนึง จิ้งหรีดขาว : โดนหนักมาก พี่ไม่หด้อ่านคอมเมนต์ พี่รุ่งบอกมั้ง ผู้จัดการบอกมั้ง พี่แบบเศร้าใจมาก ชีวิตพี่เป็นนางเอกลิเก นักร้อง ซึ่งสนุกสนาน ให้แต่ความสุขผู้คน แล้วไม่ได้มีชื่อเสียงเรื่องลบ พอมาเจอแบบนี้ถอดใจ น้ำตาไหลเลยนะ แล้วบอกว่าหนูอยากเลิกทำแล้ว หนูไปบอกกับเจ้านายเลยว่า หนูไม่ทำแล้วได้ไหม หยูรับไม่ได้ แล้วอะไรทำให้สองคนนี้กลับมาเป็นคอมเมนเตเตอร์อีก? จิ้งหรีดขาว : คำพูดของครูสลาแล้วก็เจ้านายบอกเลยว่า หรีดเรามานั่งอยู่ตรงนี้แล้วต้องรับให้ได้ ในสิ่งที่เราทำมันถูกต้อง แต่ไม่ถูกใจ ครูสลาพูดมาคำนึง หรีดรู้หรือเปล่าว่า ครูทำมาก่อนพวกเรา ครูโดนสารพัดเลย เปลี่ยนหน้าทุกอย่างเลย ครูยังอยู่ได้ พอฟังตรงนี้เราตัวน้อยเลย เปลี่ยนความคิดทันทีเลย รุ่ง : มันเป็นกำลังใจที่จะทำงานต่อ แต่เรายังไม่ถึงขั้นไม่อยากทำแล้ว มีงานก็โอเคเว้ย ทีนี้มันก็กระทบความรู้สึกเราเหมือนกันแหละ เพราะทัวร์ลงมาเนี่ยใช้คำหยาบคายมาก เราไม่เคยเยอ เราเพิ่งไปทำไง แล้วดันไปดู นี่ยังไม่ดูยังขนาดนี้ เราดันไปดู ไอ้, อี สาระพัด แล้วรู้ได้ไงไม่รู้ว่าเราไม่สูง ไอ้เตี้ยรุ่ง นอกเหนือจากเรื่องงานแล้ว ปรึกษาอะไรกันอีก? จิ้งหรีดขาว : ส่วนใหญ่การอยู่ให้เป็นทำยังไง ยิ่งช่วงโควิดที่ผ่านมาเนี่ยก็ถามว่าเป็นไงกันบ้าง แล้วก็เรื่องสุขภาพ เรื่องคิดเลขอะไรอย่างนี้ ลอตเตอรี่อะไรอย่างนี้ รุ่ง : เขาไปได้ของดีมาก็อยากให้พี่ชาย จิ้งหรีดขาว : จะคุยกันหลายๆ เรื่อง รุ่ง : ได้มีลาบมีก้อยกินบ้าง น้าหรีดกระทบ 3 เด้ง นอกจากโควิดแล่ว คุณแม่ไม่สบายด้วย ถึงขั้นเสียชีวิต? จิ้งหรีดขาว : นี่หนักหนา สาหัส สำหรับพี่หรีดมากเลย เราไม่เคยคิดว่าชีวิตเราน้องมาเยออย่างนี้ คุณแม่เป็นอะไร? จิ้งหรีดขาว : คุณแม่อายุเยอะแล้ว 83-84 แล้วก็เป็นหลายโรค เบาหวาน ความดัน หัวใจอ่อนๆ แต่ ณ วันนึงเรารู้สึกว่าแม่แข็งแรง วันนึงอากาศเย็นเหมือนไม่สบาย อยู่ๆ หนักไปเลย แล้วก็เริ่มโควิดมา มันหนักมาก เห็นว่ามีช่วงนีงที่ท่านดีขึ้น เห็นว่าจิ้งหรีดไปบน? จิ้งหรีดขาว : คือเรามีสิ่งศักดิ์สิทธิ์ของเรา จะบนบวชชีพราหมณ์ทุกปีอยู่แล้ว พอบวชแล้วแม่ดีขึ้น เคยมีอยู่ครั้งนึง แกขาหักเป็นหนักกว่านี้อีก แล้วก็เดินได้ หมายถึงว่าท่านขาหัก น้าหรีดก็ไปบวช ท่านกลับมาเดินได้? จิ้งหรีดขาว : ใช่ ดีเลย รอบนี้ก็อหมือนกัน ป่วยแล้วน้าหรีดก็ไปบวช แล้วเกิดอะไรขึ้น? จิ้งหรีดขาว : เขาก็อยู่ได้ แต่อยู่ใน ICU ไง ยื้อไว้ได้ 4 เดือน ณ ตอนนั้นมันยังพอมีงาน เริ่มโควิดใหม่ๆ พี่ยังถ่ายรายการ เชื่อไหมพี่เดินทาง กรุงเทพ-ชัยนาท บางทีนั่งอยู่ ICU เฝ้าแม่เที่ยงคืน แล้วกลับมากรุงเทพ เช้าไปถ่ายรายการ ถ่ายรายการเสร็จกลับมาหาแม่ เป็นอยู่อย่างนี้เกือบๆ 4 เดือน ตอนนั้นน้องได้บอกไหมว่าแม่เขาไม่สบาย หรือเขาไม่พูดเลย? รุ่ง : ไม่เคยคุยอะไรให้ฟัง ถึงเวลาทำงานเขาจะสดใส แล้วก็มืออาชีพมาก ขนาดเรายังแสดงอาการให้เห็น เพลียอะไรพวกนี้ถ้าเกิดไม่ได้นอน น้องเขาเฉย แสดงว่านอนอิ่ม หนูก็นอนดึกเหมือนพี่นั่นแหละ ก็สังเกตเห็นว่าเขาเงียบไป เวลาเขาทานข้าวตามหลักเขาจะมีคุยกับเราบ้าง แต่นี่เงียบๆ เราก็ถามเขา เขาก็บอกว่าหนูต้องวิ่งดูแม่ตลอดเลย เสร็จแล้วหนูก็มาถ่ายรายการ ก็ให้กำลังใจกันไป จิ้งหรีดขาว : ถ้าเขาไม่ถามก็ไม่อยากเอาทุกข์ไปให้เขา เห็นบอกว่าก่อนคุณแม่จะจากไปท่านสั่งเสียน้าหรีดอย่างนีง? จิ้งหรีดขาว : เขาบอกเลยว่าเขาไม่เจาะคอ แต่พอถึงเวลาจริงๆ หมอบอกว่าแม่เป็นภาวะหัวใจล้มเหลว หายใจเองไม่ได้ มันเหมือนต้องใส่ แล้วเราเหมือนขัดเขา มันบีบหัวใจมาก เราคิดว่าแม่อยู่ต่อได้ไหม แม่เคยดี แม่เคยกลับมาปกติได้ สรุปแล้วใส่ มันเห็นแม่สภาพแบบนั้น เราก็คิดกันเยอะ เราก็ปรึกษาพี่ว่าเราควรใส่ให้แม่ไหม พอใส่ไปแล้วก็ต้องเจาะคออีก มันเป็นสเต็ปของมัน เรารู้สึกมันบีบหัวใจทุกครั้งที่เราเห็นแม่นอนอยู่บนเตียง มันแย่ เห็นว่าอยากกลับไปหมดลมที่บ้าน เห็นว่าวินาทีที่ขนกันขึ้น กว่าจะถึงบ้านตอนนั้นทรมานสุดๆ? จิ้งหรีดขาว : คืออยู่ ICU 4 เดือน พี่น้องทุกคนบอกว่าแม่รักบ้านมาก แม่บอกอยากจะกลับมานอนตายที่บ้าน ทุกครั้งที่พูดกันก่อนที่จะป่วย พูดกันเล่นๆ ว่า ถ้าแม่ตาย ตายที่บ้านนะ พอหมอบอกไม่ไหวแล้ว พี่น้องทุกคนบอกจะเอาแม่กลับบ้าน หมอไม่การันตีนะว่าการเดินทางแม่อาจจะเสียชีวิตตรงนั้นได้เลย มันเป็นอะไรที่บีบหัวใจมาก จากโรงพยาบาลมาที่บ้านประมาณเกือบ 20 โล เขาบอกเลยว่ามีสิทธิ์ที่จะไปกลางทางได้เลย แล้ววิธีจัดการเพื่อให้ไปถึงที่บ้านทำยังไง? จิ้งหรีดขาว : ตอนที่แม่มาไม่รู้สึกตัวแล้ว เหมือนทุกอย่างไม่ตอบสนอง จะมีลูกโป่งใหญ่ๆ บีบ ถ้าคุณหยุดบีบแม่ก็จะไปเดียวนั้น หลานชายซึ่งเป็นพยาบาลบีบ แล้วทุกคนนั่งล้อมแม่ในรถ บอกว่าแม่เลี้ยวขวา เลี้ยวซ้าย จะถึงบ้าน ใจมันอยากให้แม่ถึงบ้าน ตรงนั้นบีบหัวใจมาก เราน้ำตาไหล แล้วมองแม่ แม่ไปให้ถึงนะ เอาที่แม่อยากถึงบ้าน พอถึงหน้าประตูบ้านลูกหลานทุกคนรอเต็มหน้าประตูบ้านเลย แล้วพอเอาแม่ลงก็ยังบีบกันอยู่ เขาบอกเลยว่าอยู่ได้ชั่วโมงครึ่งนะ ยากระตุ้นมันต้องหมดตามที่หมอสั่ง เราต้องหยุดบีบ พอแม่นอนที่บ้าน บีบลูกโป่งอยู่ๆ เขาก็ลืมตาขึ้นมา เหมือนเขาไม่ได้เป็นอะไร แต่เราต้องหยุดบีบลูกโป่งแล้ว มันเหมือน เฮ้ย...นี่เราจะฆ่าแม่เหรอ หลานบอกไม่ได้น้าหรีด เราต้องลงกันแล้ว ยังไงยากระตุ้นก็ต้องหมด พอทุกคนบอกแม่ไปทุกอย่าง ทำครบทุกอย่าง พอกยุดบีบลูกโป่งเขาไปเลยนะ แล้วคิดไหมว่าลูกทุกคนอยากให้แม่อยู่ต่อ มันอยู่สึกแบบแม่อยู่ไม่ได้แล้ว คนจะไปตัดได้แล้ว แต่คนอยู่ยังตัดแม่ไม่ได้? จิ้งหรีดขาว : เราอยากจะพูดว่าแม่อยู่ต่อไหม บีบกันต่อได้ไหม ยามันหมดคือเขาไป หลังจากที่คุณแม่ไปแล้ว เราก็ยังนอนร้องไห้อยู่เป็นเดือน? จิ้งหรีดขาว : พี่คิดว่าพี่เป็นโรคซึมเศร้า เพราะว่าเวลาที่มันสะสม พี่มีความรู้สึกว่าเหมือนจิตพี่ป่วย มันอยู่ในภวัง อยู่ในความเศร้าตลอดเวลา 4 เดือนผ่านไป จนแม่เสียไป อีกประมาณ 2 เดือนพี่ยังไม่รู้สึกดีเลย ทุกคนจะรู้สึกว่าพี่เป็นคนสนุกเฮฮา แต่พอกลับบ้านไปพี่นั่งร้องไห้ มันเหมือนยังมีอะไรอยู่ในสมองเรา เหมือนแม่ยังอยู่ในใจตลอดเวลา แล้วอะไรทำให้เราดีขึ้น? จิ้งหรีดขาว : มันรู้สึกว่าเราได้ทำงาน งานนี่บำบัดจิตพี่จริงๆ เพราะว่าเราเจอคน อย่างเจอพี่รุ่งเนี่ย เขาจะรู้สึกว่าพี่หรีดไม่ได้เป็นอะไรเลย แต่ใจมันเหมือนฉันเสียอะไรไป นอกเหนือจากเจอพี่รุ่ง เจอคนอื่น มันเริ่มเปิด ไม่ได้นะ แม่สั่งไว้แล้วอย่าเศร้า มันถึงเวลาก็ต้องไป แม่ทำบุญเยอะ เราเป็นคนทำบุญเยอะ แต่เราทำใจไม่ได้ช่วงแรกๆ จนถามผู้จัดการว่าหนูเป็นโรคซึมเศร้าไหม ทำไมหนูทำอะไรช้า หนูนั่งเฉยๆ หนูก็น้ำตาไหล ช้าไปทุกอย่าง นี่ผ่านมากี่เดือนแล้ว? จิ้งหรีดขาว : อันนี้น่าจะเป็นปีแล้วนะ ประมาณ 10 เดือนแล้ว เพราะว่า แม่ป่วย 4 เดือน แล้วจากไปประมาณ 6 เดือน ตอนนี้หัวใจเป็นไงบ้าง ผ่อนคลายได้บ้างหรือยัง? จิ้งหรีดขาว : ดีขึ้นเยอะ เวลามันช่วยเยียวยา พี่รุ่งให้กำลังใจอะไรน้องสาวไหม? รุ่ง : พอทราบข่าวก็แสดงความเสียใจด้วย แต่ว่าช่วงนั่นโควิดเลยไม่ได้ไปร่วมงานศพ จิ้งหรีดขาว : บอกเลยว่าไม่อยากให้มาจริงๆ เพราะอยู่ที่ชัยนาท แล้วเป็นงานเล็กๆ ด้วย ตอนนั้นระบาดหนักมาก ถ้าวันนี้คุณยายดูอยู่ น้าหรีดอยากบอกอะไรคุณยาย? จิ้งหรีดขาว : แม่หนูดีขึ้นเยอะ แล้วก็สานฝันแม่ แม่บอกว่าอยากให้ทำบุญ อยากให้อยู่กับบุญเยอะๆ เพราะเกิดมาเป็นคนไม่มีอะไรที่ช่วยเราได้มากกว่านี้ เพราะเราไม่ได้มีครอบครัวด้วย ทำงานไป ทำบุญไป แล้วก็ทำตัวดีที่สุด แม่เป็นคนดีมาก คือสั่งสอนลูกให้เป็นคนดีที่สุด อย่าเอาเปรียบใคร หนูทำแล้วนะแม่นะ แล้วหนูอยู่ได้ มีความสุข เพราะคำสอนของแม่ พี่รุ่งเองก็สูญเสียคุณแม่เหมือนกัน? รุ่ง : ครับ กำลังจะบอกว่าพอน้องประสบปัญหาแบบนี้เราก็เคยสูญเสียเหมือนกัน ก็ให้กำลังใจน้อง ตัวเองก็มีอาการคล้ายๆ น้อง แต่ว่าพอเราผ่านมานานแล้ว แม่พี่เสียไปประมาณ 11 ปีแล้ว ก็ให้กำลังใจน้อง อย่างที่น้องบอกนั่นแหละคนเรามีพบก็ต้องมีจาก ก็ต้องสู้กันต่อไป แล้วเกิดเหตุการณ์คล้ายๆ กันเลย แม่เป็นโรคหัวใจ แล้วไปรักษาตัวที่โรงพยาบาล อยู่ห้อง CCU ไม่ถึงขั้น ICU วันนึงไปเยี่ยมแม่ คุณหมอบอกว่าคุณแม่ต้องเจาะคอละ ญาติพี่น้องต้องมาคุยกันละว่าจะให้เจะไหม ก็ยอมให้เจาะ เราไปเยี่ยมแม่ตั้งแต่ตอนเช้า เราไม่รู้จะต้องทำยังไง เราก็เลยไปบนที่วัดระฆัง บนว่าถ้าแม่ดีขึ้น ซึ่วทอนอายุตัวเองด้วยนะ กลับมาถามครูบาอาจารย์ตอนหลัง เขาบอกไม่สมควรทำ หมายถึงว่าเรามีอายุเท่าไหร่ในชาตินี้คือทอนให้แม่หมดเลย เพื่อให้แม่อยู่ต่อ จิ้งหรีดขาว : หนูก็ทำนะ บุญที่ทำมาทั้งหมดยกให้แม่ รุ่ง : บุญอะโอเค แต่เราหมายถึงอายุ เราบอก เราพร้อม แล้วจะบวช 15 วัน ในชีวิตไม่เคยบนเลย แม่ยังไม่ทันเจาะคอ จะเข้าห้อง ICU ตอนกลางคืนเครื่องที่ตรวจเกี่ยวกับการหายใจมันดีขึ้นมาเลย ช่วงเช้าสามารถใช้อาหารเหลวได้ แล้วหายใจเป็นปกติภายในคืนเดียว ปาฏิหาริย์เกิดขึ้นกับตัวเอง ถึงบวช หลังจากนั้นอยู่กับครอบครัวได้อีก 2 ปี เกี่ยวกับหัวใจนี่แหละ ไปอาบน้ำแล้วหายใจไม่ออกแน่นหน้าอก แล้วมันจะมีเครื่องอ๊อกซิเจนอยู่แต่ว่าแม่บ้านใช้ไม่เป็น กว่าพี่สาวจะกลับมา พาแม่ไปโรงพยาบาล แม่ก็ปั้มหัวใจไม่ขึ้นละ แล้วจริงไหมที่พี่เจอของดีตอนบวชเลย? รุ่ง : เขาเรียกว่าลองพระใหม่ พอไปบวชปุ๊บพระอาจารย์ก็ถามว่าจะอยู่ห้องไหน มีอยู่ห้องนึงนะ ห้องนี้ไม่มีใครอยู่ ผมก็เข้าไปดู เขามีรูปที่ตั้งหน้าศพ แล้วมีรูปที่เทินๆ กันหลายรูป เป็นรูปคนตาย เราก็แบบสบาย เป็นพระนิไม่กลัว พี่เป็นคนกลัวผีไหม? รุ่ง : ประมาณนึง แต่เราจะท้าทายตัวเองว่ามีเครื่องแบบพระอยู่ไม่กลัว เข้าไปอยู่เลยครับ ประมาณ 3 วัน ก่อนทำวัดเย็นช่วงประมาณ 4 โมงเกือบ 5 โมง งีบสักหน่อย เหมือนครึ่งหลับ คนครึ่งตื่น ลืมตามาเหมือนมีคนแก่มานั่งมัดผม แล้วมีหนวด ภาพมันจะเบลอๆ นะไม่ชัดเป็นตัว เราเห็นก็ตกใจสะดุ้ง แล้วหายไปเลย ทีนี้เรื่องของเรื่อง มีโยมน้องที่ว่าสนิทกันมาถวายเพล เขาก็เห็นรูป เราก็บอกว่ารูปคนตายอย่าไปยุ่งนะ เขาไม่เชื่อไปเปิดดู อ่านนามสกุล ตระกูลเดียวกันหมดเลย แล้วต่อจากนั้นประมาณ 4-5 วันเขามาอีกครั้ง บอกว่านอนไม่ได้เลย มีคนตามไปรังควาน จะบีบคอบ้าง เหมือนผีอำ ต้องกลับไปหาเรา ไปขอบมาแล้วกรวดน้ำ แผ่เมตาให้ เห็นว่าล่าสุดพี่ก็เจออีกแล้ว? รุ่ง : บวชบ่อย ล่าสุดไปบวชที่ตราด อันนี้ไม่เคยเจอในชีวิตเลย เหมือนกันเลยครับ 2-3 วันเหมือนลองพระใหม่ ครั้งนี้ชัดเลย ประมาณเที่ยงคืน สวดมนต์เสร็จกำลังจะนอน เสียงลมหายใจข้างๆ เฮ้ย...นอนคนเดียวอะ สักพักมีเสียงเหมือนจะมาบีบคอ ที่สุดของชีวิต พี่สะดุ้งเลย เป็นพระเนี่ยบอกว่าอาตมามาดีนะโยม เครื่องแบบไม่ช่วยเลย แล้วคืนนั้นจบยังไง? รุ่ง : รุ่งเช้าไปเล่าให้พระอาจารย์ฟัง หลวงพ่อบอกเล็กน้อย หลวงพ่อโดนจับขาดึงตลอด เสร็จแล้วก็ไปบอกเขากรวดน้ำแผ่เมตา อีกอาทิตย์นึงก็มีหายใจมา แต่เราเริ่มชินละ แต่ที่มาบีบคอไม่มีละ แล้วทุกวันนี้กลัวผีไหม หรือว่าเลิกกลัวละ? รุ่ง : 100% น่าจะมีสัก 10% แก่นมะขามคืออะไร? จิ้งหรีดขาว : คือต้นมะขามนี่แหละ คนสมัยก่อนจะนำแก่นมะขามใส่กระป๋องเงิน แม่ค้าจะขายของดีมาก แล้วจะมีความเกรงขามเหมือนต้นมะขามเลย พี่เขยก็เลยบอกลูกพี่ลูกน้องว่าถ้าตัดบอกผมด้วยนะ เขานี่สายมูเลย เขารู้ สรุปแล้ววันนั้นเขาตัด ต้นใหญ่นะไปเผาถ่านครึ่งต้นเลย พี่คนนี้เขาไม่รู้เลย เขาก็ให้พี่เขยเอาเป็นท่อนๆ เข้าบ้าน พี่เขยเขาก็สายมู เขาอธิฐานจิตเลย ถ้าผมเอาเข้าบ้าน ถ้ามีเทพประจำต้นไม้จริง ผมมีที่อยู่แถวอู่ทอง ผมขายมา 10 ปีแล้ว ขายไม่ได้ ถ้ามีจริง ผมเอาเข้าบ้านเนี่ยขอให้ผมขายที่ได้ ไม่เกิน 7 วัน ขายได้ 12 ล้าน มันก็เลยเป็นที่มาที่ไป พี่เขยก็เลยเอามาให้พวกเราใส่ น้าหรีดมีเรื่องโชคแล้วก็เรื่องงาน เห็นถูกลอตเตอรี่บ่อยมาก ทุกงวด จิ้งหรีดขาว : ถูกไม่เยอะ 3 ปีกว่าๆ เอง ทำไมแก่นมะขามถึงศักดิ์สิทธิ์ จิ้งหรีดขาว : เขาเป็นเทพประจำต้นไม้ แล้วมันอยู่ที่ใจด้วย มันเป็นอะไรที่คู่คนไทยมานาน โดยไม่ต้องปลุกเสกเลย ติดตามชมคำสัมภาษณ์แบบเต็มๆ ได้ในรายการ คุยแซ่บShow ทุกวันจันทร์-วันศุกร์ เวลา13.05-14.05 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama",https://www.naewna.com/entertain/612908,2021_11_01
'พท.'จี้ปล่อยตัวนักโทษทางความคิด แต่ไม่กล้าชูจุดยืนเลิกม.112 อ้างเป็นเรื่องสภา,ชัยเกษม ยันจุดยืนพท.เจตนาให้นักโทษทางความคิดถูกปล่อยตัว ยังกั๊กยกเลิก 112 โยนอำนาจแก้ให้สภา 1 พ.ย.2564 นายชัยเกษม นิติสิริ ประธานคณะกรรมการยุทธศาสตร์และทิศทางการเมืองพรรคเพื่อไทย ให้สัมภาษณ์ผู้สื่อข่าวถึงการออกจดหมายเปิดผนึกเรียกร้องให้มีการพิจารณาปล่อยนักโทษทางความคิดที่เห็นต่างทางการเมืองเพื่อฟื้นฟูความเชื่อมั่นในระบบยุติธรรมและปัญหาการใช้กฎหมายเป็นเครื่องมือทางการเมืองเพื่อจำกัดความคิดเห็นประชาชนที่แตกต่างจากรัฐบาลว่า ประเด็นหลักของพรรค คือ การเรียกร้องให้มีการพิจารณาปล่อยนักโทษทางความคิด ซึ่งทุกคนควรมีเสรีภาพทางความคิดและควรได้รับการประกันตัวตามสิทธิอย่างเท่าเทียม นายชัยเกษม กล่าวว่า พรรคเพื่อไทยในฐานะพรรคการเมืองที่มีเสียงสมาชิกมากที่สุดในสภาผู้แทนราษฎร มีจุดยืนที่ชัดเจนในการต้องการที่จะรับฟังความคิดเห็นของประชาชน อันเนื่องมาจากปัญหาการใช้กฎหมายของฝ่ายบริหารที่ลิดรอนสิทธิขั้นพื้นฐาน จนทำให้เกิดความขัดแย้งแตกแยกในสังคมที่รุนแรงมากขึ้น โดยการนำข้อเรียกร้องของประชาชนเข้าสู่กระบวนการพิจารณาของรัฐสภา ผู้สื่อข่าวถามว่า จากกรณีที่บางกลุ่มเสนอให้มีการยกเลิกกฎหมายอาญามาตรา 112 พรรคเพื่อไทย มีจุดยืนอย่างไร นายชัยเกษม กล่าวว่า กระบวนการพิจารณาแก้ไขกฎหมายเป็นอำนาจหน้าที่ของรัฐสภา ซึ่งจะเป็นการพิจารณาโดยตัวแทนประชาชนตามกระบวนการประชาธิปไตย จุดยืนของพรรคเพื่อไทยมีเจตนาเพื่อให้นักโทษทางความคิดได้รับการปล่อยตัว และไม่ให้เกิดนักโทษทางความคิดเพิ่มขึ้นอีก ซึ่งจะเป็นจุดเริ่มต้นของการฟื้นฟูความเชื่อมั่นในระบบยุติธรรมของประเทศไทย ส่วนการจะแก้ไขกฎหมายใดและมีเนื้อหารายละเอียดอย่างไรเป็นอำนาจของรัฐสภา นายชัยเกษม กล่าว -001,https://www.naewna.com/politic/612906,2021_11_01
ไฟไหม้! บ้านไม้สักเก่าแก่อายุกว่า 80 ปี วอดทั้งหลัง,เมื่อเวลา15.30น.วันที่1พ.ย.64เจ้าหน้าที่ตำรวจสภ.ชัยพฤกษ์จ.นนทบุรีและเจ้าหน้าที่ดับเพลิงของเทศบาลตำบลบางพลับนำรถดับเพลิงจำนวน2คันเร่งเข้าตรวจสอบหลังจากได้รับแจ้งเหตุเพลิงไหม้บ้านที่บ้านเลขที่56หมู่6ใกล้วัดสะพานสูงต.คลองพระอุดมอ.ปากเกร็ดจึงรุดเข้าตรวจสอบ ที่เกิดเหตุเพลิงกำลังลุกไหม้บ้านไม้2ชั้นครึ่งปูนครึ่งไม้ซึ่งเป็นบ้านเก่าแก่ชั้น2เป็นไม้สักเจ้าหน้าดับเพลิงเร่งใช้น้ำฉีดโดยใช้เวลากว่า30นาทีจึงสามารถควบคุมเพลิงไว้ได้ น.ส.ธัญญารสทองสายอายุ32ปีเจ้าของบ้านกล่าวว่าก่อนเกิดเหตุตนเองและครอบครัวเดินทางออกไปข้างนอกได้เพียง10นาทีหลังจากนั้นมีเพื่อนบ้านโทรศัพท์มาบอกกับตนเองว่าพบเห็นกลุ่มควันลอยขึ้นมาใกล้บ้านของตนซึ่งตนเองก็ไม่ได้เอะใจจนกระทั่งมีเพื่อนบ้านอีกคนหนึ่งโทรศัพท์มาบอกว่าให้รีบกลับมาบ้านด่วนไฟกำลังไหม้บ้านของตนอยู่เมื่อมาถึงก็เห็นไฟกำลังลุกไหม้อย่างรุนแรงซึ่งก่อนจะออกจากบ้านไปในห้องนอนชั้น2ก็มีเพียงการเสียบปลั๊กพัดลมทิ้งไว้แต่ไม่ได้เปิดพัดลมใช้งานซึ่งเพื่อนบ้านเห็นว่ากลุ่มควันและแสงเพลิงเกิดขึ้นมาจากห้องนอนของตนน.ส.ธัญญารสยังกล่าวต่ออีกว่าบ้านนี้เป็นบ้านไม่สักเก่าแก่สืบถอดกันมามีอายุมากกว่า80ปี ทางด้านเจ้าหน้าที่ตำรวจกล่าวว่าเบื้องต้นได้ทำการบันทึกภาพที่เกิดเหตุพร้อมกับสอบปากคำเจ้าของบ้านไว้โดยสันนิษฐานว่าน่าจะเกิดจากไฟฟ้าลัดวงจร. -008,https://www.naewna.com/local/612901,2021_11_01
เปิดเบื้องหลังช็อก! 'จักรทิพย์'ถอนตัวชิงผู้ว่ากทม. สะพัดงานนี้'ผู้ใหญ่ขอมา',เปิดเบื้องหลังจักรทิพย์ถอดใจไม่ลงผู้ว่า กทม. เหตุไม่อยากให้ บิ๊กป้อมลำบากใจ สะพัด!!! ผู้ใหญ่ขอมา จากนี้อาจให้ทำภารกิจอื่นแทน เมื่อวันที่ 1 พ.ย.64 ผู้สื่อข่าวรายงานว่า ในช่วงบ่ายวันเดียวกัน ที่อาคารปานศรี อดีตที่ทำการพรรคพลังประชารัฐ ซึ่งปัจจุบันเป็นสำนักงานของ พล.ต.อ.จักรทิพย์ ชัยจินดา อดีต ผบ.ตร.ที่ประกาศจะลงสมัครผู้ว่า กทม. ในช่วงบ่าย พล.ต.อ.จักร์ทิพย์ ได้เรียกประชุม ส.ก. 50 คนที่จะลงสมัครในนามกลุ่มพล.ต.อ.จักรทิพย์ โดยพล.ต.อ.จักรทิพย์ ได้ตัดสินใจประกาศที่จะไม่ลงสมัครผู้ว่า กทม. ทำให้ ส.ก.ทั้งหมดต่างตกตะลึงต่อการประกาศดังกล่าว เพราะตลอดสัปดาห์พล.ต.อ.จักรทิพย์ได้ลงพื้นที่อย่างสม่ำเสมอไม่มีทีท่าจะถอดใจ โดยระบุว่า ผมไม่อยากให้ผู้ใหญ่ที่เคารพต้องลำบากใจ จึงขอยุติการลงสมัครผู้ว่า กทม. รายงานข่าวเปิดเผยว่า พล.ต.อ.จักรทิพย์ ได้ตัดสินใจที่จะไม่ลงสมัครผู้ว่า กทม. เนื่องจากเกิดปัญหาขัดแย้งในพรรคพลังประชารัฐ เนื่องจาก ร.อ.ธรรมนัส พรหมเผ่า เลขาธิการพรรคประกาศ ที่จะส่ง ส.ก.ในนามพรรคพลังประชารัฐ รวมถึงประกาศที่จะสนับสนุนและส่งผู้ว่า กทม. มาก่อนหน้านี้ โดย ร.อ.ธรรมนัสประกาศส่ง ส.ก.ในนามพรรคทั้ง 50 เขต ในขณะที่ในส่วนของพล.ต.อ.จักรทิพย์ ก็มีคนที่จะลงสมัครแล้วทั้ง 50 เขต เช่นกัน เท่ากับว่าทั้งจะต้องไปแข่งกันเอง นอกจากนั้น ก่อนหน้านี้ พล.ต.อ.จักรทิพย์ เคยปรารภว่า ไม่ต้องการที่จะแข่งกับ พล.ต.อ.อัศวิน ขวัญเมือง ผู้ว่า กทม. เพราะเป็นรุ่นพี่รุ่นน้องที่มีความใกล้ชิดกันตั้งแต่สมัยเป็นข้าราชการตำรวจ อีกทั้งในระยะหลังร.อ.ธรรมนัสก็มีท่าทีหันไปสนับสนุน พล.ต.อ.อัศวิน มากกว่า พล.ต.อ.จักรทิพย์ จึงอาจเป็นเหตุผลหนึ่งในการตัดสินใจครั้งนี้ด้วย ทั้งนี้ พล.ต.อ.จักรทิพย์ ไม่ได้กลัวแพ้ ไม่ว่าจะเป็นนายชัชชาติ สิทธิพันธุ์ แคนดิเดตผู้สมัครลงชิงตำแหน่งผู้ว่า กทม. ที่ผลโพลมีคะแนนนำ เนื่องจากนายชัชชาติ ยังจะต้องไปแย่งฐานเสียงเดียวกันกับกลุ่มที่เป็นฐานเสียงของคุณหญิงสุดารัตน์ เกยุราพันธุ์ ประธานพรรคไทยสร้างไทย หรือแม้แต่ฐานเสียงของพรรคเพื่อไทยและก้าวไกล ในขณะที่พล.ต.อ.จักรทิพย์ จะแข่งกับ พล.ต.อ.อัศวิน ซึ่งมีฐานเสียงอยู่ในกลุ่มเดียวกันเท่านั้น ซึ่งการตัดสินใจครั้งนี้ สาเหตุหลักคือไม่ต้องการให้พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพลังประชารัฐ ซึ่งเป็นผู้ใหญ่ที่เคารพต้องลำบากใจ ทั้งนี้ เหตุผลของการตัดสินใจในวันนี้เพราะมีผู้ใหญ่ขอมาให้ถอนตัว และอาจจะให้พล.ต.อ.จักรทิพย์ไปทำงานการเมืองด้านอื่นแทน แหล่งข่าว ระบุ -001,https://www.naewna.com/politic/612911,2021_11_01
'ปู จิตกร'คอลัมนิสต์ชื่อดัง วางเรียง'17เหตุผล'สนับสนุนให้'มหาไพรวัลย์'ลาสิกขา,"วันที่ 1พฤศจิกายน 2564 ปู จิตกร บุษบา คอลัมนิสต์ นสพ.แนวหน้า ได้โพสต์ข้อความผ่านเฟซบุ๊กส่วนตัวระบุว่า โดยส่วนตัว ผมสนับสนุนให้ท่านมหาไพรวัลย์ลาสิกขาหรือสึก 1) มิได้จงเกลียดอะไรท่าน แต่เห็นว่าท่านกระสับกระส่ายในผ้าเหลืองมากขึ้นทุกทีๆ และท่านก็มีพฤติกรรมในผ้าเหลืองที่โลกติเตียน แล้วท่านรู้สึกขัดแย้ง ทุ่มเถียง เอาชนะกันไปมา 2.) จริตของท่านเหมาะงามแก่ความเป็นฆราวาส ท่านรักเสรีภาพในการคิด พูด ทำ ขาย ไลฟ์ แซะ ดีดดิ้น มีจริตในภาษา มีลีลาในความเป็นอินฟลูเอนเซอร์ เป็นแม่ค้า/โค้ชชิ่ง มากกว่าเป็น ธรรมาจารย์ 3) ท่านถูกโลกติเตียนว่าอาศัยผ้าเหลือง หาลาภ ยศ สรรเสริญ ขณะที่ท่านมองว่า ท่านใช้ผ้าเหลืองแทรกซึมเข้าไปจรรโลงโลกสมัยใหม่ ด้วยท่าทีอย่างใหม่ ซึ่งสิ่งที่ท่านว่านั้น ท่านยังคงทำได้ และทำได้คล่องตัว/สุดติ่ง ยิ่งกว่าเก่า เมื่อละสมณเพศ มาเป็นฆราวาส 4) ท่านจะได้หัวเราะให้สุดเสียง มีส่วนร่วมกับสังคมและการเมืองได้โดยไม่ถูกคนจำนวนหนึ่งไถ่ถามถึงความเหมาะงามตามสถานภาพ 5) คนคนหนึ่ง ควรมีความสุข ได้แสดงความสามารถที่มี ในบทบาทและสถานภาพที่ส่งเสริม มากกว่าเป็นอุปสรรคหรือ 'กรอบจำกัด' อย่าขังท่านไว้ในผ้าเหลือง เพียงเพราะหมายจะเอาชนะกันเลย ให้ท่านเลือกสถานภาพของท่าน อย่าเอาท่านมาเป็น 'เครื่องเล่นทางการเมือง' ของคู่ขัดแย้งเลย 6) ดังนั้น ถ้าท่านจะสึกก็สึกเถอะครับ ให้ใจได้อยู่ในร่าง ในเพศ (คฤหัสถ์/บรรพชิต) ที่สอดรับกัน ไม่ขัดแย้งกันในใจ และนัยน์ตาของศาสนิกชน ออกมาเป็นปัจเจกชนให้สมกับจริตของเรา 7 )ความเป็นมหา ไม่ได้หายไปกับผ้าเหลือง ดูอย่างอาจารย์วศิน อินทสระ, อาจารย์เสฐียรพงษ์ วรรณปก, อาจารย์สุชีพ ปุญญานุภาพ เป็นตัวอย่างก็ได้ ท่านสอนธรรม แสดงธรรม นำทาง นำความรู้ นำความไตร่ตรอง ความเข้าใจในธรรมมาสู่คนได้ อยู่ที่ว่า เรามีแค่ 'วุฒิการศึกษา' หรือเรามี 'ภูมิธรรม' ที่แท้จริง 8) การเอาผ้าเหลืองมาต่อรอง เดิมพัน ที่ท่านเรียกว่า 'อาจาริยบูชา' ว่าหากรักษาการเจ้าอาวาสวัดสร้อยทอง มิได้รับการแต่งตั้งเป็นเจ้าอาวาส ท่านจะสึกนั้น ขออนุโมทนาในจิตกตัญญูของท่าน แต่ในฐานะพุทธบริษัท เห็นว่ามีรักษาการเจ้าอาวาสมากมายที่ไม่ได้รับการแต่งตั้งเป็นเจ้าอาวาส มีบ้างเป็นรักษาการเจ้าอาวาสอยู่นานหลายปี โดยไม่มีการแต่งตั้งเจ้าอาวาส ใน 'สภาพ' ที่ท่านทำ โลกติเตียนว่าเป็นการ 'ต่อรองเอาตำแหน่ง' ซึ่งดูจะไม่เข้ากันกับความเป็นสงฆ์ ที่ควรคลายความติดยึด มีหน้าที่ใดที่ได้รับมอบหมายก็ทำไป เมื่อเขาเลิกมอบหมาย หรือเขาไม่มอบหมายก็วางมันไว้ในที่ของมัน อย่าเอามาแบก มาตีตนให้หม่นหมองใจเลย 9) ท่านมีจริตแห่งการ 'ทึกทัก' และ 'เอาอนาคตมากังวล' ผิดไปจากคำสอนในพระศาสนา อาจเป็นด้วย 'วุฒิภาวะ' และ 'นิสัยส่วนตัว' ที่ธรรมยังไม่สามารถประคองให้ไหว ธรรมยังแพ้อัตตาของท่านอยู่ก็เป็นได้ ท่านจึง 'ปรุงแต่งอารมณ์' ไปสารพัด 10) ท่านคงคิดเอาว่า เพราะ พส. ทั้งสองนี้แน่ๆ ที่ทำให้รักษาการเจ้าอาวาสจะไม่ได้เป็นเจ้าอาวาส ตามที่ท่าน 'ระแคะระคาย' มา แล้วเอามาปรุงเพิ่ม ทั้งๆ ที่ความจริงยังมิทันปรากฏ ผลยังไม่มี ก็ไปปรุงแต่งเหตุตามความระแวงกังวลของตนเข้าแล้ว เหมือน พส. อีกรูปที่เคยร้องไห้ เพราะปรุงแต่งใจไปตามความระแคะระคายว่าจะถูกจับสึก 11) พอท่าน 'แต่งอารมณ์' ของท่านมากเข้า กิริยาและการแสดงออกของท่านก็ 'ไปใหญ่' ท่านรองพื้นว่า มีการเมืองเข้าแทรกในวงการสงฆ์ สอง พส. โดนเขม่น รักษาการเจ้าอาวาสเลยไม่ได้ขึ้น ดังนั้น ถ้าไม่ได้ขึ้นจริงๆ ท่านจะสึก จากนั้นท่านก็ลงแป้งต่อว่า อย่าห่วงนะ สึกแล้วชีวิตมันก็มีทางไปต่อ แล้วท่านก็ลงอายชาโดว์ว่า อาตมาก็ไม่ได้บวชมาตั้งแต่เกิดหรอกนะ แล้วท่านก็ปัดและดัดขนตา ว่าวันก่อนบวช โยมแม่เรียกไปให้นอนกับแม่ บอกว่านี่จะเป็นกอดครั้งสุดท้าย เพราะเมื่อบวชแล้ว แม่จะกอดลูกไม่ได้อีก จากนั้นความสะเทือนใจของท่าน ก็ขับดันก้อนสะอื้นและน้ำตาให้ไหลซึม ปรากฏแก่ชาวโลก --ท่านเป็นปุถุชนคนหนึ่งในเวลานั้น และสร้างความสะเทือนใจแก่ปุถุชนหน้าจออย่างทั่วถ้วน 12) ทุกข์ของท่าน-ดับธรรม, ท่านไม่ได้ใช้ธรรม-ดับทุกข์ 13 ) สุดท้ายสื่อจึงแห่ไปสัมภาษณ์ท่าน และท่านก็ปัดแก้มปิดท้าย ด้วยการแสดงตนปกป้องครูบาอาจารย์ คือ ท่านรักษาการเจ้าอาวาส ที่สงบในตน มิได้ออกมาเรียกร้องต่อรองใดๆ ด้วยเลย ในนามของการ เรียกร้องความเป็นธรรม จบลงอย่างสวยเด้ง 14) ผมไม่ได้รังเกียจที่ท่านจะอยู่ในผ้าเหลืองต่อไป เพียงแต่อยากเห็นท่านสุขุมในผ้าเหลืองนั้น มีสติอยู่เหนืออารมณ์ มีสมณสารูปเป็นมารยาท และให้ธรรมมากกว่าให้เสียงหัวเราะ มุกตลก และถ้อยคำคะนองจริต อาทิ จึ้ง ต๊าซ ซึ่งเป็นเรื่องครื้นเครงของเด็กสาวเด็กหนุ่มในทางโลก ให้ได้และใช้ได้ หากใช้เพื่อจูงคนในวิสัยคะนองรสเหล่านั้นสู่การ พบธรรม ไม่ใช่ พบฉัน และชมชอบในฉัน มิใช่ในธรรม 15) จะสึกหรือไม่สึก ไม่ใช่ประเด็นสำคัญ อยู่อย่างไรให้เหมาะงามตามสถานภาพต่างหาก ที่สำคัญกว่า 16) ในวงการสงฆ์ มีพระแย่ๆ กว่าท่านอีกกลาดเกลื่อน แต่เราไม่ได้จัดประกวดพระแย่ เราใฝ่หาพระงาม 17) ต่อให้มีพระที่ไม่ศึกษาหาความรู้ เจ้าอารมณ์ ถ่มน้ำมนต์พ่นน้ำหมาก ขายวัตถุมงคล ดูดวง แก้ฮวงจุ้ย บ้าบอไปสารพัด อีกนับล้าน ก็ไม่ได้ทำให้ท่านควรจะย่อหย่อนไปจากความเป็น 'พระงาม' ได้ สุดท้าย ท่านจะตัดสินใจอย่างไรก็เรื่องของท่าน ชีวิตท่านเป็นเรื่องของท่าน แต่สถานภาพทางสังคม เป็นเรื่องที่สังคมมีช่องเข้าไปแส่เสือก หรือ สาระแน ดังคำที่สอง พส. เคยใช้ได้ครับ สุดท้ายกว่า -- ขอร่วมส่งจิตอธิษฐานให้โยมแม่ของท่าน แคล้วคลาดปลอดภัยจากโรคภัยไข้เจ็บที่เป็นอยู่ เป็นบุญหนุนส่งให้บุตรชายคนเดียวของท่าน สุขในร่มกาสาวพัตร์ เป็นที่ชุบชูใจของโยมมารดาสืบไป อนึ่ง ผมเองก็รังเกียจคนที่ด่าทอท่านอย่างสาดเสียเทเสีย ไม่สำแดงเหตุผลด้วยเช่นกัน ทำหน้าที่ของพุทธบริษัท ติเตือน (ก่อนติเตียน) แต่พองามกันเถอะนะ ขอบคุณข้อมูลเฟชบุ๊กปู จิตกร บุษบา",https://www.naewna.com/likesara/612913,2021_11_01
