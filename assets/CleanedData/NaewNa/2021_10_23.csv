title,summary,link,published
เตือน'เหนือ-กลางตอนล่าง-ตะวันออก-ใต้'ฝนฟ้าคะนอง-ตกหนักบางแห่ง,วันที่ 23 ตุลาคม 2564 ลักษณะอากาศทั่วไป พยากรณ์อากาศ 24 ชั่วโมงข้างหน้า บริเวณความกดอากาศสูงระลอกใหม่จากประเทศจีนได้แผ่ลงมาปกคลุมบริเวณภาคเหนือด้านตะวันออก ภาคตะวันออกเฉียงเหนือ ภาคกลางตอนบน และทะเลจีนใต้ตอนบนแล้ว ประกอบกับมีลมตะวันออกและลมตะวันออกเฉียงใต้พัดปกคลุมบริเวณประเทศไทยตอนบนและอ่าวไทย ในขณะที่มรสุมตะวันตกเฉียงใต้ที่พัดปกคลุมทะเลอันดามันและภาคใต้ฝั่งตะวันตก มีกำลังอ่อน ลักษณะเช่นนี้ทำให้ประเทศไทยตอนบนมีฝนลดลง แต่ยังมีฝนฟ้าคะนองและฝนตกหนักบางแห่งในภาคเหนือ ภาคกลางตอนล่าง ภาคตะวันออก และภาคใต้ ขอให้ประชาชนในบริเวณพื้นที่เสี่ยงภัยดังกล่าวระวังอันตรายจากฝนฟ้าคะนอง ฝนตกหนักและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลากในระยะนี้ไว้ด้วย ฝุ่นละอองขนาดเล็ก ในช่วงของฤดูฝนการสะสมของฝุ่นละออง/หมอกควันมีน้อย พยากรณ์อากาศสำหรับประเทศไทยตั้งแต่เวลา 06:00 วันนี้ ถึง 06:00 วันพรุ่งนี้ ภาคเหนือ มีฝนฟ้าคะนองร้อยละ 60 ของพื้นที่ กับมีฝนตกหนักบางแห่ง บริเวณจังหวัดแม่ฮ่องสอน เชียงใหม่ เชียงราย ลำพูน ลำปาง สุโขทัย ตาก และกำแพงเพชร อุณหภูมิต่ำสุด 21-23 องศาเซลเซียส อุณหภูมิสูงสุด 27-32 องศาเซลเซียส ลมตะวันออกเฉียงใต้ ความเร็ว 10-20 กม./ชม. ภาคตะวันออกเฉียงเหนือ มีฝนฟ้าคะนองร้อยละ 30 ของพื้นที่ ส่วนมากบริเวณจังหวัดนครราชสีมา บุรีรัมย์ สุรินทร์ ศรีสะเกษ และอุบลราชธานี อุณหภูมิต่ำสุด 19-22 องศาเซลเซียส อุณหภูมิสูงสุด 29-31 องศาเซลเซียส ลมตะวันออกเฉียงเหนือ ความเร็ว 10-20 กม./ชม. ภาคกลาง มีฝนฟ้าคะนองร้อยละ 40 ของพื้นที่ กับมีฝนตกหนักบางแห่ง บริเวณจังหวัดกาญจนบุรี ราชบุรี นครปฐม สมุทรสงคราม และสมุทรสาคร อุณหภูมิต่ำสุด 22-24 องศาเซลเซียส อุณหภูมิสูงสุด 30-32 องศาเซลเซียส ลมตะวันออก ความเร็ว 10-20 กม./ชม. ภาคตะวันออก มีฝนฟ้าคะนองร้อยละ 60 ของพื้นที่ กับมีฝนตกหนักบางแห่ง บริเวณจังหวัดฉะเชิงเทรา ชลบุรี ระยอง จันทบุรี และตราด อุณหภูมิต่ำสุด 23-24 องศาเซลเซียส อุณหภูมิสูงสุด 32-33 องศาเซลเซียส ลมตะวันออกเฉียงใต้ ความเร็ว 10-30 กม./ชม.ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร ภาคใต้ (ฝั่งตะวันออก) มีฝนฟ้าคะนองร้อยละ 70 ของพื้นที่ กับมีฝนตกหนักบางแห่ง บริเวณจังหวัดเพชรบุรี ประจวบคีรีขันธ์ ชุมพร สุราษฎร์ธานี นครศรีธรรมราช และพัทลุง อุณหภูมิต่ำสุด 23-25 องศาเซลเซียส อุณหภูมิสูงสุด 30-33 องศาเซลเซียส ลมตะวันออกเฉียงใต้ ความเร็ว 10-30 กม./ชม.ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร ภาคใต้ (ฝั่งตะวันตก) มีฝนฟ้าคะนองร้อยละ 70 ของพื้นที่ กับมีฝนตกหนักบางแห่ง บริเวณจังหวัดตรัง และสตูล อุณหภูมิต่ำสุด 19-25 องศาเซลเซียส อุณหภูมิสูงสุด 31-33 องศาเซลเซียส ลมตะวันตกเฉียงเหนือ ความเร็ว 15-30 กม./ชม.ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูง 1-2 เมตร กรุงเทพมหานครและปริมณฑล มีฝนฟ้าคะนองร้อยละ 40 ของพื้นที่ กับมีฝนตกหนักบางแห่ง อุณหภูมิต่ำสุด 24-26 องศาเซลเซียส อุณหภูมิสูงสุด 31-33 องศาเซลเซียส ลมตะวันออกเฉียงใต้ ความเร็ว 10-20 กม./ชม. - 006,https://www.naewna.com/local/610793,2021_10_23
'ไพศาล'แนะ'นายกฯ'ต้องยืนหยัดเปิดประเทศโดยปลอดภัย,เมื่อวันที่ 23ตุลาคม 2564 นายไพศาล พืชมงคล อดีตกรรมการผู้ช่วยรองนายกรัฐมนตรี (พล.อ.ประวิตร วงษ์สุวรรณ) ได้โพสต์ข้อความลงบนเฟซบุ๊กส่วนตัว Paisal Puechmongkol ระบุว่า นายกต้องยืนหยัดในการเปิดประเทศโดยปลอดภัย 1. การประกาศเปิดประเทศของพลเอกประยุทธ์ในสัปดาห์ที่แล้ว สร้างความยินดีปรีดาให้แก่ผู้ประกอบการและประชาชนทั่วประเทศ ด้วยความหวังว่าประเทศไทยจะกลับคืนสู่ความเป็นปกติและผู้คนจะทำมาหากิน ไม่ต้องตกอยู่ในทุกข์เวทนา จากน้ำมือของพวกหมอไม่อำมหิตอีกต่อไป 2. แต่ไม่ทันไรพวกหมออำมหิตก็ปั่นข่าวให้เกิดความหวาดกลัวจนกระทั่งพลเอกประยุทธ์แสดงท่าทีลังเลว่าถ้าเปิดประเทศแล้วมีปัญหาก็ต้องปิดอีก ทำให้กองเชียร์ผวากันเป็นทิวแถว 3. ทำการใดเมื่อไต่ตรองด้วยดีโดยชอบแล้ว ก็ต้องตั้งความเพียรไปจนกว่าจะสำเร็จ ดุจดั่งพระมโหสถที่ว่ายน้ำอยู่ในพระสมุทร ตามองไม่เห็นฝั่ง เท้าหยั่งไม่ถึงพื้น ก็ตั้งความเพียรที่จะว่ายไปให้ถึงฝั่งจนได้ ในที่สุดก็ประสบความสำเร็จ ส่วนอ้วนเสี้ยวเอาแต่โลเลลอกแล่ก ในสุดกำลังมากก็ยับดับชีวีไป จะเอาแบบพระมโหสถหรือจะเอาแบบอ้วนเสี้ยว? 4. 2 ปีมานี้ คนไทยตื่นตัวระมัดระวังตัวเป็นอย่างดี มีบทเรียนมากมายแล้ว สามารถดูแลรักษาตัวให้ปลอดภัยได้ แต่ต้องประกาศยืนยันว่าประเทศไทยมียาดีสามารถรักษาหายได้ในเวลาไม่นานถึง 99 เปอร์เซ็นต์ มนุษย์จะต้องอยู่ร่วมกับไวรัสนี้ไปอีกนาน ไม่อาจรอให้ไวรัสหมดไปจากโลกแล้วจึงเปิดประเทศได้ - 006,https://www.naewna.com/politic/610795,2021_10_23
ยิปซีพยากรณ์ 'ดวงรายวัน' ประจำวันเสาร์ที่ 23 ตุลาคม 2564,ท่านที่เกิดวันอาทิตย์ อิทธิพลของไพ่พระอาทิตย์ (The Sun)วันนี้รักสดใสหลังจากมีมีปัญหาไม่เข้าใจกันมาก่อนหน้านี้ ทำให้ชีวิตวันนี้ดูลัลล้าสดใสเงินทองเดินหน้าลาภลอยมาเยือนทำให้ได้เฮสุดๆ และคนเป็นเจ้าหนี้จะได้เงินคืนอย่างไม่คาดคิด งานก้าวหน้าเพราะความมุมานะของเรา กิจการส่วนตัวดีขึ้นเพราะครอยครัวเข้ามาช่วยเหลือ ท่านที่เกิดวันจันทร์ อิทธิพลของไพ่กงล้อมหาสมบัติ(Wheel of Fortune)วันนี้งานเดินหน้ามีผลงานดีทำให้หายเหนื่อยเป็นปลิดทิ้ง และคนค้าขายเริ่มดีขึ้นอย่างน่าพอใจความรักคนโสดจะได้พบรักในวงงาน เงินทองเข้ามาไม่มากแต่ไม่เดือดร้อนแต่อย่าริการเสี่ยงจะได้ไม่คุ้มเสีย ท่านที่เกิดวันอังคาร อิทธิพลของไพ่อัศวินถือเหรียญ(Knight of Pentacles)วันนี้เงินทองราบรื่นมีเงินลาภลอยเข้ามาก้อนโต ทำให้หายเครียดจากสภาวะการเงินที่ฝืดเคือง ความรักแม้จะดูดี แต่ก็จะมีปัญหาเรื่องเวลา งานเด่นจนโดนคนอื่นปัดแข้งปัดขา ให้ระวังคนคอยใส่ร้าย งานส่วนตัวมีงานใหญ่เข้ามา ท่านที่เกิดวันพุธ อิทธิพลของไพ่ 8 ดาบ(Seven)วันนี้กิจการส่วนตัวมีปัญฆาเหตุเพราะคนใกล้ชิดทำเรื่องให้ และงานประจำแม้มีผลงานแต่โดนแทงข้างหลังอย่างจัง ด้านการเงินผิดหวังกับการเสี่ยงโชคเล่นเอาหัวเสีย ความรักถ้าไม่หึงหวงเกินเหตุก็ไม่มีเรื่องชวนทะเลาะ ส่วนคนที่แอบลุ้นใครคงต้องนิ่งๆ ไว้ ท่านที่เกิดวันพฤหัสบดี อิทธิพลของไพ่ 10 ถ้วย(Ten of Cups)วันนี้มีความสุขได้ท่องเที่ยวกับคนรัก ทำให้ชีวิตมีสีสันมากขึ้นแอบชอบใครเขาวาจาดีด้วย เงินทองได้มาจากครอบครัว ทำให้เคลียร์หนี้สินได้เสียที งานเด่นผลงานน่าพอใจ กิจการเริ่มกระเตื้องขึ้นทำให้มีกำลังใจขึ้นมา ท่านที่เกิดวันศุกร์ อิทธิพลของไพ่ราชาถือเหรียญ(King of Pentacles)วันนี้เงินทองเดินสะพัดมีใช้ไม่ติดขัด ลาภลอยเข้ามาอย่างไม่คาดฝัน ความรักไปได้เรื่อยๆ ไม่หวือหวา ด้านการงานทำงานอย่างมีความสุขเพราะผลงานน่าพอใจ ส่วนที่ทำงานอิสระกิจการเดินหน้าไปได้ดี ท่านที่เกิดวันเสาร์ อิทธิพลของไพ่พระอาทิตย์(The Sun) วันนี้ได้เฮมีลาภลอยฟลุกๆ ก้อนโตมาเยือน และคนที่หวังทรัพย์สินมีค่าจะสมหวังดังรอคอย ด้านการงานผลงานดีเพราะความมุมานะตั้งใจของเรา และคนที่มีกิจการส่วนตัวมีงานใหญ่เข้ามา ความรักเริ่มดีขึ้นหลังจากเคลียร์ใจกันได้ ส่วนแอบลุ้นใครเขามีท่าทีตอบรับ ท่านผู้อ่านที่มีความประสงค์ต้องการปรึกษา เรื่องดวงชะตาเป็นการส่วนตัวกับอาจารย์กิติคุณพลวัน สอบถามรายละเอียดเพิ่มเติมได้ที่094-6298799 - 006,https://www.naewna.com/lady/610798,2021_10_23
ผู้ว่าฯลพบุรีลงพื้นที่ดอนโพธิ์มอบถุงยังชีพผู้ได้รับผลกระทบจากน้ำท่วม,เมื่อวันที่ 22 ต.ค.64 ที่ผ่านมา นายนิวัฒน์ รุ่งสาคร ผู้ว่าราชการจังหวัดลพบุรี พร้อมด้วยปลัดอำเภอเมืองลพบุรี กำนัน ผู้ใหญ่บ้าน ตำบลดอนโพธิ์ และกองร้อยอาสารักษาดินแดนอำเภอเมืองลพบุรีที่ 1 ร่วมกันนั่งรถไถ ลงพื้นที่บริเวณ หมู่ 7 ตำบลดอนโพธิ์ อำเภอเมืองลพบุรี เพื่อติดตามสถานการณ์น้ำท่วมขัง ในพื้นที่ซึ่งยังเหลืออีกพื้นที่ของอำเภอเมืองลพบุรี ที่ระดับน้ำยังท่วมขังสูงอยู่ การเข้าออกหมู่บ้านต้องใช้รถไถ และเรือ ในการเดินทางอยู่ พร้อมทั้งเยี่ยมให้กำลังใจ และมอบถุงยังชีพให้แก่ประชาชนที่ได้รับผลกระทบจากน้ำท่วมขัง และประชาชนกลุ่มเปราะบาง ผู้ป่วยติดเตียง สูงอายุ และพิการ เพื่อสร้างขวัญและกำลังใจหลังจากพื้นที่ดังกล่าวถูกน้ำท่วมขังมานาน - 003,https://www.naewna.com/local/610802,2021_10_23
นายกฯห่วงวัยรุ่นมือใหม่ลงทุนในเงินดิจิทัล ชี้มีความผันผวนสูง,นายกฯห่วงวัยรุ่นมือใหม่ลงทุนในเงินดิจิทัล ชี้มีความผันผวนสูง ประเมินความเสี่ยงก่อนลงทุน เลือกบริษัทมีใบอนุญาต เมื่อวันที่ 23 ตุลาคม 2564 น.ส.รัชดา ธนาดิเรกรองโฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกรัฐมนตรี เป็นห่วงนักลงทุนในการลงทุนในสินทรัพย์ดิจิทัล โดยเฉพาะกลุ่มเยาวชน คนรุ่นใหม่วัยทำงาน หลังพบว่า มีเข้ามาลงทุนในคริปโตเคอร์เรนซี่เป็นจำนวนที่เพิ่มขึ้นอย่างมาก ด้วยเหตุเพราะเข้าถึงได้ง่าย ใช้ระยะเวลาสั้นแต่ได้รับผลตอบแทนที่รวดเร็ว อย่างไรก็ตาม นายกฯ ฝากเตือนให้นักลงทุนพิจารณาถึงความเสี่ยงจากการลงทุนประเภทนี้ให้มาก เนื่องจากคริปโตเคอเรนซีไม่มีปัจจัยพื้นฐานรองรับ เป็นการเก็งกำไรและมีความผันผวนสูง ส่วนผู้ปกครองที่เปิดบัญชีให้เยาวชน ต้องมีความระมัดระวังในการลงทุนและดูแลอย่างใกล้ชิด จึงขอให้ผู้สนใจที่จะลงทุนทำความเข้าใจในลักษณะความเสี่ยง ต้องแน่ใจว่าสามารถยอมรับการสูญเสียเกือบทั้งจำนวนได้ หาข้อมูลและพิจารณาอย่างถี่ถ้วนก่อนตัดสินใจ และที่สำคัญ อย่าหลงเชื่อคำโฆษณา ต้องเลือกผู้ให้บริการที่ได้รับใบอนุญาตจากสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) ปัจจุบัน ข้อมูลจาก ก.ล.ต.รายงานว่า มีจำนวนบัญชีซื้อขายสินทรัพย์ดิจิทัล 1.49 ล้านบัญชี เป็นบัญชีที่มีความเคลื่อนไหว 3.11 แสนบัญชี และมีมูลค่าซื้อขายเฉลี่ยต่อวันถึง 6.6 พันล้านบาท และในบางช่วงเวลามีนักลงทุนที่เป็นเยาวชนอายุต่ำกว่า 20 ปี ประมาณ 3% วัยเริ่มทำงานอายุไม่เกิน 30 ปี ประมาณ 47% ขณะเดียวกัน ยังพบว่าจำนวนบริษัทที่ให้บริการด้านการลงทุนขยายตัวอย่างรวดเร็วเช่นกัน ซึ่งบางแห่งไม่มีใบอนุญาต ตามพระราชกําหนดการประกอบธุรกิจสินทรัพย์ดิจิทัล จึงขอเตือนประชาชนและผู้ซื้อขายสินทรัพย์ดิจิทัลให้ระมัดระวังการใช้บริการกับผู้ประกอบธุรกิจฯที่ไม่ได้รับอนุญาต เนื่องจากจะไม่ได้รับความคุ้มครองตามกฎหมาย ทั้งนี้นักลงทุนสามารถตรวจสอบรายชื่อผู้ประกอบธุรกิจสินทรัพย์ดิจิทัลที่ได้รับใบอนุญาตได้ที่ www.sec.or.th หรือทางแอปพลิเคชัน SEC Check First และหากมีข้อสงสัยหรือพบเบาะแสเกี่ยวกับการดำเนินการที่น่าสงสัย สามารถแจ้งได้ที่ ศูนย์บริการประชาชน ก.ล.ต. โทร 1207ผู้ที่ฝ่าฝืนหรือการกระทำเข้าข่ายความผิดตาม พ.ร.ก.สินทรัพย์ดิจิทัลฯ จะถูกดำเนินคดีตามกฎหมายด้วย นายกรัฐมนตรีดีใจทื่คนรุ่นใหม่มีความสนใจในการลงทุนแต่การลงทุนทุกประเภทมีความเสี่ยง จึงอยากให้เยาวชนคนรุ่นใหม่ รวมทั้งผู้ปกครอง ทำการศึกษาข้อมูล เรืยนรู้ก่อนการลงทุนทุกครั้ง เพื่อเข้าใจถึงลักษณะความเสี่ยงของการลงทุน ประเมินตนเองว่าสามารถยอมรับความเสี่ยงที่อาจเกิดขึ้นได้หรือไม่ รวมทั้งต้องตรวจสอบผู้ให้บริการที่ถูกกฎหมาย อย่าหลงเชื่อบริษัทด้านการลงทุนสินทรัพย์ดิจิทัลจากคำโฆษณา น.ส.รัชดา กล่าว - 006,https://www.naewna.com/politic/610801,2021_10_23
'อ้ายโทนี่'สอน'น้องตู่' เย้ย! แจกเงินเพื่อซื้อเสียงไปวันๆ ไม่พอหรอก,เมื่อวันที่ 23 ตุลาคม 2564 เพจเฟชบุ๊ก CARE คิด เคลื่อน ไทย ได้เผยแพร่คำพูดของ นายทักษิณ ชินวัตร หรือ โทนี วู้ดซัมที่ร่วมสนทนาในรายการ CARE Talk x CARE clubHouse ตอนหนึ่งว่า อ้ายโทนี่สอนน้องตู่ การแก้ปัญหาเศรษฐกิจแบบ แจกเงินเหมือนเอาปลามาให้ มื้อหน้าหิว ไม่รู้ตกปลาที่ไหนไม่มีเบ็ดไม่รู้วิธีตก ต้องให้วิธีทำมาหากินให้ชาวบ้าน เงินที่กู้มาเยอะๆ เอามาแจกนั้น ระยะยาวต้องฟื้นฟูประเทศให้ชาวบ้านมีที่ทำมาหากิน ชาวบ้านเป็นนกตัดต้นไม้ทิ้งหมด นกจะไปหาที่เกาะกำบังได้ไง ต้องปลูกต้นไม้ใหม่ เหมือนประชาชนให้มีที่ทำกินพอเพียง วันนี้บอกให้ใช้เศรษฐกิจพอเพียงแต่ไม่พอกิน ดังนั้น ต้องช่วยแก้ปัญหาให้พอกินก่อนจะพอเพียง จะมาแจกเงินเพื่อซื้อเสียงไปวันๆ ไม่พอหรอก - 006,https://www.naewna.com/politic/610815,2021_10_23
"เปิดตลาดราคาทองคำปรับขึ้น50 รูปพรรณขายออก28,800บาท","สมาคมค้าทองคำ รายงานราคาทองคำ ประจำวันที่ 23 ตุลาคม 2564โดยเปิดตลาดราคาทองคำปรับขึ้น 50ดังนี้ ทองแท่ง รับซื้อ 28,200.00 บาท ขายออก 28,300.00 บาท ทองรูปพรรณ รับซื้อ 27,697.32 บาท ขายออก 28,800.00 บาท",https://www.naewna.com/business/610813,2021_10_23
'ชัยวุฒิ'ยันยังไม่มีคนละครึ่งเฟส 4 รับมีเว็บไซต์-แอพฯปลอมหลอกล้วงข้อมูลปชช.,"ชัยวุฒิยันยังไม่มีคนละครึ่งเฟส4รับมีเว็บไซต์-แอพฯปลอมหลอกล้วงข้อมูลปชช. ขอ ปชช.อย่าหลงเชื่อกดดู เผย กสทช.เร่งประสานเครือข่ายมือถือสกัดข้อความแปลก เมื่อวันที่ 23 ตุลาคม 2564 ที่พระลานพระราชวังดุสิต นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ให้สัมภาษณ์กรณีที่มีการส่งข้อความทางเอสเอ็มเอสให้กรอกข้อมูลส่วนตัวเพื่อร่วมโครงการคนละครึ่ง เฟส 4 ว่าขอเตือนประชาชนว่าโครงการคนละครึ่งมีแค่เฟสที่ 3 จำนวนเงิน 1,500 บาท โดยจะใช้ได้ถึงเดือน ธ.ค.นี้ และมีสิทธิ์ที่ยังไม่ได้ลงทะเบียนเหลืออยู่บางส่วน ซึ่งประชาชนสามารถตรวจสอบได้ที่เว็บไซต์ คนละครึ่ง.com หรือแอพพลิเคชั่นเป๋าตัง นายชัยวุฒิ กล่าวว่า ยอมรับว่ามีสร้างเว็บไซต์และแอพพลิเคชั่นปลอมขึ้นมาให้มีชื่อคล้ายกับของจริง เพื่อหลอกลวงประชาชน โดยกระทรวงการคลังและกระทรวงดีอีเอส ต้องดำเนินการปิดกั้น เนื่องจากเว็บไซต์เหล่านี้ตั้งขึ้นมาเพื่อดูดข้อมูลของประชาชนไปใช้ในทางที่ผิด ทั้งนี้ พล.อ.ประยุทธ์ จันทร์โอชา นายกรัฐมนตรี กำชับให้รีบแก้ปัญหานี้โดยเร็ว พร้อมกับฝากเตือนประชาชน ในกรณีที่มีเอสเอ็มเอส หรือการแชร์ลิงค์ที่ส่งมาอย่าเข้าไปดูหรือไปใช้บริการ หากไปให้ข้อมูลอาจจะเกิดความเสียหายได้ เมื่อถามว่า จะขอความร่วมมือบริษัทเครือข่ายมือถือ เพื่อเข้าไปตรวจสอบหรือไม่ นายชัยวุฒิ กล่าวว่า ได้พูดคุยกับ กสทช.ทราบว่ากำชับไปที่ผู้ให้บริการเครือข่ายทุกค่ายมือถือแล้ว ให้ตรวจสอบการใช้เอสเอ็มเอส หากผู้ส่งไม่มีข้อความชัดเจนหรือทำผิดกฎหมายขอให้ผู้ให้บริการเครือข่ายตรวจสอบอีกครั้งก่อนส่งข้อความ และให้เข้มงวดอย่าปล่อยให้มีการส่งเอสเอ็มเอสไปหาประชาชน ส่วนกระทรวงดีอีเอสจะใช้สื่อโซเชียลติดตามในกรณีที่พบข้อความแปลกจะรีบปิดกั้นให้เร็วที่สุด ผู้สื่อข่าวถามถึงความคืบหน้าการตรวจสอบกรณีที่มีการดูดเงินจากบัตรเดบิตของประชาชน นายชัยวุฒิ กล่าวว่า เจ้าหน้าที่ตำรวจอยู่ระหว่างสืบสวนสอบสวน และเห็นว่าเส้นทางของเงินไปไหนบ้าง หลายแอพพลิเคชั่นดำเนินการอยู่ในต่างประเทศ โดยกระทรวงดีอีเอส และตำรวจ จะติดตามนำคนผิดมาดำเนินคดีต่อไป - 006",https://www.naewna.com/local/610817,2021_10_23
ลมหนาวมาเยือน'ภูกระดึง' นักท่องเที่ยวแห่ชมพระอาทิตย์ขึ้นที่ผานกแอ่นคึกคัก,"บรรยากาศบนยอดภูกระดึง จังหวัดเลย เช้าวันนี้ (23 ต.ค.64) ได้มีนักท่องเที่ยวประมาณ 1,000 คน ซึ่งนักท่องเที่ยวกลุ่มนี้ได้ผ่านการคัดกรองโควิด - 19 มาอย่างละเอียดเพื่อมาท่องเที่ยวแล้ว โดยเฉพาะกลุ่มคนวัยหนุ่มสาว ที่ตื่นนอนตั้งแต่เช้ามืดพากันเดินเท้าไกลกว่า 2 กิโลเมตรจากจุดพักแรมศูนย์บริการนักท่องเที่ยววังกวาง อุทยานแห่งชาติภูกระดึง เพื่อไปชมพระอาทิตย์ขึ้นที่บริเวณผานกแอ่น สำหรับ ผานกแอ่น ถือเป็นจุดชมพระอาทิตย์ขึ้นที่ได้รับความนิยมจากนักท่องเที่ยวมากที่สุด แทบจะทุกคนที่ขึ้นพักผ่อนท่องเที่ยวบนภูกระดึงต้องตื่นแต่เช้าตรู่ไปรอชมแสงแรกอาทิตย์ขึ้น ทำให้ลานนกแอ่น ท่ามกลางทะเลหมอกสวยงามอากาศหนาวเย็น นายสำเร็จ ภูแสนศรี หัวหน้าอุทยานแห่งชาติภูกระดึง เปิดเผยว่า ในวันหยุดเสาร์ อาทิตย์ จากนี้ไปอุทยานแห่งชาติภูกระดึงจะมีนักท่องเที่ยวเพิ่มมากขึ้น แต่อยู่ภายได้มาตรการโควิด - 19 อย่างเข้มข้น เรามีการระมัดระวังมากถึงมากที่สุดเพื่อให้นักท่องเที่ยวปลอดภัย จะได้เที่ยวอย่างสบายใจ ส่วนสภาพอากาศอุณหภูมิต่ำสุดตามอำเภอต่าง ๆ เมื่อเช้าวันนี้ (หน่วยวัดเป็นองศาเซลเซียส) ดังนี้.- อ.เมืองเลย 22.3, อ.วังสะพุง 23.4, อ.ด่านซ้าย 19.0 , อ.เชียงคาน 22.0 , อ.ท่าลี่ 23.0 , อ.ภูกระดึง 19.5 , อ.ภูเรือ 20.5 , อ.นาแห้ว 21.0 , อ.ปากชม 22.0 , อ.นาด้วง 22.5 , อ.ภูหลวง 20.0 , อ.ผาขาว - , อ.เอราวัณ 23.0 , อ.หนองหิน 22.0 ซํ อุทยานแห่งชาติภูกระดึง 16.5, อุทยานแห่งชาติภูเรือ 15.0 , เขตรักษาพันธุ์สัตว์ป่าภูหลวง(ภูเรือ) 16.0 ,ศูนย์วิจัยและพัฒนาการเกษตรที่สูงเลย (อ.ภูเรือ) 15.0 , อุทยานแห่งชาติภูสวนทราย(อ.นาแห้ว) 20.0 ซํ. - 003",https://www.naewna.com/likesara/610812,2021_10_23
ปชป.เจอวิชามาร มีมือดีบอกชาวบ้านให้มารอรับแจกเงินสดจากว่าที่ผู้สมัคร ส.ก.ปชป.,เมื่อวันที่ 23 ตุลาคม 2564 นายองอาจ คล้ามไพบูลย์ รองหัวหน้าพรรค และประธาน ส.ส.พรรคประชาธิปัตย์ กล่าวถึงการทำงานของพรรคในพื้นที่ กทม.ว่า จากการทำงานในพื้นที่อย่างหนักของทีมงาน ปชป.กทม.ทำให้ความนิยมของพรรคในพื้นที่ กทม.เพิ่มมากขึ้นเรื่อยๆ แต่เราก็ยังเดินหน้าทำงานหนักต่อไปอย่างไม่หยุดยั้ง อย่างไรก็ดี มีผู้ประสงค์ร้ายต้องการทำลายความน่าเชื่อถือผู้สมัคร สก.ของพรรคในพื้นที่เขตตลิ่งชัน โดยการไปปล่อยข่าวว่า น.ส.ฉัฐภรณ์ ปานทอง ว่าที่ผู้สมัคร ส.ก.เขตตลิ่งชัน ในนามพรรคประชาธิปัตย์ จะมาแจกเงินสด ข้าวสาร อาหารแห้ง ที่วัดช่างเหล็ก เวลาหกโมงเช้าในวันที่ 20 ต.ค.ที่ผ่านมา ทำให้มีชาวบ้านจำนวนมากหลงเชื่อมารอรับแจกของ และเงินสดที่วัดช่างเหล็กตั้งแต่เช้าตรู่จำนวนมาก แต่ไม่พบว่ามีใครมาแจกของและเงินสดตามที่มีการปล่อยข่าวกันแต่อย่างใด เมื่อ น.ส.ฉัฐภรณ์ ปานทอง ว่าที่ผู้สมัคร ส.ก.เขตตลิ่งชัน ของพรรค ทราบเรื่องจากพลเมืองดี หลังจากเหตุการณ์ผ่านไปแล้ว จึงได้เดินทางไป สน.ตลิ่งชัน เพื่อแจ้งความกับ พ.ต.ต.วัชรธร คำชนะชัย สว.(สอบสวน) สน.ตลิ่งชัน ไว้เป็นหลักฐาน เนื่องจากได้รับความเสียหายจากเหตุการณ์ดังกล่าว ว่าตนไม่เคยนัดชาวบ้านให้มารับข้าวสาร อาหารแห้ง และเงินสด ที่วัดช่างเหล็ก แต่อย่างใด นายองอาจ กล่าวเพิ่มเติมว่า การที่มีผู้ประสงค์ร้ายใช้วิธีการสกปรกกลั่นแกล้งกันทางการเมืองเช่นนี้ถือเป็นเรื่องไม่ถูกต้องอย่างยิ่ง ขอให้ใครก็ตามที่มีพฤติกรรมแบบนี้ควรละเลิกวิชามารที่ไม่ถูกต้อง ไม่ควรทำแบบนี้อีกต่อไป ในส่วนของพรรคประชาธิปัตย์ หลังจากมีการแพร่ระบาดของโควิดใน กทม.อย่างมากในช่วงที่ผ่านมา ทางว่าที่ผู้สมัคร ส.ก.ของพรรคได้ออกช่วยเหลือเยียวยาผู้ติดเชื้อโควิดจำนวนมาก ทั้งการประสานหาเตียง และนำหน้ากากอนามัย เจลแอลกอฮอล์ ข้าวสาร อาหารแห้ง มอบให้ชาวบ้านที่ได้รับผลกระทบจากโควิดอย่างต่อเนื่อง ไม่มีกิจกรรมแจกเงินสดแต่อย่างใด เรามุ่งมั่นทำงานเพื่อประโยชน์ของชาวบ้านโดยส่วนรวมอย่างจริงจังตลอดไป นายองอาจ กล่าว - 006,https://www.naewna.com/politic/610823,2021_10_23
นายกฯวางพวงมาลา เนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว,เมื่อเวลา 08.30 น.วันที่ 23 ตุลาคม 2564ณ พระบรมราชานุสรณ์ พระลานพระราชวังดุสิต พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม วางพวงมาลาเนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว โดยมีคณะรัฐมนตรี (ครม.) เข้าร่วมในพิธี โอกาสนี้ นายกฯ ถวายความเคารพ แล้ววางพวงมาลาจำนวน 2 พวง ในนามนายกรัฐมนตรีและคณะรัฐมนตรี เสร็จแล้วนายกฯ ถวายเคารพ เป็นอันเสร็จพิธี,https://www.naewna.com/politic/610827,2021_10_23
ผู้เชี่ยวชาญชี้ 'โควิด-19'กลายพันธ์ุจาก‘ไวรัสโคโรนา’สองตัว,23 ตุลาคม 2564 สำนักข่าวซินหัวรายงาน สำนักข่าวรีอะ โนโวสติ (RIA Novosti) ของทางการรัสเซีย รายงานผลการวิจัยทางวิทยาศาสตร์พบเชื้อไวรัสโคโรนาสายพันธุ์ใหม่ที่ก่อโรคโควิด-19 ในปัจจุบันไม่ได้ถูกสร้างขึ้นในห้องปฏิบัติการ ทว่าเป็นผลลัพธ์จากการกลายพันธุ์ของเชื้อไวรัสโคโรนาสองตัวที่เกี่ยวข้องกันอย่างใกล้ชิด ดิดิเยร์ พิตต์ หัวหน้าแผนกป้องกันและควบคุมโรคติดเชื้อประจำโรงพยาบาลมหาวิทยาลัยเจนีวา เผยกับสำนักข่าวฯ ว่านักวิทยาศาสตร์สามารถติดตามการกลายพันธุ์ของเชื้อไวรัสเมื่อเวลาผ่านไป และค้นหาสิ่งเชื่อมโยงกับต้นกำเนิดของเชื้อไวรัสโคโรนาสายพันธุ์ใหม่ที่ระบาดอยู่ในขณะนี้ โรคโควิด-19 เป็นเพียงเชื้อไวรัสโคโรนาสายพันธุ์หนึ่ง และเชื้อไวรัสโคโรนามีการกลายพันธุ์บ่อยครั้ง เราสามารถติดตามการกลายพันธุ์เหล่านี้เมื่อเวลาผ่านไป พิตต์ระบุ พร้อมอธิบายว่าผู้เชี่ยวชาญสามารถฟื้นฟูและศึกษาการเปลี่ยนแปลงระยะต่างๆ ภายในโปรตีนหนาม (spike protein) หรือโปรตีนเอส (S-protein) ของเชื้อไวรัสโคโรนาสายพันธุ์ใหม่ และติดตามองค์ประกอบทางพันธุกรรมเบื้องต้นของโรคโควิด-19 เชื้อไวรัสโคโรนาสายพันธุ์ใหม่แพร่ระบาดสู่คนเนื่องจากการกลายพันธุ์ในโปรตีนหนามของเชื้อไวรัสโคโรนาสองตัว ซึ่งสามารถเกิดขึ้นได้ผ่านโฮสต์ตัวกลาง โดยสิ่งนี้มีขึ้นก่อนการตรวจพบโรคระบาดในนครอู่ฮั่นของจีน เราพบการมีอยู่ทางพันธุกรรมของเชื้อไวรัสโคโรนาสองตัวในช่วงเริ่มต้นการเปลี่ยนแปลงดังกล่าว พิตต์กล่าวเสริม ความจริงที่ว่าสารพันธุกรรมภายในเชื้อไวรัสโคโรนาสองตัวก่อให้เกิดการเปลี่ยนแปลงในโปรตีนหนามเป็นหลักฐานขัดแย้งทฤษฎีที่ระบุว่าเชื้อไวรัสฯ ถูกมนุษย์สร้างขึ้น,https://www.naewna.com/inter/610799,2021_10_23
'กรณ์'ปล่อยคลิปโชว์แม่ไม้มวยไทย ลั่น'พรรคกล้า'พร้อมดันสู่'Soft power',เมื่อวันที่ 23 ตุลาคม 2564 นายกรณ์ จาติกวณิช หัวหน้าพรรคกล้า ได้ปล่อยคลิป TikTok ระหว่างเข้าพบกลุ่มน้องๆ ในค่ายมวย ช.ชนะชัย จ.พัทลุง โดย นายกรณ์ บอกว่า เขาคิดมาตลอดว่า ทำไมเราต้องส่งลูกหลานไปเรียนยูโด เทควันโด แต่ในขณะที่ มวยไทย กลับถูกมองข้าม ผมลองเรียนรู้ตามกระบวนการฝึกเด็กของที่นี่ ได้ประโยชน์หลายอย่างมาก ไม่ว่าจะการออกกำลัง รวมไปถึงการเรียนรู้ป้องกันตัวเองในแบบฉบับของความเป็นไทย ที่สืบทอดกันมายาวนานใน บ้านเกิดเมืองนอน ของเรา ค่ายมวย ที่นี่มีเยาวชนหลายสิบคนทั้งชายและหญิง หลังเลิกเรียนจะมาฝึกมวยไทยกับครูมวยรุ่นพี่ ถ้าคนไหนมีแววดีได้ต่อยอดเป็นอาชีพได้อีกด้วย นายกรณ์ กล่าว หัวหน้าพรรค กล่าวว่า จากการพูดคุยกับเจ้าของค่ายมวย เขาเล่าให้ฟังว่า ตอนเริ่มทำค่าย จุดประสงค์หลักหนึ่งคือต้องการให้ลูกๆ ของตัวเองมาสนใจกีฬา จะได้ห่างไกลยาเสพติด ซึ่งตรงนี้คือ ใช่เลย! อาวุธหนึ่งที่จะสู้กับปัญหายาเสพติดต่อเยาวชนได้คือ กีฬา ในมุมนี้รัฐสามารถสนับสนุนให้ค่ายมวย หรือแม้แต่ศูนย์กีฬาขนาดเล็กชนิดอื่นๆ อยู่ได้ จะเป็นการลงทุนต่อเยาวชนที่คุ้มค่าในการต่อกรกับยาเสพติด เรื่องแบบนี้ประเทศชาติและสังคมได้ประโยชน์หลายเด้ง โดยเฉพาะกระทรวงท่องเที่ยวและกีฬา ควรต้องใช้งบสนับสนุนเรื่องเหล่านี้เป็นสำคัญ ในส่วนของ พรรคกล้า - KLA Party ผมตั้งใจจะสนับสนุน 'มวยไทย' สู่ #SoftPower ระดับชาติอีกด้าน และต้องเป็นยุทธศาสตร์หลักส่งออกพลังสร้างสรรค์คู่บ้านคู่เมืองเรื่องนี้ให้ไปได้ไกล และให้เยาวชนและคนไทยได้ประโยชน์สูงสุดจากสิ่งมีค่าในท้องถิ่นของเรา หัวหน้าพรรค กล่าว พร้อมกับพูดติดตลก หลังได้โชว์ลีลาแม่ไม้มวยไทย ว่า เอาซะเหนื่อยเลยครับ แต่ขอบอกว่า ได้แรงอกชมลิงค์เต็มทาง Tiktok ได้ที่ :https://vt.tiktok.com/ZSeY23f8L/,https://www.naewna.com/politic/610831,2021_10_23
'มือเทคระดับชาติ'มอง'กรณ์'เหมาะนายกฯ ผู้นำเข้าใจเศรษฐกิจ-เทคโนโลยี,เมื่อวันที่ 23 ตุลาคม 2564 นายสมคิด จิรานันตรัตน์ที่ปรึกษานโยบายพรรคกล้า อดีตผู้พัฒนาแอป K-Plus และเป๋าตังค์ โพสต์เฟซบุ๊คส่วนตัว แสดงความเห็นกรณี นายกรณ์ จาติกวณิช หัวหน้าพรรคกล้า มีความเหมาะสมเป็นนายกรัฐมนตรีของประเทศไทย ว่า เมื่อสามสิบปีที่แล้ว ตอนที่ตนยังทำงานเป็นวิศวกรระบบอยู่ที่บริษัทไอบีเอ็ม ตรงถนนพหลโยธิน เย็นวันหนึ่งขณะที่เดินออกจากตึกไอบีเอ็มเตรียมจะกลับบ้าน มองเห็นเด็กหนุ่มหน้าตาดีคนหนึ่ง อายุราวยี่สิบต้นๆ ร่างสูงโย่ง แต่งตัวดี มานั่งอยู่ตรงตีนบันไดขึ้นตึกไอบีเอ็ม ก็ได้แต่สะดุดใจ และถามตัวเองว่าคนคนนี้คือใครกันหนอ ถึงแต่งตัวซะโก้ แต่มานั่งทำหล่อกับพื้นบันไดได้ ภายหลังทราบว่าเขาคือกรรมการผู้จัดการของบริษัทหลักทรัพย์เปิดใหม่ ชื่อ เจเอฟธนาคม มารู้อีกทีว่าชื่อ กรณ์ จาติกวณิช เป็นคนหนุ่มไฟแรง ทำธุรกิจของตัวเอง และต่อมาธุรกิจของเขาเติบโตได้ดีมาก ในเวลาไม่ถึงสิบปี บริษัทของเขากลายเป็นบริษัทโบรกเกอร์ชั้นนำของประเทศไปเสียแล้ว การวิเคราะห์หลักทรัพย์ของบริษัทนี้ได้รับความน่าเชื่อถือมาก อาศัยหลักการ และข้อมูลที่แม่นยำ จนนักลงทุนสถาบันหลายแห่งยังต้องพึ่งพาการวิเคราะห์ของบริษัทนี้มิได้ขาด นายสมคิด กล่าวว่า คุณกรณ์ได้เติบโตเป็นบุคคลสำคัญในวงการธุรกิจหลักทรัพย์ ได้รับเชิญเป็นกรรมการของตลาดหลักทรัพย์หลายครั้ง นายกรณ์เป็นคนพูดตรงไป ตรงมา มีหลักการที่น่าเชื่อถือ และได้รับเชิญไปเป็นแขกประจำของรายการวิทยุและโทรทัศน์ และรายการสดที่จัดในห้องประชุมของตลาดหลักทรัพย์เอง ทุกครั้งที่พูดก็จะมีนักลงทุนจำนวนมากมาติดตาม และหวังพึ่งการวิเคราะห์ของคุณกรณ์อย่างสม่ำเสมอ ผมได้ติดตามเฝ้าดูคุณกรณ์มาตลอด พบว่าการบริหารงานของคุณกรณ์มีความคิดเป็นสากลมาก แต่ก็มาประยุกต์ให้เข้ากับบริบทของสังคมไทย ในทางธุรกิจถือว่าเป็นผู้ที่ประสบความสำเร็จเป็นอย่างสูง เริ่มก่อตั้งบริษัทตั้งแต่แรกเกิด จนสำเร็จผลเป็นที่ชื่นชม ต่อมาคุณกรณ์ ได้ตัดสินใจไปเล่นการเมือง โดยสังกัดพรรคประชาธิปัตย์ ซึ่งเป็นพรรคการเมืองเก่าแก่ และคุณกรณ์มีเพื่อนสนิทคือคุณอภิสิทธิ์ เวชชาชีวะ อยู่ในพรรคด้วย ทำให้รู้สึกอุ่นใจ คุณกรณ์เองต้องการสนับสนุนคุณอภิสิทธิ์ให้เป็นนายกรัฐมนตรีของประเทศไทยเพราะเชื่อในความรู้ความสามารถของเพื่อน ที่เห็นกันมาตั้งแต่ยังศึกษาเล่าเรียนมาด้วยกันที่มหาวิทยาลัยอ๊อกฟอร์ด ในประเทศอังกฤษ ในรัฐบาลนายอภิสิทธิ์ คุณกรณ์ได้รับการแต่งตั้งเป็นรัฐมนตรีคลัง ในช่วงวิกฤตแฮมเบอร์เกอร์ คุณกรณ์ได้มีมาตรการทางเศรษกิจหลายอย่าง ทั้งเรื่องการกระตุ้นเศรษฐกิจ สร้างโครงสร้างพื้นฐาน และมาตรการทางภาษี เพื่อยกประเทศไทยไปอีกระดับหนึ่ง การยอมรับในฝีมือการบริหารการคลัง ไม่เพียงแต่รับรู้กันภายในประเทศเท่านั้น นิตยสาร The Banker ของ Financial Times ยังยกย่องคุณกรณ์ให้เป็นรัฐมนตรีคลังของโลกแห่งปี 2010 ประเทศต่างๆในทวีปเอเชีย ได้ยกย่องคุณกรณ์ว่าเป็นผู้รอบรู้ทางด้านการคลังเป็นอย่างดี จนมีบางประเทศได้เสนอคุณกรณ์ให้เป็น ผู้อำนวยการของ IMF ด้วยซ้ำไป คุณกรณ์ได้ลาออกจากพรรคประชาธิปัตย์ เมื่อต้นปี 2020 มาตั้งพรรคใหม่คือ พรรคกล้า ด้วยความมุ่งมั่นที่อยากเปลี่ยนประเทศไทยให้มีความทันสมัย สร้างชีวิตใหม่ และความหวังใหม่ให้กับคนไทย และสังคมไทย ให้ก้าวไปสู่โลกหน้า ที่จะถูกเปลี่ยนแปลงด้วยเทคโนโลยี ซึ่งจะมีผลอย่างมากกับวิถีชีวิตของผู้คน วิธีคิด การดำรงชีวิต การทำธุรกิจ ซึ่งล้วนก้าวไปข้างหน้าสู่โลกดิจิทัลทั้งสิ้น การระดมความคิด ระดมผู้คน ที่จะมาช่วยคิด เตรียมความพร้อมให้กับประเทศในครั้งนี้ ถือเป็นภารกิจที่ยิ่งใหญ่ของคุณกรณ์ หลายคนมองว่าพรรคกล้าก็คือสาขาหนึ่งของพรรคประชาธิปัตย์ เพราะมองว่าคุณกรณ์ยังเป็นมิตรที่ดีของพรรคประชาธิปัตย์ แต่จริงๆแล้ว ไม่ใช่เลย เพียงคุณกรณ์เป็นสุภาพบุรุษ ที่ออกมาแล้ว ก็ยังพูดในแง่ดีของพรรคเดิม และไม่ยอมเป็นคนที่ออกมาแล้ว มาเผาบ้านเก่าของตัวเอง ซึ่งความชัดเจนของพรรคกล้าในการเปลี่ยนประเทศ และด้วยวิธีการที่ใช้เทคโนโลยีมาเป็นเครื่องมือสำคัญ และออกแบบให้แก้โจทย์ที่หมักหมมกันมานานของประเทศ จะเป็นเครื่องพิสูจน์ว่าแนวทางของพรรคกล้าเป็นแนวทางที่ปฏิบัติได้ ไม่เหมือนใคร และไม่เหมือนพรรคประชาธิปัตย์อย่างแน่นอน ประเทศไทยเอง ในช่วงโควิด19 ได้เพิ่มภาระให้กับอนาคตของรุ่นลูก รุ่นหลาน โดยได้เพิ่มเพดานหนี้สาธารณะขึ้นไปเป็น 70% ของจีดีพี ซึ่งมองดูเทียบกับประเทศอื่นๆแล้ว อาจถือว่ายังไม่มากนัก แต่เราควรดูโครงสร้างทางอุตสาหกรรม และความสามารถในการสร้างรายได้ของรัฐบาลเพื่อชำระหนี้ในอนาคตด้วย จะเห็นได้ว่าโครงสร้างทางอุตสาหกรรมของประเทศยังอิงกับอุตสาหกรรมในยุคเก่า เรายังไม่ได้เตรียมการเข้าสู่ระบบเศรษฐกิจดิจิทัลแบบเต็มตัว ซึ่งจะเป็นการเปลี่ยนแปลงครั้งยิ่งใหญ่ หากเรายังบริหารประเทศด้วยบริบทเดิมๆ กรอบความคิดแบบเดิม อาศัยกลไกการขับเคลื่อนด้วยกฎระเบียบ กฎหมาย ภาคราชการ แบบเก่า ประเทศไทยในอนาคตจะมีปัญหาใหญ่รออยู่อย่างแน่นอน การคิดใหญ่เพื่อการเปลี่ยนแปลงนี้ ต้องอาศัยตัวช่วยคือการออกแบบให้มีการใช้เทคโนโลยีที่เหมาะสม ส่งเสริมเรื่องนวัตกรรม ความคิดสร้างสรรค์ สร้างโอกาสให้คนตัวเล็กๆ ให้ลืมตาอ้าปากได้ ปั้นคนไทยและประเทศไทยให้เดินไปข้างหน้าทันกับโลกที่หมุนเร็วขึ้นทุกวัน ผมจึงเห็นว่าคุณกรณ์มีความพร้อมมากในการเป็นนายกรัฐมนตรีของประเทศไทย ในยุคการเปลี่ยนผ่านครั้งสำคัญนี้ เพราะคุณกรณ์เป็นนักบริหารมืออาชีพ มีฝีมือถึงขั้นรัฐมนตรีคลังของโลกมาแล้ว เข้าใจเทคโนโลยีใหม่ๆ และกลุ่ม startup เป็นอย่างดี และถึงขั้นที่เป็นผู้ก่อตั้งสมาคมฟินเทคแห่งประเทศไทยด้วยซ้ำ ประกอบกับทีมงานของพรรคกล้ามีทั้งผู้ที่คร่ำหวอดในวงการ ทั้งด้านentrepreneur ด้านเทคโนโลยี ด้านการเงิน การคลัง การศึกษา และประกอบด้วยคนรุ่นใหม่อีกจำนวนมากที่มาทำงานร่วมด้วยช่วยกัน เพราะทั้งคนรุ่นใหม่และคนรุ่นเก่า ส่วนใหญ่มีความหวังดีและอยากเห็นประเทศก้าวไปข้างหน้าทั้งสิ้น แต่การที่เราเดินไปด้วยกันข้างหน้าได้ยาก เพราะเราฟังกันน้อยไป ยึดกรอบความคิดเราเป็นหลัก และเรามองคนที่เห็นต่างเป็นศัตรู นับเป็นอุปสรรคชิ้นใหญ่ในการปรับเปลี่ยนประเทศ เราจึงต้องมีผู้นำที่มีบุคลิกในการรับฟังที่ดี มีความรู้ความเข้าใจในวิธีคิดของผู้อื่น อาศัยความร่วมมือ และการช่วยลงมือทำของคนทุกกลุ่ม ซึ่งผมเห็นว่าคุณกรณ์มีคุณสมบัติเหล่านี้ครบถ้วนครับ นายสมคิด กล่าว - 006,https://www.naewna.com/politic/610833,2021_10_23
สยบแรงกระเพื่อม! 'ธรรมนัส'ส่งไลน์เคลียร์ส.ส.พปชร.ปมทำโพลเช็คเรตติ้ง,ธรรมนัสชิงสยบแรงกระเพื่อม ส่งไลน์เคลียร์ส.ส.พปชร.อ้างทำโพลไม่มีกลั่นแกล้งใคร ใช้สำนักได้มาตรฐาน พร้อมแจงบิ๊กป้อมฝากบอกตั้งใจทำหน้าที่อย่าตกเป็นเหยื่อเชื่อข่าวโซเชียลฯ 23 ตุลาคม 256ผู้สื่อข่าวรายงานจากพรรคพลังประชารัฐว่า เมื่อวันที่ 22 ต.ค.ที่ผ่านมา ร.อ.ธรรมนัส พรหมเผ่า เลขาธิการพรรคพลังประชารัฐ (พปชร.) ได้ส่งข้อความแจ้งไปในกลุ่มไลน์ส.ส.พรรค ถึงกระแสข่าวพลังประชารัฐทำโพลประเมินผลงานและความนิยมของส.ส. โดยส.ส.ใต้หลายคนประเมินไม่ผ่าน ทำส.ส.บางคนไม่มั่นใจมาตรฐาน และหวั่นถูกกลั่นแกล้งไม่ได้รับพิจารณาส่งลงสมัครส.ส.ว่า เรียน ท่าน ส.ส.พรรค พปชร.ทุกท่าน ท่านหัวหน้า ฝากแจ้งท่าน ส.ส.ทุกๆท่านว่าอย่าตกเป็นเหยื่อของโลกโซเชียลนะครับ ตั้งใจทำหน้าที่ในการเป็นผู้แทนของพี่น้องประชาชนให้เต็มที่ ส่วนในเรื่องการทำโพลเพื่อประเมินการทำหน้าที่ของ ส.ส แต่ละเขตเป็นเรื่องที่ท่านหัวหน้ามีดำริให้ทำแต่เป็นเรื่องภายในพรรค พปชร.ซึ่งจะต้องใช้สำนักโพลที่มีมาตรฐานและเป็นที่ยอมรับของสังคมเป็นผู้ทำโดยไม่มีการกลั่นแกล้งท่าน ส.ส.ผู้ใดทั้งนั้น จึงฝากเรียนท่าน ส.ส ทุกท่านด้วยความเคารพและความห่วงใยครับ,https://www.naewna.com/politic/610784,2021_10_23
23 จังหวัดอ่วม! อุทกภัย-น้ำป่าไหลหลาก-น้ำล้นตลิ่ง ปภ.เร่งช่วยเหลือ,"ปภ.รายงานมีสถานการณ์อุทกภัย น้ำป่าไหลหลาก และน้ำล้นตลิ่ง รวม 23 จังหวัด ประสานจังหวัดเร่งช่วยเหลือผู้ประสบภัย เมื่อเวลา 08.45 น.วันที่ 23 ตุลาคม 2564 กรมป้องกันและบรรเทาสาธารณภัย (ปภ.) รายงานมีสถานการณ์อุทกภัย น้ำป่าไหลหลาก และน้ำล้นตลิ่ง รวม 23 จังหวัด โดยตั้งแต่วันที่ 21 - 22 ต.ค.64 ส่งผลให้เกิดน้ำป่าไหลหลากในพื้นที่ 7 จังหวัด ได้แก่ เชียงราย พะเยา ลำปาง อุตรดิตถ์ เพชรบูรณ์ เลย ขอนแก่น รวม 11 อำเภอ 17 ตำบล 80 หมู่บ้าน ประชาชนได้รับผลกระทบ 674 ครัวเรือน ส่วนร่องมรสุมที่พาดผ่านภาคตะวันออกและภาคใต้ตอนบน เข้าสู่หย่อมความกดอากาศต่ำบริเวณประเทศลาวตอนล่างและประเทศเวียดนามตอนกลาง ประกอบกับมรสุมตะวันตกเฉียงใต้กำลังปานกลางพัดปกคลุมทะเลอันดามัน ภาคใต้ และอ่าวไทย ตั้งแต่วันที่ 17 - 19 ต.ค.64 ยังคงมีน้ำท่วมใน 6 จังหวัด ได้แก่ ชัยภูมิ นครราชสีมา บุรีรัมย์ ศรีสะเกษ นครปฐม และสระแก้ว รวม 30 อำเภอ 125 ตำบล 614 หมู่บ้าน 11,410 ครัวเรือน ภาพรวมสถานการณ์ระดับน้ำยังทรงตัว ส่วนอิทธิพลพายุ คมปาซุ เมื่อวันที่ 15 -17 ต.ค.64 ยังคงมีสถานการณ์ใน 2 จังหวัด ได้แก่ ลพบุรี และปราจีนบุรี รวม 5 อำเภอ 9 ตำบล 28 หมู่บ้าน 407 ครัวเรือน ระดับน้ำลดลงในทุกพื้นที่ ขณะที่อิทธิพลพายุ เตี้ยนหมู่ ตั้งแต่วันที่ 23 ก.ย. - 7 ต.ค.64 ยังคงมีสถานการณ์ใน 6 จังหวัด ได้แก่ มหาสารคาม สุพรรณบุรี สิงห์บุรี อ่างทอง พระนครศรีอยุธยา และปทุมธานี รวม 23 อำเภอ 214 ตำบล 1,048 หมู่บ้าน 67,290 ครัวเรือน สำหรับสถานการณ์น้ำล้นตลิ่งจากฝนตกต่อเนื่องและการระบายน้ำในอ่างเก็บน้ำ ตั้งแต่วันที่ 18 - 19 ต.ค.64 ส่งผลให้เกิดน้ำท่วมในพื้นที่ 4 จังหวัด ได้แก่ กาฬสินธุ์ ร้อยเอ็ด อุทัยธานี และฉะเชิงเทรา ยังคงมีสถานการณ์ในพื้นที่ 2 จังหวัด รวม 4 อำเภอ 15 ตำบล 73 หมู่บ้าน 585 ครัวเรือน ได้แก่ ร้อยเอ็ด อุทัยธานี ทั้งนี้ ในภาพรวมสถานการณ์เริ่มคลี่คลายในหลายพื้นที่ ระดับน้ำลดลง แต่ยังคงมีน้ำท่วมขังในพื้นที่ลุ่มต่ำ ซึ่ง ปภ.ได้ร่วมกับจังหวัดและหน่วยงานที่เกี่ยวข้องลงพื้นที่สำรวจความเสียหายและให้การช่วยเหลือประชาชนแล้ว กรมป้องกันและบรรเทาสาธารณภัย ในฐานะกองอำนวยการป้องกันและบรรเทาสาธารณภัยกลาง (กอปภ.ก.) รายงานจากอิทธิพลความกดอากาศสูงจากประเทศจีนที่แผ่ลงมาปกคลุมบริเวณภาคเหนือตอนบน ภาคตะวันออกเฉียงเหนือตอนบน และทะเลจีนใต้ตอนบน ประกอบกับมีลมตะวันออกและลมตะวันออกเฉียงใต้พัดปกคลุมบริเวณประเทศไทยตอนบน ทำให้ประเทศไทยมีฝนฟ้าคะนองและมีฝนตกหนักบางแห่งในภาคเหนือและภาคตะวันออกเฉียงเหนือ ตั้งแต่วันที่ 21 -22 ต.ค.64 ส่งผลให้เกิดน้ำป่าไหลหลากในพื้นที่ 7 จังหวัด ได้แก่ เชียงราย พะเยา ลำปาง อุตรดิตถ์ เพชรบูรณ์ เลย ขอนแก่น รวม 11 อำเภอ 17 ตำบล 80 หมู่บ้าน ประชาชนได้รับผลกระทบ 674 ครัวเรือน ไม่มีผู้บาดเจ็บและเสียชีวิต แยกเป็น ภาคเหนือ 5 จังหวัด ดังนี้ 1.เชียงราย พื้นที่ 2 อำเภอ ได้แก่ อำเภอเชียงแสน และอำเภอป่าแดดรวม 5 ตำบล 13 หมู่บ้าน ประชาชนได้รับผลกระทบ 60 ครัวเรือน 2.พะเยา พื้นที่ 3 อำเภอ ได้แก่ อำเภอปง อำเภอเชียงม่วน และอำเภอเมืองพะเยา รวม 5 ตำบล 40 หมู่บ้าน ประชาชนได้รับผลกระทบ 340 ครัวเรือน 3.ลำปาง พื้นที่อำเภองาว รวม 1 ตำบล 1 หมู่บ้าน ประชาชนได้รับผลกระทบ 15 ครัวเรือน 4.อุตรดิตถ์ พื้นที่อำเภอทองแสนขัน รวม 1 ตำบล 7 หมู่บ้าน ประชาชนได้รับผลกระทบ 149 ครัวเรือน 5.เพชรบูรณ์ พื้นที่ 2 อำเภอ ได้แก่ อำเภอหนองไผ่ และอำเภอหล่มสัก รวม 3 ตำบล 11 หมู่บ้าน ภาคตะวันออกเฉียงเหนือ 2 จังหวัด ได้แก่ 1.เลย พื้นที่อำเภอเมืองเลย รวม 1 ตำบล 4 หมู่บ้าน ประชาชนได้รับผลกระทบ 30 ครัวเรือน 2.ขอนแก่น พื้นที่อำเภอภูผาม่าน รวม 1 ตำบล 4 หมู่บ้าน ประชาชนได้รับผลกระทบ 80 ครัวเรือน ภาพรวมสถานการณ์ปัจจุบันระดับน้ำลดลงในทุกพื้นที่ ขณะที่สถานการณ์อุทกภัยจากร่องมรสุมพาดผ่านภาคตะวันออก และภาคใต้ตอนบน เข้าสู่หย่อมความกดอากาศต่ำบริเวณประเทศลาวตอนบนและประเทศเวียดนามตอนกลาง ประกอบกับมรสุมตะวันตกเฉียงใต้กำลังปานกลางพัดปกคลุมทะเลอันดามัน ภาคใต้ และอ่าวไทย ตั้งแต่วันที่ 17 - 19 ต.ค.64 ส่งผลให้เกิดน้ำท่วมฉับพลันและน้ำป่าไหลหลาก และน้ำล้นตลิ่ง ในพื้นที่ 10 จังหวัด ได้แก่ ขอนแก่น ชัยภูมิ นครราชสีมา บุรีรัมย์ ศรีสะเกษ สระแก้ว ชลบุรี สมุทรปราการ นครปฐม และกาญจนบุรี รวม 46 อำเภอ 166 ตำบล 742 หมู่บ้าน ประชาชนได้รับผลกระทบ 15,499 ครัวเรือน ไม่มีผู้บาดเจ็บและเสียชีวิต สถานการณ์คลี่คลายแล้ว 4 จังหวัด ยังคงมีสถานการณ์ 6 จังหวัด ได้แก่ ชัยภูมิ นครราชสีมา บุรีรัมย์ ศรีสะเกษ นครปฐม และสระแก้ว รวม 30 อำเภอ 125 ตำบล 614 หมู่บ้าน 11,410 ครัวเรือน ภาพรวมสถานการณ์ระดับน้ำยังทรงตัว ส่วนอิทธิพลพายุ คมปาซุ เมื่อวันที่ 15 - 17 ต.ค.64 ส่งผลให้เกิดน้ำท่วมฉับพลัน และน้ำป่าไหลหลากในพื้นที่ 6 จังหวัด ได้แก่ ตาก เพชรบูรณ์ ชัยภูมิ ลพบุรี ปราจีนบุรี และนครนายก รวม 12 อำเภอ 33 ตำบล 112 หมู่บ้าน ประชาชนได้รับผลกระทบ 3,326 ครัวเรือน สถานการณ์คลี่คลายแล้ว 4 จังหวัด ยังคงมีสถานการณ์ 2 จังหวัด ได้แก่ ลพบุรีและปราจีนบุรี รวม 5 อำเภอ 9 ตำบล 28 หมู่บ้าน 407 ครัวเรือน ระดับน้ำลดลงในทุกพื้นที่ สำหรับผลกระทบจากพายุ เตี้ยนหมู่ เมื่อวันที่ 23 ก.ย. - 7 ต.ค.2564 ทำให้มีพื้นที่ประสบอุทกภัยรวม 33 จังหวัด ได้แก่ เชียงใหม่ ลำพูน ลำปาง ตาก สุโขทัย พิษณุโลก เพชรบูรณ์ พิจิตร กำแพงเพชร เลย ขอนแก่น มหาสารคาม ชัยภูมิ ยโสธร นครราชสีมา บุรีรัมย์ สุรินทร์ ศรีสะเกษ อุบลราชธานี ปราจีนบุรี สระแก้ว จันทบุรี นครสวรรค์ อุทัยธานี ชัยนาท ลพบุรี สระบุรี สุพรรณบุรี สิงห์บุรี อ่างทอง พระนครศรีอยุธยา ปทุมธานี และนครปฐม รวม 226 อำเภอ 1,206 ตำบล 8,265 หมู่บ้าน 1 เขตเทศบาล ประชาชนได้รับผลกระทบ 339,346 ครัวเรือน มีผู้เสียชีวิต 17 ราย (ลพบุรี 11 ราย เพชรบูรณ์ 2 ราย ชัยนาท 1 ราย นครสวรรค์ 3 ราย) ปัจจุบันสถานการณ์คลี่คลายแล้ว 27 จังหวัด ยังคงมีสถานการณ์ 6 จังหวัด รวม 23 อำเภอ 214 ตำบล 1,048 หมู่บ้าน 67,290 ครัวเรือน ดังนี้ 1.มหาสารคาม น้ำท่วมขังในพื้นที่ 3 อำเภอ ได้แก่ อำเภอโกสุมพิสัย อำเภอกันทรวิชัย และอำเภอเมืองมหาสารคามรวม 12 ตำบล 41 หมู่บ้าน ประชาชนได้รับผลกระทบ 2,627 ครัวเรือน ระดับน้ำทรงตัว 2.สุพรรณบุรี น้ำท่วมขังในพื้นที่ 2 อำเภอ ได้แก่ อำเภอบางปลาม้า และอำเภอสองพี่น้อง รวม 20 ตำบล 58 หมู่บ้าน ประชาชนได้รับผลกระทบ 2,011 ครัวเรือน 3.สิงห์บุรี น้ำท่วมขังในพื้นที่ 3 อำเภอ ได้แก่ อำเภออินทร์บุรี อำเภอเมืองสิงห์บุรี และอำเภอพรหมบุรี รวม 10 ตบล 46 หมู่บ้าน ประชาชนได้รับผลกระทบ 5,149 ครัวเรือน 4.อ่างทอง ยังมีน้ำท่วมขังในพื้นที่ 4 อำเภอ ได้แก่ อำเภอเมืองอ่างทอง อำเภอไชโย อำเภอป่าโมก และอำเภอวิเศษชัยชาญ รวม 36 ตำบล 106 หมู่บ้าน ประชาชนได้รับผลกระทบ 5,434 ครัวเรือน 5.พระนครศรีอยุธยา น้ำท่วมขังในในพื้นที่ 9 อำเภอ ได้แก่ อำเภอผักไห่ อำเภอเสนา อำเภอบางบาล อำเภอพระนครศรีอยุธยา อำเภอบางไทร อำเภอบางปะอิน อำเภอมหาราช อำเภอบางปะหัน และอำเภอบางซ้าย รวม 115 ตำบล 681 หมู่บ้าน ประชาชนได้รับผลกระทบ 46,749 ครัวเรือน 6.ปทุมธานี น้ำท่วมขังในพื้นที่ 2 อำเภอ ได้แก่ อำเภอเมืองปทุมธานี และอำเภอสามโคก รวม 21 ตำบล 56 หมู่บ้าน ประชาชนได้รับผลกระทบ 5,301 ครัวเรือน ภาพรวมสถานการณ์คลี่คลายในหลายพื้นที่ แต่ยังคงมีน้ำท่วมขังในพื้นที่ลุ่มต่ำ อยู่ระหว่างการเร่งระบายน้ำ ด้านสถานการณ์อุทกภัยจากน้ำล้นตลิ่ง ซึ่งเกิดจากฝนตกต่อเนื่องและการระบายน้ำในอ่างเก็บน้ำ ทำให้เกิดน้ำในลำน้ำล้นตลิ่ง ตั้งแต่วันที่ 18 -19 ต.ค.64ส่งผลให้เกิดน้ำท่วมในพื้นที่ 4 จังหวัด ได้แก่ กาฬสินธุ์ ร้อยเอ็ด อุทัยธานี และฉะเชิงเทรา รวม 6 อำเภอ 19 ตำบล 100 หมู่บ้าน ประชาชนได้รับผลกระทบ 603 ครัวเรือน ปัจจุบันสถานการณ์คลี่คลายแล้ว 2 จังหวัด (กาฬสินธุ์ ฉะเชิงเทรา) ยังคงมีสถานการณ์ในพื้นที่ 2 จังหวัด รวม 4 อำเภอ 15 ตำบล 73 หมู่บ้าน 585 ครัวเรือน ได้แก่ ร้อยเอ็ด พื้นที่ 2 อำเภอ ได้แก่ อำเภอทุ่งเขาหลวง และอำเภอเชียงขวัญ รวม5 ตำบล 38 หมู่บ้าน อุทัยธานี พื้นที่ 2 อำเภอ ได้แก่ อำเภอลานสัก และอำเภอหนองฉาง รวม 10 ตำบล 35 หมู่บ้าน ภาพรวมสถานการณ์เริ่มคลี่คลาย ระดับน้ำลดลง สำหรับการแก้ไขปัญหาและให้การช่วยเหลือประชาชน กรมป้องกันและบรรเทาสาธารณภัยได้ประสานจังหวัด องค์กรปกครองส่วนท้องถิ่นและหน่วยงานที่เกี่ยวข้องเร่งระดมสรรพกำลังในการระบายน้ำออกจากพื้นที่ และดูแลให้การช่วยเหลือผู้ประสบภัย จัดเจ้าหน้าที่ลงพื้นที่สำรวจและประเมินความเสียหาย เพื่อดำเนินการช่วยเหลือตามระเบียบกระทรวงการคลังฯ ทั้งนี้ ประชาชนสามารถแจ้งเหตุและขอความช่วยเหลือทางไลน์ ปภ.รับแจ้งเหตุ 1784 โดยเพิ่มเพื่อน Line ID @1784DDPM และสายด่วนนิรภัย 1784 ตลอด 24 ชั่วโมง - 006",https://www.naewna.com/local/610810,2021_10_23
'หมอ'ยกเคสอังกฤษกลับมาป่วยพุ่ง ชี้ไทยควรตระหนัก2ข้อสำคัญ,"23 ตุลาคม 2564 รศ.นพ.ธีระ วรธนารัตน์ คณะแพทยศาสตร์ จุฬาลงกรณ์มหาวิทยาลัย โพสต์ข้อความแสดงความคิดเห็นเกี่ยวกับสถานการณ์ โควิด ผ่านทางเฟซบุ๊ก มีเนื้อหาดังนี้... 23 ตุลาคม 2564 เมื่อวานทั่วโลกติดเพิ่ม 443,315 คน ตายเพิ่ม 7,511 คน รวมแล้วติดไปรวม 243,696,790 คน เสียชีวิตรวม 4,952,683 คน 5 อันดับแรกที่ติดเชื้อสูงสุด ยังเป็นเช่นเดิมคือ อเมริกา สหราชอาณาจักร รัสเซีย ตุรกี และยูเครน จำนวนติดเชื้อใหม่ในแต่ละวันของทั่วโลกตอนนี้ มาจากทวีปเอเชีย ยุโรป และอเมริกาเหนือ ซึ่งรวมกันคิดเป็นร้อยละ 93.63 ของทั้งโลก ในขณะที่จำนวนการเสียชีวิตคิดเป็นร้อยละ 91.06 ...สำหรับสถานการณ์ไทยเรา เมื่อวานติดเชื้อเพิ่ม 9,810 คน สูงเป็นอันดับ 10 ของโลก แต่หากรวม ATK อีก 2,898 คน จะทำให้ยังคงเป็นอันดับ 9 ของโลก และไม่ว่าจะเป็นแค่ยอดที่รายงานทางการ หรือจะรวม ATK ก็ยังคงเป็นอันดับ 1 ของอาเซียนอย่างต่อเนื่อง ...ตอนนี้เกิดอะไรขึ้นในสหราชอาณาจักร? ล่าสุดติดเชื้อใหม่เพิ่มวันละเกือบ 50,000 คน และกราฟการระบาดเป็นขาขึ้นชัดเจนตั้งแต่ช่วงต้นเดือนตุลาคมที่ผ่านมา Chadeau-Hyam M และคณะจากอิมพีเรียลคอลเลจ ได้รายงานผลการศึกษา REACT-1 รอบที่ 14 ที่ทำการสำรวจสถานการณ์ระบาดของสหราชอาณาจักรในช่วง 9-27 กันยายน 2021 ทั้งนี้ในช่วงที่ผ่านมาก็เป็นช่วงที่มีการเปิดการเรียนในสถานศึกษา สิ่งที่พบจากการศึกษานี้ มีความสำคัญหลายเรื่อง หนึ่ง การระบาดเพิ่มขึ้นมากในกลุ่มเด็กและเยาวชน ทั้งกลุ่มอายุ 5-12 ปี และ 13-17 ปี ซึ่งสอดคล้องกับเป็นช่วงที่มีการเปิดภาคการศึกษาฤดูใบไม้ร่วงของสหราชอาณาจักร สอง วิเคราะห์ประสิทธิภาพของวัคซีนตั้งแต่รอบการสำรวจที่ 13 (24 มิถุนายนถึง 12 กรกฎาคม 2021) จนถึงรอบที่ 14 (9-27 กันยายน 2021) โดยเปรียบเทียบกลุ่มที่ได้วัคซีนครบสองโดสกับกลุ่มที่ไม่ได้ฉีดวัคซีน พบว่า Astrazeneca vaccine มีประสิทธิภาพในการป้องกันการติดเชื้อ 44.8% (ช่วงความเชื่อมั่น 22.5%-60.7%) ในขณะที่ Pfizer/Biontech มีประสิทธิภาพในการป้องกันการติดเชื้อ 71.3% (ช่วงความเชื่อมั่น 56.6%-81.0%) สาม พบว่ากลุ่มผู้ที่ฉีดวัคซีนครบโดส ก็มีการติดเชื้อเช่นกัน โดยเฉพาะอย่างยิ่งหลังจากฉีดไปแล้ว 3-6 เดือน ดังนั้นจากผลการศึกษาในสหราชอาณาจักร เรื่องที่ไทยเราควรตระหนักและระมัดระวังคือ 1. หากเปิดการเรียนการสอนในสถานศึกษา มาตรการป้องกันการติดเชื้อแพร่เชื้อจำเป็นต้องมีความเคร่งครัด มิฉะนั้นอาจเกิดการระบาดได้มาก ยิ่งหากเด็กและเยาวชนยังได้รับวัคซีนไม่ครอบคลุมครบถ้วน หรือคุณครูและบุคลากรในสถานศึกษาได้รับวัคซีนไม่ครบหรือได้รับไปนานกว่า 3-6 เดือน 2. ชนิดของวัคซีนที่ใช้จะมีระดับประสิทธิภาพที่แตกต่างกันไป การปรับนโยบายและแผนวัคซีนระดับชาตินั้นมีความจำเป็นต้องดูข้อมูลเชิงประจักษ์ที่พิสูจน์ให้เห็นถึงประสิทธิภาพในการป้องกันการติดเชื้อ ป้องกันป่วย ลดการตาย ควบคู่กับข้อมูลเรื่องความปลอดภัย ไม่ใช่ดูแค่ระดับภูมิคุ้มกันแอนติบอดี้ในเลือด นอกจากนี้ สำหรับคุณพ่อคุณแม่ ผู้ปกครอง ก็ควรอัพเดตข้อมูลความรู้ที่ถูกต้อง เพื่อใช้ประกอบการพิจารณาเรื่องสำคัญต่างๆ ทั้งต่อตนเองและลูกหลาน หากมีการเปิดเรียนในสถานศึกษาระดับต่างๆ ก็ควรหมั่นตรวจตราดูแลลูกหลานอย่างสม่ำเสมอ ไถ่ถามกันทุกเช้าว่ามีใครรู้สึกไม่สบายบ้างไหม หากมีอาการไม่สบาย ก็ควรพักอยู่ที่บ้านและตรวจรักษาให้หายดีก่อน คุณครูและบุคลากรที่ทำงานต่างๆ ก็เช่นกัน การประเมินสุขภาพตนเองก็มีความสำคัญมาก หากไม่สบาย จำเป็นต้องหยุดงาน รักษาตัวให้หายดี อย่าคิดว่ามีอาการเล็กๆ น้อยๆ แล้วไม่เป็นไร เพราะการหยวนกับตนเองครั้งนี้อาจส่งผลให้เกิดการเจ็บป่วยและเสียชีวิตของนักเรียนนิสิตนักศึกษาหรือคนอื่นๆ จำนวนมากได้ และหากรับวัคซีนครบมานาน จนเข้าเกณฑ์ต้องได้รับวัคซีนเข็มกระตุ้น ก็ควรต้องไปรับเพื่อประโยชน์ทั้งในแง่ป้องกันตนเองและคนอื่นในสังคม หลังจากนี้ไป ความใส่ใจสุขภาพของตนเอง หรือ Health consciousness นั้นมีความสำคัญมาก และจะเป็นตัวกำหนดชะตาสุขภาพของตัวเราและคนรอบข้างของเราครับ ใส่หน้ากากนะครับ สำคัญมาก อยู่ห่างคนอื่นเกิน 1 เมตร จะลดอัตราติดเชื้อได้ 5 เท่า ด้วยรักและห่วงใย อ้างอิง Chadeau-Hyam M et al. REACT-1 study round 14: High and increasing prevalence of SARS-CoV-2 infection among school-aged children during September 2021 and vaccine effectiveness against infection in England. MedRxiv. 22 October 2021.",https://www.naewna.com/local/610803,2021_10_23
'จีน'เตรียมแจก‘ตัวอย่างดวงจันทร์’ชุด2 ให้สถาบันวิจัย17แห่ง,"23 ตุลาคม 2564 สำนักข่าวต่างประเทศรายงาน สำนักบริหารวิทยาศาสตร์ เทคโนโลยี และอุตสาหกรรมการป้องกันประเทศของจีน เปิดเผยแผนการแจกจ่ายตัวอย่างดวงจันทร์ ซึ่งนำกลับมายังโลกโดยภารกิจฉางเอ๋อ-5 (Change-5 ) ชุดที่ 2 น้ำหนักราว 17.9 กรัม แบ่งเป็น 51 กล่อง แก่คณะนักวิทยาศาสตร์ของสถาบันวิจัย 17 แห่ง สถาบันที่มีคุณสมบัติเข้าเกณฑ์ศึกษาตัวอย่างดังกล่าวเป็นสถาบันที่อยู่ในแผ่นดินใหญ่ 16 แห่ง อาทิ มหาวิทยาลัยปักกิ่ง มหาวิทยาลัยชิงหัว และสถาบันวิทยาศาสตร์จีน (CAS) ส่วนสถาบันนอกแผ่นดินใหญ่อีกแห่ง ได้แก่ มหาวิทยาลัยวิทยาศาสตร์และเทคโนโลยีมาเก๊า (MUST) องค์การบริหารอวกาศแห่งชาติจีน (CNSA) เป็นผู้จัดตั้งคณะกรรมการคัดเลือกชุดหนึ่งเมื่อต้นเดือนตุลาคม เพื่อพิจารณาการแจกจ่ายตัวอย่างดวงจันทร์ดังกล่าว อนึ่ง ยานสำรวจฉางเอ๋อ-5 เดินทางกลับสู่โลกเมื่อวันที่ 17 ธ.ค. 2020 พร้อมตัวอย่างจากพื้นผิวดวงจันทร์ ซึ่งส่วนใหญ่เป็นหินและดิน น้ำหนักรวม 1,731 กรัม โดยจีนส่งมอบตัวอย่างชุดแรก น้ำหนักราว 17 กรัม ให้สถาบัน 13 แห่ง เมื่อเดือนกรกฎาคมที่ผ่านมา",https://www.naewna.com/inter/610840,2021_10_23
อนาคตจะจบที่ไหน? 'เจ๊เจี๊ยบ คอนถม'โชว์หมายเรียกคดีโดนฟ้องยาวเป็นหางว่าว,เมื่อวันที่ 23 ตุลาคม 2564 นางอมรัตน์ โชคปมิตต์กุล ส.ส.บัญชีรายชื่อ พรรคก้าวไกล ได้โพสต์ผ่านทวิตเตอร์โชว์หมายเรียกคดีต่างๆที่เจ้าตัวโดนฟ้อง หลังจากออกมาเคลื่อนไหวสนับสนุนม็อบสามนิ้วอย่างเข้มข้นในช่วงที่ผ่านมา โดยนางอมรัตน์ ได้ระบุว่า พึ่งมีเวลาจัดหมวดหมู่หมายเรียก ส่วนมากเป็นคดีหมิ่นผู้นำฟ้องโดยลิ่วล้อ มีคดีเกี่ยวกับพรก.ฉุกเฉินปน ๆ มาบ้าง -001,https://www.naewna.com/politic/610842,2021_10_23
'ดอกคำใต้' อ่วมแม่น้ำร่องช้างไหลทะลักท่วมหลายพื้นที่จม ปชช.เดือดร้อนหนัก,วันที่ 23 ต.ค 64 ผู้สื่อข่าวร่ยงานว่าได้เกิดฝนตกหนักอย่างต่อเนื่องหลายวันส่งผลให้บ้านเรือนถนนในหมู่บ้านในเขตพื้นที่ตำบลดอกคำใต้ อำเภอดอกคำใต้ จังหวัดพะเยา ถูกน้ำในแม่น้ำร่องช้างไหลล้นเข้าท่วมบ้านเรือน และถนนหลายสายจนชาวบ้านต้องพากันขนย้ายสิ่งของขึ้นไว้ที่สูงพร้อมกับนำเอากระสอบทรายมาเป็นกั้นน้ำไม่ให้ไหลเข้าบ้านเรือนและบ้านเรือนหลายร้อยหลังคาถูกน้ำท่วม รวมทั้งร้านค้าหลายแห่งถูกน้ำไหลทะลักเข้าท่วมได้รับความเสียหาย ล่าสุดระดับน้ำเริ่มทรงตัวคาดว่าหากไม่มีฝนตกลงมาเพิ่ม สถานการณ์น้ำท่วมจะกลับเข้าสู่ภาวะปกติในวันนี้ ขณะที่ทางเทศบาลเมืองดอกคำใต้ ได้นำกำลังและทรายตักใส่กระสอบเพื่อนำไปกั้นน้ำไม่ให้ไหลเข้าท่วมบ้านเรือน จากปรากฎการณ์ดังกล่าวส่งผลให้น้ำป่าทั้งหมดทะลักเข้าในลำน้ำร่องช้างเขตเทศบาลเมืองดอกคำใต้เหมือนเช่นทุกปีที่ผ่านมา ซึ่งทางเทศบาลเมืองดอกคำใต้ได้ให้ทุกส่วนงานเตรียมบรรจุถุงทรายไว้บริการประชาชนอย่างเพียงพอเพื่อให้ชาวบ้านได้นำไปกั้นน้ำที่บ้านของตนเองและให้รายงานโดยด่วน เพื่อจะได้จัดหามาตรการช่วยเหลือผู้ที่ได้รับความเดือดร้อนโดยเร็วต่อไป - 003,https://www.naewna.com/local/610805,2021_10_23
'กลุ่มลูกศิษย์'จี้คนปล่อยคลิปภาพ'ยันตระ'รีบขอขมาก่อนเจอความวิบัติใหญ่,ยังคงมีการเคลื่อนไหวอย่างต่อเนื่องของนายวินัย ละอองสุวรรณ หรือ อดีตพระยันตระ อมโร อดีตพระชื่อดังที่เคยเป็นข่าวอื้อฉาวเสพเมถุนเมื่อหลายปีก่อนจนคณะสงฆ์มีคำสั่งให้สึกจากความเป็นพระ ก่อนที่จะลี้ภัยไปอยู่สหรัฐอเมริกาเมื่อ 20 กว่าปีที่แล้วก่อนที่จะเดินทางกลับมาฉลองครบรอบวันเกิด 70 ปี ที่เมืองไทย และกลายเป็นข่าวคราวใหญ่โตถึงความเหมาะสมทหลังปรากฏภาพว่อนในโซเซียลพระสงฆ์กราบไหว้อดีตพระยันตระ ล่าสุดเฟซบุ๊ก ยันตระ แห่งสุญญตาราม ซึ่งเป็นเพจของลูกศิษย์ของอดีตพระยันตระ ได้โพสต์ข้อความระบุว่า.... หลวงปู่หรือพระอาจารย์ยันตระและคณะได้เดินทางออกจากเกพลิตาโพธิวิหาร จังหวัดสระแก้วแล้วเมื่อเวลา 07.00 น. ในส่วนตัวผู้เขียนเองในฐานะผู้มีส่วนสำคัญในการทำให้ท่านกลับมาเมืองไทยครั้งนี้ รู้สึกปลื้มปีติยินดีและซาบซึ้งใจอย่างที่สุดที่ท่านมาเยี่ยมเยียนจังหวัดสระแก้ว ในส่วนที่เป็นผลกระทบจากข่าวที่ฮือฮาโด่งดังในช่วงสองสามวันที่ผ่านมานั้น ในส่วนตัวแล้วไม่ค่อยหนักใจอะไร เพราะเป็นบรรยากาศเสมือนญาติผู้ใหญ่ซึ่งเดินทางจากแดนไกล มาเยี่ยมเยียนนั่นเอง เพียงอยากฝากมายังท่านที่ถ่ายคลิปแล้วหลุดออกไปสู่มวลชน จะเป็นความตั้งใจหรือไม่รู้เท่าถึงการณ์ก็ตาม แม้ภาพเหล่านั้นจะไม่ได้เกิดขึ้นที่เกลิตาโพธิวิหาร แต่บรรดาเหล่าศิษย์ต่างก็รู้กันดีว่าเหตุการณ์เหล่าเกิดขึ้นสถานที่ไหน ในช่วงที่พระอาจารย์ท่านยังอยู่ที่ปทุมธานีก่อนที่ท่านจะจากประเทศไทย จงหาโอกาสเอาพานธูปเทียนแพไปกราบขอขมาท่านพระอาจารย์และคณะสงฆ์เสียเร็วไว ถ้านิ่งเฉยหรือทำไม่รู้ไม่ชี้จะต้องพบกับความเสียใจ อาจนำความวิบัติใหญ่มาสู่ตัวเองครอบครัวหรือวงศ์ตระกูล เมื่อขอขมาแล้วจากหนักก็จะผ่อนเป็นเบา การที่ทำอะไรแล้วนำความเดือดร้อนความเสียหายมาสู่ท่านพระอาจารย์ในลักษณะนี้ต่อไปพวกเราไม่สมควรให้เกิดขึ้นอีกต่อไปแล้ว จงช่วยกันนำความสบายใจและแบ่งเบาภาระจากท่านให้ท่านได้สบายเสียทีในตอนแก่ เลิกคิดได้แล้วว่า ท่านใจดี ไม่ว่าอะไรใคร ไม่เคยตำหนิ ฉันจะทำอะไรยังไงกับท่านก็ได้ ไม่เห็นจะผิดอะไร มนุษย์อย่างท่านพระอาจารย์นี้แหละที่บัณฑิตนักปราชญ์ท่านถือกันนักว่า เป็นบุคคลที่คนทั่วไปต้องยกท่านไว้ในที่อันควร จะไปประมาทหรือทำอะไรอย่างมักง่ายต่อบุคคลประเภทนี้ไม่ได้เลย อย่างที่ท่านพูดกับนักข่าวว่า อาตมาเป็นพระแท้ ไม่ใช่พระหลอก ก็คือท่านพยายามจะบอกทุกคนว่าท่านคือพระแท้ที่เข้าถึงธรรม ที่ไม่ว่าจะแต่งกายหรืออยู่ในรูปแบบเช่นใด ก็ยังเป็นพระแท้อยู่เหมือนเดิม บุคคลที่เข้าถึงสุญญตา ย่อมใช้ชีวิตอย่างอิสระและเบิกบาน อยู่เหนือกฎเกณฑ์หรือรูปแบบตามสมมุติโลก ขอบคุณข้อมูลยันตระ แห่งสุญญตาราม -001,https://www.naewna.com/local/610848,2021_10_23
พลิกวิกฤตเป็นโอกาส! ชาวบ้านพะเยาแห่หาปลาช่วงน้ำท่วม กิน-ขายสร้างรายได้,เมื่อวันที่ 23 ตุลาคม 2564 ผู้สื่อข่าวรายงานว่า หลังจากได้เกิดน้ำไหลหลากเข้าท่วมขังในเขตพื้นที่ อ.ดอกคำใต้ จ.พะเยา เป็นบริเวณกว้าง ส่งผลให้ชาวบ้านในพื้นที่ต่างพากันออกหาปลาชนิดต่างๆที่พากันออกมาเล่นน้ำที่ท่วมขังพลิกวิกฤตเป็นโอกาส นำมากินและขายสร้างรายได้ ทั้งนี้ ชาวบ้านหาจับปลาโดยใช้อุปกรณ์หาปลา อาทิ ยกยอ ทอดแห กันอย่างคึกคักตามแหล่งน้ำท่วมขังในชุมชน ตามทุ่งนา ลำคลอง หนองน้ำต่างๆ ซึ่งปลาที่จับหาได้มีปลาหลากหลายชนิด เช่น ปลาตะเพียน ปลาขาว ปลาสะเด็ด ปลาซิว ปลาสร้อยปลานิล หลากหลายชนิดได้เป็นจำนวนมากสามารถนำมากินและขายสร้างรายได้เป็นอย่างดีช่วงน้ำท่วม พลิกวิกฤตเป็นโอกาสจากน้ำท่วมครั้งนี้จริงๆ - 006,https://www.naewna.com/likesara/610847,2021_10_23
เรื่องปกติคนแย่งลง! 'จุรินทร์'คิดบวก คนแย่งลง ส.ส.ปชป.แสดงว่าพรรคดีขึ้น,เรื่องปกติคนแย่งลง! จุรินทร์คิดบวก คนแย่งลง ส.ส.ปชป.แสดงว่าพรรคดีขึ้น ชี้มีกระบวนการตัดสินใจในพรรคเมื่อถึงเวลา เมื่อเวลา 09.00 น.วันที่ 23 ตุลาคม 2564 ที่บริเวณลานพระบรมรูปทรงม้า นายจุรินทร์ ลักษณวิศิษฏ์ หัวหน้าพรรคประชาธิปัตย์ รองนายกรัฐมนตรี และรัฐมนตรีว่าการกระทรวงพาณิชย์กล่าวถึงกรณี นายนิพิฏฐ์ อินทรสมบัติ อดีตรองหัวหน้าพรรคประชาธิปัตย์ ออกมาแสดงความไม่พอใจต่อการตัดสินใจในการวางตัวผู้สมัคร ส.ส.เขต 2 พัทลุง ว่า เชื่อว่าจะไม่เป็นปัญหา และมองเป็นด้านบวก เพราะหากย้อนกลับไปเมื่อปีที่แล้ว จะเห็นว่าการหาตัวผู้สมัครของพรรคยังอยู่ในภาวะที่มีคนปฏิเสธจำนวนมาก อีกทั้งมีผู้ที่แสดงความจำนงจะไม่ลงสมัครหลายคนแต่มาถึงวันนี้สถานการณ์เปลี่ยนไป หลังมีคนรุ่นใหม่ เลือดใหม่ไหลเข้า เลือดเก่าไหลกลับ รวมทั้งพื้นที่ภาคใต้ที่มีคนรุ่นใหม่ให้ความสนใจจำนวนมาก ดังนั้น หากเขตไหนมีผู้สมัครเกินกว่า 1 คน จึงเป็นเรื่องปกติของคนที่แสดงความจำนงแล้ว อยากได้รับเลือกเป็นตัวแทนพรรค ซึ่งสุดท้ายก็มีกระบวนการพิจารณาอยู่แล้วตามข้อบังคับพรรค และที่สุดจะมีข้อยุติโดยมติพรรค ที่เป็นแนวปฏิบัติที่ทำกันมา ส่วนจะต้องเคลียร์ใจกับนายนิพิฏฐ์ หรือไม่นั้น นายจุรินทร์ ระบุว่า ขอไม่พูดถึงตัวบุคคล และทุกอย่างต้องเป็นไปตามข้อบังคับพรรค เมื่อถามว่า ที่มีการตั้งข้อสังเกตว่าเป็นการเลือกคนในตระกูลเดียวกันลงสมัครนายจุรินทร์ย้ำว่า พรรคจะเป็นผู้พิจารณาว่าใครมีความเหมาะสมที่สุดซึ่งคณะกรรมการบริหารพรรคมีดุลพินิจและเลือกสิ่งที่ดีที่สุดกับพรรคอยู่แล้ว ส่วนกรณี นายราเมศ รัตนะเชวง โฆษกพรรคประชาธิปัตย์ที่มีปัญหาการลงสมัคร ส.ส.พื้นที่ จ.พังงา นั้น นายจุรินทร์ กล่าวว่า ทุกกรณีจะใช้หลักเกณฑ์เดียวกัน พรรคไม่ได้เพิ่งมาคิดตอนนี้ คิดมากว่า 70 ปี และได้ดำเนินการมาต่อเนื่อง ไม่มีปัญหา พร้อมเชื่อว่า เมื่อถึงเวลาจะสามารถหาข้อยุติได้ เป็นเรื่องธรรมดา หากเขตไหนมีผู้ให้ความสนใจลงสมัครหลายคน ก็จะต้องมีการแย่งกันลง แต่ยืนยันเรื่องนี้จะไม่ทำให้เกิดรอยร้าวภายในพรรค เพราะพรรคยึดกระบวนการตัดสินใจแบบนี้มายาวนานไม่เช่นนั้นคงไม่ยั่งยืนมาได้ถึงวันนี้ ซึ่งที่สุดแล้วมติพรรคจะเป็นผู้ตัดสิน หัวหน้าพรรคประชาธิปัตย์ กล่าว - 006,https://www.naewna.com/politic/610822,2021_10_23
สหรัฐฯส่งโดรนถล่มเป้าหมายใน'ซีเรีย' สังหารสมาชิกอาวุโสกลุ่มอัล-กออิดะห์,23 ตุลาคม 2564 สำนักข่าวต่างประเทศรายงาน ศูนย์บัญชาการภูมิภาคกลางของกองทัพสหรัฐ ( เซนต์คอม ) แถลงว่า ได้ส่งอากาศยานควบคุมทางไกลแบบติดอาวุธครบมือ รุ่นเอ็มคิว-นาย รีเปอร์ ( MQ-9 Reaper ) หรือ พรีเดเตอร์-บี ( Predator B ) โจมตีเป้าหมายที่เมืองซูลุก ในจังหวัดรักกา ทางเหนือของซีเรีย เมื่อวันศุกร์ สามารถสังหารนายอับดุล ฮามิด อัล-มาตาร์ หนึ่งในสมาชิกอาวุโสของกลุ่มอัล-กออิดะห์ ในซีเรีย อย่างไรก็ตาม เซนต์คอมยืนยัน ยังไม่พบผู้เสียชีวิตและผู้ได้รับบาดเจ็บจากการโจมตีครั้งนี้ และยืนยันว่า สหรัฐจะเดินหน้าปฏิบัติการทางทหารในซีเรียต่อไป เพื่อกวาดล้างสมาชิกกลุ่มอัล-กออิดะห์ และเครือข่าย ซึ่งยังคงเป็นภัยคุกคามต่ออเมริกา,https://www.naewna.com/inter/610826,2021_10_23
โพลล์ไร้สาระ! 'สัณหพจน์'ไม่หวั่นไหวทำหน้าที่ส.ส. ลั่นทองแท้ก็คือทองแท้,สัณหพจน์ชี้โพลล์ไร้สาระมาก ไม่หวั่นไหวทำหน้าที่ส.ส. ลั่นทองแท้ก็คือทองแท้ บอกกระแสบิ๊กตู่ที่ใต้ยังดี ชี้คนใต้เอาที่ตัวบุคคล ถ้าพรรคดี แต่ไม่ทำงาน เขาก็ไม่เอา เมื่อวันที่ 23 ตุลาคม 2564 นายสัณหพจน์ สุขศรีเมือง ส.ส.นครศรีธรรมราช พรรคพลังประชารัฐ กล่าวถึงกรณีที่พรรคพลังประชารัฐทำโพลล์สำรวจ ส.ส.ในพื้นที่ภาคใต้ ผลปรากฏว่า ส.ส.ภาคใต้มี 14 คน แต่คะแนนผ่านเพียงแค่ 4 คนเท่านั้น ว่า ตนไม่ได้สนใจ เพราะมองว่าเป็นเรื่องที่ไร้สาระมาก ส่วนที่มีการวิเคราะห์กันว่าประเด็นนี้จะถูกนำไปใช้เป็นเครื่องมือไม่ส่งลงสมัคร ส.ส.ในการเลือกตั้งครั้งหน้า เนื่องจากคะแนนไม่ผ่านนั้น ตนก็ไม่ได้หวั่นไหวและไม่เห็นว่า ส.ส.ใต้ของพรรคจะมีใครรู้สึกวุ่นวายคิดอะไรกับเรื่องนี้ คนทำเขารู้ดีว่าทำเพื่ออะไร และทำไมต้องมาทำในพื้นที่ภาคใต้ ถามว่าบ้านเกิดตัวเองทำไมไม่ทำ เมื่อถามว่า เรื่องนี้จะกลายเป็นสร้างจุดแคลงใจกันในพรรคอีกหรือไม่ นายสัณหพจน์ กล่าวว่า ใครจะยึดพรรคก็ให้ยึดไป แต่ทุกอย่างอยู่ที่ประชาชนตัดสินใจ ตนไม่ได้รู้สึกวิตกกังวลอะไร คนที่ทำเขารู้ว่าเขาต้องการอะไร เมื่อถามต่อว่า เกิดเหตุแบบนี้แล้ว เลือกตั้งสมัยหน้ายังอยู่กับพรรคพลังประชารัฐต่อหรือไม่ นายสัณหพจน์ กล่าวว่า ตนเชื่อว่าตนลงพื้นที่มากที่สุด ชาวบ้านรักและมั่นใจในตัวเรา ที่ผ่านมาก็มีการทำผลการสำรวจมาตลอด โดยเฉพาะก่อนการเลือกตั้ง ส.ส.ที่มีชื่อได้เก้าอี้ ส.ส.ใต้ตอนนั้นมีแค่คนเดียว แต่เมื่อผลเลือกตั้งออกมาก็ได้ ส.ส.10 กว่าที่นั่ง ตนจึงไม่ได้รู้สึกกังวลอะไร ชาวบ้านเขารู้ เขาไม่ใช่คนโง่รู้ว่าใครทำอะไรเพื่อพื้นที่ ผมสาบานว่าที่ได้เป็น ส.ส.ครั้งนี้ ไม่เคยซื้อเสียงเลยสักบาท มั่นใจว่า ทองแท้ก็คือทองแท้ ไม่จำเป็นต้องไปดิ้นรน แต่ต้องนิ่งและชัดเจน ไม่เต้นตามเรื่องต่างๆ ปัญหาที่เกิดนี้คือคนต้องการอำนาจส่วนพื้นที่ภาคใต้ไม่มีปัญหาผมไม่หนักใจและไม่ยึดติดกับหัวโขน แค่ได้ทำงานให้กับประชาชนก็พอใจแล้ว มั่นใจว่ามีผลงานมากมาย จะอยู่พรรคไหนก็ได้ เพราะคนใต้เอาที่ตัวบุคคล ถ้าพรรคดี แต่ไม่ทำงาน เขาก็ไม่เอาซึ่งตอนนี้กระแส พล.อ.ประยุทธ์ จันทร์โอชา นายกรัฐมนตรี และรมว.กลาโหม ในพื้นที่ภาคใต้ยังดีอยู่ เพราะท่านยอมเหน็ดเหนื่อยและอดทนทำงานเพื่อประเทศ ไม่มีใครเข้มแข็งกว่า พล.อ.ประยุทธ์ อีกแล้ว นายสัณหพจน์ กล่าว - 006,https://www.naewna.com/politic/610850,2021_10_23
รวบหนุ่มหื่นเมากาวบุกร้านขายเครื่องสำอางค์ยืนสไลด์หนอนโชว์พนักงานสาว,รวบหนุ่มหื่นยืนสไลด์หนอนโชว์พนักงานสาวร้านขายเครื่องสำอางค์และร้านขายของฝากเมืองสุรินทร์ พนักงานสาวยกโทรศัพท์มือถือถ่ายคลิปเป็นหลักฐานก่อนแจ้งตำรวจรวบตัวทันควัน เผยเคยก่อเหตุลักษณะนี้มาแล้วหลายครั้ง แต่ไม่เคยเข็ด เหตุการณ์นี้ถูกเปิดเผยขึ้นเมื่อเวลาประมาณ 18.00 นวันที่ 23 ต.ค.64 ที่ผ่านมา หลังจากตำรวจ สภ.เมืองสุรินทร์ ได้รับแจ้งเหตุกระทำอนาจารจากร้านขายเครื่องสำอางค์และร้านขายของฝากเมืองสุรินทร์แห่งหนึ่ง บริเวณสี่แยกไฟแดงตลาดไนท์ ถนนกรุงศรีใน ในเขตเทศบาลเมืองสุรินทร์ว่า มีผู้ชายคนหนึ่งเดินวนเวียนอยู่นอกร้านแล้วทำการสไลด์หนอนช่วยตัวเองต่อหน้าต่อตาพนักงานหญิงที่อยู่ภายในร้านและได้เดินเข้าไปในร้านยืนสไลด์หนอนช่วยตัวเองหน้าเคาท์เตอร์ จนพนักงานสาวเกิดความหวาดกลัว โทรแจ้งเจ้าหน้าที่ตำรวจและเพื่อนอีกสาขาให้เข้ามาช่วยเหลือโดยด่วน จากนั้นเจ้าหน้าที่ตำรวจสายตรวจรถยนต์และรถจักรยานยนต์ จึงเดินทางไปยังร้านดังกล่าวตรวจสอบพบชายอายุประมาณ 35-40 ปี สวมเสื้อยืดแขนสั้นสีขาว ใส่เสื้อคุมแขนยาวสีน้ำตาล กางเกงขายีนส์สีน้ำเงิน เดินอยู่นอกร้านและได้รีบเดินออกไปทางตลาดสดอย่างรวดเร็ว เมื่อตรวจสอบภาพจากโทรศัพท์มือถือที่พนักงานสาวถ่ายไว้ พบว่าเป็นชายคนเดียวกันกับที่เดินช่วยตัวเองบ่อยครั้ง จึงได้เข้าควบคุมตัวไว้ได้ จากการสอบถามชายคนดังกล่าวพูดจาวกไปวนมาลักษณะคล้ายกับคนเมากาว ตอนแรกบอกว่า บ้านอยู่แถวนี้พอถามอีกรอบบอกอยู่นอกเมือง และเมื่อถามว่ารู้ตัวมั๊ยตอนที่ช่วยเหลือตัวเองโชว์พนักงานสาวในร้านก็ตอบเพียงสั้นๆ ว่า รู้ และพอถามว่าทำไมถึงมาที่ร้านนี้เพราะมีพนักงานสาวเยอะใช่มั๊ย ก็ตอบว่าใช่ สอบถามพนักงานสาวในร้านขายเครื่องสำอางค์และร้านขายของฝากเมืองสุรินทร์ที่เกิดเหตุบอกว่า ชายคนดังกล่าวได้เดินวนไปวนมาอยู่รอบๆ ร้านขายของฝาก จากนั้นเดินเข้ามาด้านในของร้าน และทำการสไลด์หนอนช่วยตัวเองในร้านต่อหน้าต่อตา พนักงานสาวยอมรับว่ากลัวมากเพราะไม่รู้ว่าเขาจะทำอะไรบ้าง เพราะบางครั้งเข้ามาขายของก็มีแต่ผู้หญิงก็ไม่รู้ว่าชายคนดังกล่าวปกติดีหรือไม่ แต่ที่เห็นพบว่าได้ถือกระป๋องกาวมาด้วย จากข้อมูลพบว่า ชายคนดังกล่าวเคยตระเวนก่อเหตุช่วยตัวเองตามร้านหลายแห่งในเขตตัวเมืองสุรินทร์ เคยถูกจับไปแล้วแต่ก็ไม่นานก็กลับมาก่อเหตุอีก เพราะเป็นคนเมากาว อย่างไรก็ตาม ครั้งนี้ได้นำตัวส่งพนักงานสอบสวนว่าจะดำเนินการอย่างไร เนื่องจากเป็นพฤติกรรมที่เป็นภัยต่อสังคม และสร้างความเดือดร้อนรำคาญบ่อยครั้งอีกด้วย - 003,https://www.naewna.com/local/610849,2021_10_23
'อัฟกานิสถาน'รวบนักรบ250รายเอี่ยว'ไอเอส' หลายคนหลบหนีจากเรือนจำ,23 ตุลาคม 2564 สำนักข่าวต่างประเทศรายงานสถานีโทรทัศน์โตโล นิวส์ (Tolo News) สื่อท้องถิ่นของอัฟกานิสถานรายงานว่าหน่วยงานด้านความมั่นคงในอัฟกานิสถานดำเนินการจับกุมนักรบ 250 ราย ที่มีความเชื่อมโยงกับกลุ่มรัฐอิสลามหรือไอเอส (IS) ในช่วงเดือนที่ผ่านมา สถานีโทรทัศน์ฯ รายงานโดยอ้างคำพูดของซาบีฮุลเลาะห์ มูจาฮิด โฆษกตาลีบันว่า มีการดำเนินการจับกุมผู้ที่มีความเชื่อมโยงกับกลุ่มไอเอสรวม 250 ราย ตลอดช่วงเดือนที่ผ่านมา โดยหลายคนหลบหนีออกมาจากเรือนจำ มูจาฮิดระบุว่านักรบที่ถูกจับกุมบางรายเคยวางแผนก่อการร้าย เช่น วางระเบิด ซึ่งสามารถถูกสกัดกั้นไว้ได้ ระหว่างช่วงเวลาดังกล่าว อนึ่ง กลุ่มไอเอสได้อ้างว่าตนอยู่เบื้องหลังเหตุโจมตีมัสยิดของชาวมุสลิมนิกายชีอะห์ในจังหวัดคุนดุซและจังหวัดกันดาฮาร์เมื่อไม่นานนี้,https://www.naewna.com/inter/610855,2021_10_23
ปทุมธานีน้ำเจ้าพระยาสูงจะข้ามคันกั้นน้ำ  'นายกแจ๊ส'เร่งเสริมแบริเออร์เตรียมรับพายุหมาเหล่า,"วันที่ 23 ตุลาคม 2563 เวลา 11.00 น. พล.ต.ท.คำรณวิทย์ ธูปกระจ่าง นายก อบจ.ปทุมธานี ได้นำแท่งแบริเออร์เรียงกั้นน้ำเอ่อล้นเจ้าพระยาข้ามถนนคันกั้นน้ำบริเวณปทุมธานีสายใน หน้าวัดบางหลวง ตำบลบางหลวง อำเภอเมือง จังหวัดปทุมธานี เนื่องจากระดับน้ำในเจ้าพระยาได้สูงขึ้นมากกว่าทุกวัน ต่ำกว่าน้ำท่วมปี พ.ศ.2554 เพียง 40 เซนติเมตรเท่านั้น เนื่องจากสถาบันสารสนเทศทรัพยากรน้ำ (องค์การมหาชน) หรือ สสน.ได้ออกมาเตือนให้จับตาพายุหมาเหล่าลูกใหม่เข้าไทย ในวันที่ 28 - 30 ต.ค.นี้ โดยมี นายสิระพงษ์ สิริโพธินันท์ รองนายก อบจ.ปทุมธานี , พล.อ.อ.สักก์สกล แสงสุกรัตน์วดี , นายธนศักดิ์ แป้นมุข , นายณเรศ คุชิตา ที่ปรึกษานายก อบจ.ปทุมธานี และทีมงานได้ลงพื้นที่วางแท่งแบริเออร์เพื่อกั้นน้ำป้องกันน้ำท่วมบ้านเรือนประชาชนในแนวคันกั้นน้ำ โดยมีเจ้าหน้าที่ตำรวจ สภ.เมืองปทุมธานีอำนวยการจราจร โดยสถาบันสารสนเทศทรัพยากรน้ำ (องค์การมหาชน) หรือ สสน.ได้ออกมาเตือนให้จับตาพายุหมาเหล่าลูกใหม่เข้าไทย ในวันที่ 28 - 30 ต.ค.นี้ แต่ผลการคาดการณ์ทิศทางการเคลื่อนตัวของพายุยังมีทิศทางที่ไม่แน่นอน ประกอบกับในช่วงเวลาดังกล่าวจะมีความกดอากาศสูงกำลังแรงจากประเทศจีนแผ่ลงมา ซึ่งอาจส่งผลต่อทิศทางและกำลังของพายุทำให้อ่อนกำลังลงอย่างรวดเร็วได้ ทั้งนี้ ขอให้ติดตามการคาดการณ์อย่างใกล้ชิด ทางองค์การบริหารส่วนจังหวัดปทุมธานีจึงเตรียมความพร้อมป้องกันระดับน้ำที่จะเข้าท่วมพื้นที่ภายในคันกั้นน้ำไว้ก่อน นอกจากนี้ยังได้มอบหมายให้ นางรุจศลักษณ์ ธูปกระจ่าง ตั้งวงษ์เลิศ เลขานุการนายก อบจ.ปทุมธานี และนายสิระพงษ์ สิริโพธินันท์ รองนายก อบจ.ปทุมธานี ลงพื้นที่มอบถุงรอดชีพเพื่อให้กำลังใจและบรรเทาภัยผู้ประสบภัยน้ำท่วมบริเวณชุมชนวัดเจดีย์ทอง ตำบลคลองควาย อำเภอสามโคก จังหวัดปทุมธานี ด้าน พล.ต.ท.คำรณวิทย์ ธูปกระจ่าง นายก อบจ.ปทุมธานี กล่าวว่า วันนี้ระดับน้ำในแม่น้ำเจ้าพระยาขึ้นสูงมาก นายรามธนะ วิจิตรการ นายกเทศมนตรีตำบลบางหลวง ได้ประสานมาที่ผมว่าอยากได้แท่งแบริเออร์เพื่อที่จะมากั้นบริเวณคอสะพานคลองบางหลวงที่เป็นที่ลาดต่ำและระดับน้ำสูงขึ้นมากและกำลังจะข้ามแล้วกันเข้าสู่บ้านเรือนประชาชนชั้นในต้นจึงสั่งการให้รีบนำแท่งบริเออร์มาวางป้องกันโดยด่วนเนื่องจากระดับน้ำกำลังสูงขึ้นอย่างต่อเนื่องตามคำขอ เนื่องจากโรงงานที่ จ.สมุทรปราการ ซึ่งเป็นเพื่อนของตนเองได้มอบให้ผมมาจำนวน 300 แท่ง หากไม่วิกฤติจริง ๆ ผมคงยังไม่เอาออกมาใช้ ซึ่งเราสามารถนำกระสอบทรายมาวางกั้นน้ำก็เพียงพอ แต่เนื่องจากปัจจุบันน้ำได้ขึ้นสูงมาก หากน้ำได้เอ่อล้นข้ามคันกั้นน้ำจะเดือดร้อนพี่น้องประชาชนและหมู่บ้านจัดสรรจำนวนมาก ในจุดคอสะพานข้ามคลองบางหลวงหน้าวัดบางหลวงได้นำแท่งแบริเออร์จำนวน 30 แท่ง รวมถึงใช้กระสอบทรายช่วยเสริมกั้นน้ำ และอีกจุดคือที่วัดโพธิ์เลื่อนที่ระดับน้ำเกือบจะข้ามคันกั้นน้ำแล้ว เราก็จะเอาแท่งแบริเออร์ไปกั้น หากจุดไหนที่น้ำจะล้นคันกั้นน้ำพี่น้องประชาชนสามารถแจ้งมาได้เลย ซึ่งเราต้องประเมินสถานการณ์กันวันต่อวัน และจะหนักสุดช่วงวันที่ 27-30 ตุลาคมนี้ ซึ้งเราได้เตรียมพร้อมรับมีมาตลอดและตนจึงเชื่อว่าปทุมธานีจะผ่านวิกฤตินี้ไปได้ ส่วน นายรามธนะ วิจิตรการ นายกเทศมนตรีตำบลบางหลวง กล่าวว่า วันนี้น้ำสูงขึ้นมากกว่าทุกวัน ระดับน้ำในวันนี้สูงน้อยกว่าปี 2554 เพียง 40 เซนติเมตรเท่านั้น จุดที่ได้ร้องขอแท่งแบริเออร์จาก พล.ต.ท.คำรณวิทย์ ธูปกระจ่าง นายก อบจ.ปทุมธานี เป็นถนนเก่าที่ต่ำกว่าจุดอื่น ระดับน้ำได้สูงขึ้นมาเสมอพื้นถนนเก่าแล้ว หากน้ำเอ่อล้นข้ามพื้นถนนจะส่งผลให้บ้านเรือนประชาชนภายในคันกั้นน้ำเสียหายเยอะมาก เมื่อได้แท่งแบริเออร์มาช่วยก็ช่วยทุ่นแรงในการเรียงกระสอบทรายมากพอสมควร ผมในนามประชาชนชาวเทศบาลบางหลวง ต้องขอขอบคุณ พล.ต.ท.คำรณวิทย์ ธูปกระจ่าง นายก อบจ.ปทุมธานี ที่ให้ความเมตตาพี่น้องชาวบางหลวงของเรา.",https://www.naewna.com/local/610859,2021_10_23
'อำเภอสหัสขันธ์' เมืองน้ำดำสืบสานงานประเพณีตักบาตรเทโวโรหณะภูสิงห์ปีที่ 17,ชาวอำเภอสหัสขันธ์ จังหวัดกาฬสินธุ์ ร่วมสืบสานประเพณีตักบาตรเทโวโรหณะ ต่อเนื่องปีที่ 17 และกิจกรรมสักการะพระประชาชนบาล ภายใต้การควบคุมมาตรการป้องกันการแพร่ระบาดโควิด-19 อย่างเคร่งครัด และผู้เข้าร่วมงานต้องได้รับวัคซีนครบ 2 เข็ม วันที่ 23 ต.ค.64 ที่บริเวณเชิงเขาภูสิงห์ อำเภอสหัสขันธ์ จ.กาฬสินธุ์ พระครูกัลยาณบริหาร เจ้าคณะอำเภอสหัสขันธ์ พระครูสิริพัฒนนิเทศก์ รองเจ้าคณะอำเภอสหัสขันธ์ เป็นประธานฝ่ายสงฆ์ ในการจัดประเพณีตักบาตรเทโวโรหณะ ครั้งที่ 17 กรณีพิเศษ ของอำเภอสหัสขันธ์ โดยมีนายสนั่น พงษ์อักษร รองผู้ว่าราชการ จ.กาฬสินธุ์ นายวิรัช พิมพะนิตย์ ที่ปรึกษารัฐมนตรีว่ากระทรวงคมนาคม นายชานุวัฒน์ วรามิตร นายกองค์การบริหารส่วนจังหวัดกาฬสินธุ์ เป็นประธานฝ่ายฆราวาส ซึ่งนางสาวแววตา นระทัด นายอำเภอสหัสขันธ์ นายพูนศักดิ์ โพธิแท่น ส.อบจ.สหัสขันธ์ พร้อมด้วยอปท. 8 แห่งได้ร่วมใจระดมทุนจัดกิจกรรม เพื่อสืบสานประเพณีวัฒนธรรมตักบาตรเทโวโรหณะ สักการะพระประชาชนบาลของอำเภอสหัสขันธ์ ภายใต้การควบคุมมาตรการป้องกันการแพร่ระบาดไวรัสโควิด-19 อย่างเคร่งครัด โดยสำนักงานสาธารณสุขอำเภอสหัสขันธ์ และโรงพยาบาลสหัสขันธ์ โดยปีนี้ ได้นิมนต์คณะสงฆ์ภายในอำเภอสหัสขันธ์จำนวน 40 รูป งดขบวนนางฟ้าเทวดาและเปรต โดยพระสงฆ์เดินลงจากยอดเขาภูสิงห์ผ่านบันไดสวรรค์ 654 ขั้นเพื่อรับบิณฑบาต ข้าวสารอาหารแห้งจากพุทธศาสนิกชนที่บริเวณเชิงเขาภูสิงห์ โดยจำกัดพื้นที่เฉพาะบริเวณเชิงเขาภูสิงห์ โดยจัดให้มีจุดคัดกรอง วัดอุณหภูมิร่างกาย สอบประวัติการฉีดวัคซีน 2 เข็ม สวมแมสก์ และเมื่อเข้าร่วมกิจกรรมบริเวณพิธี จะต้องเว้นระยะห่าง 2 เมตร ซึ่งบริเวณงานผู้ร่วมประเพณีตักบาตรจะต้องฉีดวัคซีนครบ 2 เข็ม ขณะที่พิธีสักการะพระประชาชนบาล ปีนี้ลดจำนวนนางรำเหลือเพียง 80 คน แต่ยังคงความศักดิ์สิทธิ์ในพิธีกรรมการสักการะ ส่วนพื้นที่ได้ปรับแต่งให้เป็นสวนดอกไม้ เพื่อให้นักท่องเที่ยวได้ชมความสวยงามของภูสิงห์ จากนั้นที่บริเวณลานเจ้าเมืองพระประชาชนบาล เจ้าเมืองคนแรกของอำเภอสหัสขันธ์ นางสาวแววตา นระทัด นายอำเภอสหัสขันธ์ พร้อมด้วยคณะผู้บริหาร อปท.8 แห่ง พื้นที่ อ.สหัสขันธ์ นางรำจาก 8 ตำบลจำนวน 80 คนได้ร่วมพิธีสักการะพระประชาชนบาล ร่วมวางพานสักการะหน้ารูปเหมือนพระประชาชนบาล จากนั้นได้ร่วมฟ้อนรำสักการะอย่างสวยงาม นางสาวแววตา นระทัด นายอำเภอสหัสขันธ์ กล่าวว่า ภายใต้มาตรการป้องกันการแพร่ระบาดของไวรัสโควิด-19 ที่จะต้องปฏิบัติตามอย่างเคร่งครัด ซึ่งในงานประเพณีตักบาตรเทโวโรหณะ สักการะพระประชาชนบาล ปีนี้ได้จัดต่อเนื่องเป็นปีที่ 17 ซึ่งได้จัดเป็นกรณีพิเศษ เพื่อสืบสานต่อยอดงานประเพณีอันดีงาม คงไว้ซึ่งอัตลักษณ์ของคนสหัสขันธ์และชาวกาฬสินธุ์ และเป็นการเตรียมความพร้อมในการเปิดเมืองท่องเที่ยว Sahatsakhan covid Free City And Covid Free Mountain รวมถึง Covid Free Setting ในช่วงไฮซีซั่นของการท่องเที่ยวซึ่งจะเป็นช่วงอากาศหนาว ซึ่งงานประเพณีตักบาตรเทโวโรหณะ ได้เน้นมาตรการป้องกันโควิด-19 เป็นพิเศษ ซึ่งได้รับความร่วมมือเป็นอย่างดีจากพุทธศาสนิกชน ที่เดินทางมาร่วมประเพณี ที่ได้กำหนดโซนตักบาตร เว้นระยะห่างและจำกัดเวลาในการร่วมกิจกรรม ประเพณีตักบาตรเทโวโรหณะ ที่เชิงเขาภูสิงห์ เป็นงานใหญ่ประจำปีของอำเภอสหัสขันธ์ ซึ่งจะเป็นที่ทราบกันดีว่า หลังออกพรรษาเสาร์แรก จะกำหนดให้เป็นวันจัดงานประเพณีตักบาตรเทโวโรหณะของอำเภอสหัสขันธ์ ที่จัดขึ้นที่เชิงเขาภูสิงห์ ปีนี้ได้รวบยอดจัดงานประเพณีให้เหลือเพียง 1 วัน ตั้งแต่เวลา 07.00 น.คณะสงฆ์ อำเภอสหัสขันธ์ ได้เดินลงจากเขาภูสิงห์ เพื่อออกรับบิณฑบาตที่บริเวณเชิงเขาภูสิงห์ จากนั้น ได้ร่วมถวายภัตตาหารแด่คณะสงฆ์ ร่วมไหว้ขอพรขอขมาศาลหลักเมืองสหัสขันธ์ และพิธีสักการะพระประชาชนบาล เพื่อรักษาไว้ซึ่งประเพณีอันดีงาม ภายใต้การควบคุมการป้องกันการแพร่ระบาดของไวรัสโควิด-19 ซึ่งงานประเพณีที่จัดขึ้น ได้สำเร็จลุล่วงด้วยดี ผู้เข้าร่วมงานมีความพึงพอใจในบริการและกิจกรรมประเพณีเป็นอย่างดี นายอำเภอสหัสขันธ์ กล่าว - 003,https://www.naewna.com/likesara/610860,2021_10_23
โคราชยังอ่วมหลายพื้นที่น้ำสูงกว่า 1 ม.เตือนอีกอ่างเก็บน้ำห้วยยางใกล้ล้น,"วันนี้ (23 ต.ค.64) ศูนย์บัญชาการเหตุการณ์ป้องกันและแก้ไขปัญหาอุทกภัย และดินโคลนถล่มจังหวัดนครราชสีมา ปี 2564 ได้รายงานสถานการณ์น้ำท่วมโดยรวมว่า จังหวัดนครราชสีมามีพื้นที่ประสบภัยน้ำท่วมขณะนี้ 10 อำเภอ ได้แก่ อำเภอโนนสูง อำเภอคง อำเภอเมืองยาง อำเภอประทาย อำเภอสีคิ้ว อำเภอพิมาย อำเภอโนนไทย อำเภอปักธงชัย อำเภอสูงเนิน และอำเภอเมืองนครราชสีมา 63 ตำบล 297 หมู่บ้าน รวม 8,318 ครัวเรือน ในส่วนเขตเทศบาลนครนครราชสีมา 22 ชุมชน ได้แก่ ท่าตะโกพัฒนา, บ้านคลองโพธิ์, เกษตรสามัคคี 2, เกาะลอย(ชุมชนสำโรงจันทร์), หมู่บ้าน VIP, มิตรภาพซอย 4, ซอยคุ้มวงษ์, มิตรภาพซอย 6, หลังวัดสามัคคี (บริเวณซอยโรงเจ), อบอุ่นพัฒนา, บุมะค่า, ตะคองเก่า, 30 กันยาปลายนา, ปลายนาสามัคคี (เทคโนวิลเลจ), ทุ่งสว่างศาลาลอย, มหาชัยอุดมพร, เกษตรสามัคคี 1, ประปาพัฒนา, สนามกีฬากลางพัฒนา, เพชรเยี่ยม, ช้างเผือก, ตะคองเก่าเหนือ, หลัง ร.พ.เซนเมรี่ รวม 5,250 ครัวเรือน ถนน 3 สาย สถานที่ราชการ 10 แห่ง วัด 2 แห่ง ส่วนที่วัดธรรมจักรเสมาราม ต.เสมา อ.สูงเนิน จ.นครราชสีมา นายสุวัจน์ ลิปตพัลลภ อดีตรองนายกรัฐมนตรี ที่ปรึกษากิตติมศักดิ์ศูนย์คนโคราชรักจริงไม่ทิ้งกัน และนายชำนาญ กฤษณสุวรรณ รักษาการ ผู้อำนวยการสำนักศิลปากรที่ 10 นครราชสีมา พร้อมนายเทวัญ ลิปตพัลลภ อดีตรัฐมนตรีประจำสำนักนายกรัฐมนตรี หัวหน้าพรรคชาติพัฒนา, นายแพทย์วรรณรัตน์ ชาญณุกูล ผอ.ศูนย์คนโคราชรักจริงไม่ทิ้งกัน, นายวัชรพล โตมรศักด์ ส.ส.นครราชสีมา ลงพื้นที่ติดตามสถานการณ์น้ำท่วม โดยเฉพาะที่วัดธรรมจักรเสมาราม หรือวัดพระนอน พระพุทธรูปปางไสยาสน์ (พระนอน) สร้างในสมัยทราวดี เป็นโบราณสถาน โบราณวัตถุ และศิลปวัตถุของประเทศ ร่วมกันสักการะบูชาพระพุทธรูปปางไสยาสน์ (พระนอนหินทรายอายุกว่า 1,300 ปี) พร้อมถวายสังฆทานพระภิกษุสงฆ์วัดธรรมจักรเสมาราม ต.เสมา อ.สูงเนิน และมอบถุงน้ำใจให้แก่ผู้แทนผู้ประสบอุทกภัย ใน ต.เสมา อ.สูงเนินฯ นอกจากนี้ นายสุวัจน์ ยังได้มอบเงินจำนวน 50,000 บาทให้ทางวัดธรรมจักรเสมา สำหรับเป็นกองทุนดูแลพระนอนในกรณีฉุกเฉินด้วย ส่วนสถานการณ์น้ำท่วมในพื้นที่เขตเมืองนครราชสีมามีแนวโน้มดีขึ้น โดยเฉพาะที่โรงพยาบาลมหาราชนครราชสีมา เริ่มมีระดับน้ำลดลงอย่างต่อเนื่อง โดยระดับน้ำในลำตะคองบริเวณสะพานก่อนถึงโรงพยาบาลมหาราช มีปริมาณลดลงกว่า 50 เซนติเมตร ซึ่งชลประทานนครราชสีมา ยังคงเดินเครื่องผลักดันน้ำเร่งระบายน้ำในลำตะคองเพื่อให้เข้าสู่สถานการณ์ปกติโดยเร็ว สำหรับถนนทางเข้าโรงพยาบาลมหาราชนครราชสีมาปริมาณน้ำเริ่มลดลงอย่างต่อเนื่องบางช่วงของถนนที่มีน้ำท่วมอยู่ตอนนี้เริ่มแห้งแล้ว แต่ยังคงเหลือเพียงแต่บริเวณสีแยกหน้าโรงพยาบาลฯ ที่ยังคงมีน้ำท่วมขังอยู่ประมาณ 30 เซนติเมตร และจากสถานการณ์น้ำที่เริ่มคลี่คลายทำให้ขณะนี้ประชาชนและเจ้าหน้าที่ของโรงพยาบาลฯ สามารถใช้รถยนต์ขนาดเล็กรวมถึงการเดินเท้าเข้าไปทำงานได้ตามปกติแล้ว ขณะเดียวกันถึงแม้จะมีปริมาณน้ำที่ลงแต่ยังคงมีบางพื้นที่ที่ยังคงมีระดับน้ำท่วมสูงอยู่ ที่ชุมชนสำโรงจัน บริเวณหลังห้างสรรพสินค้าเดอะมอลล์นครราชสีมา เริ่มมีระดับน้ำลดลงอย่างต่อเนื่อง แต่ก็ยังคงมีระดับน้ำสูงอยู่เนื่องจากชุมชนอยู่ติดกับลำตะคอง โดยบางจุดยังคงมีระดับน้ำสูงกว่า 50 เซนติเมตรทำให้ชาวบ้านในชุมชนยังคงได้รับความเดือดร้อนในรเท่องของการเดินทางออกมาทำงาน ขณะที่ทางองค์การบริหารส่วนจังหวัดนครราชสีมา นำโดย ดร.ยลดา หวังศุภกิจโกศล นายก อบจ.นครราชสีมา พร้อมด้วยรองนายก อบจ. หัวหน้ากองช่าง อบจ. เจ้าหน้าที่ได้นำเครื่องสูบน้ำในการสูบน้ำออกจากภายในโรงเรียนสุรนารีวิทยา 1 ที่มีระดับน้ำสูงตั้งแต่ 60 เซนติเมตร จุดต่ำ 1.20 เซนติเมตร จนขณะนี้เริ่มเข้าสู่ภาวะปรกติแล้ว ทางด้านกองอำนวยการป้องกันและบรรเทาสาธารณภัยจังหวัดนครราชสีมา ได้แจ้งเตือนสถานการณ์น้ำและการระบายน้ำอ่างเก็บน้ำห้วยยาง อ.เมืองนครราชสีมา เนื่องจากระดับน้ำในอ่างสูงขึ้นต่อเนื่อง เพื่อเตรียมพร้อมรับสถานการณ์น้ำที่อาจจะไหลล้นผ่านอาคารระบายน้ำล้น ขอให้อำเภอปักธงชัย เมืองนครราชสีมา และอำเภอโชคชัย ซึ่งเป็นพื้นที่ด้านท้ายอ่างเก็บน้ำห้วยยาง แจ้งเตือนประชาชนที่อาศัยอยู่สองฝั่งริมน้ำ และพื้นที่ลุ่มต่ำจะได้รับผลกระทบ ปฏิบัติตามคำแนะนำ เตรียมเก็บของขึ้นที่สูง - 003",https://www.naewna.com/local/610820,2021_10_23
สำรวจพบความต้องการรักษา‘สุขภาพจิต’ในสหรัฐฯ เพิ่มขึ้นไม่หยุด,23 ตุลาคม 2564 สำนักข่าวต่างประเทศรายงานผลสำรวจจากสมาคมจิตวิทยาอเมริกัน (APA) ซึ่งอ้างอิงข้อมูลจากคณะนักจิตวิทยาภายในประเทศและเผยแพร่เมื่อวันอังคาร (19 ต.ค.) พบว่าความต้องการรักษาโรควิตกกังวลและโรคซึมเศร้าเพิ่มขึ้นอย่างมาก เมื่อเทียบกับปีก่อนหน้า ขณะที่นักจิตวิทยาจำนวนมากมีภาระงานหนักขึ้น ยอดผู้รอเข้ารับการรักษาเพิ่มขึ้น และเปิดรับผู้ป่วยใหม่ได้ต่ำกว่าช่วงก่อนเกิดโรคระบาดใหญ่ คณะนักจิตวิทยาที่ทำการรักษาโรควิตกกังวลมากกว่าร้อยละ 84 เผยว่าความต้องการรักษาโรคเพิ่มขึ้นตั้งแต่โรคระบาดใหญ่อุบัติขึ้น เมื่อเทียบกับร้อยละ 74 ในปีก่อนหน้า เช่นเดียวกับนักจิตวิทยาที่ทำการรักษาโรคซึมเศร้าร้อยละ 72 เผยว่าความต้องการรักษาโรคซึมเศร้าเพิ่มขึ้นเช่นกัน เมื่อเทียบกับร้อยละ 60 ในปี 2020 ขณะเดียวกันความต้องการรักษาภาวะอาการอื่นๆ เพิ่มขึ้นเช่นกัน อาทิ ความผิดปกติด้านการนอนหลับ-ตื่น โรคย้ำคิดย้ำทำ และโรคที่เกิดจากการใช้สารเสพติด ตัวเลขเหล่านี้สะท้อนสิ่งที่เราเคยพูดไว้ตั้งแต่ช่วงเริ่มต้นของโรคระบาดใหญ่ว่าเรากำลังเผชิญภัยพิบัติด้านสุขภาพจิต อาร์เธอร์ อีแวนส์ จูเนียร์ ประธานเจ้าหน้าที่บริหารสมาคมฯ กล่าว เราต้องสนับสนุนการรักษาผ่านบริการการแพทย์ทางไกลต่อไป และต้องลงทุนการตรวจคัดกรอง ป้องกัน และการรักษาแบบแทรกแซง เพื่อขยายการเข้าถึงการดูแลในระดับต่างๆ,https://www.naewna.com/inter/610864,2021_10_23
‘ธรรมนัส’ลงพื้นที่โคราช ให้กำลังใจผู้ประสบภัย ติดตามสถานการณ์น้ำท่วมตามสั่ง'ลุงป้อม',"วันที่ 23 ตุลาคม 2564ที่จุดวางกระสอบทรายด้านหลังโรงพยาบาลมหาราชนครราชสีมา ร้อยเอกธรรมนัส พรหมเผ่า ส.ส.เขต 1 จ.พะเยา ในฐานะเลขาธิการพรรคพลังประชาชารัฐ (พปชร.) พร้อมด้วยนางนฤมล ภิญโญสินวัฒน์ เหรัญญิกพรรค และคณะ ส.ส.พรรคพลังประชารัฐ ร่วมกันลงพื้นที่ติดตามสถานการณ์น้ำท่วมของจ.นครราชสีมา โดยมี ส.ส.นครราชสีมา นำโดยนายวิรัช รัตนเศรษฐ ประธานวิปรัฐบาล รองหัวหน้าพรรคพลังประชาชน , นายอธิรัฐ รัตนเศรฐ รัฐมนตรีช่วยว่าการกระทรวงคมนาคม ส.ส. เขต 6 พรรคพลังประชารัฐ. , นางทัศนียา รัตนเศรษฐ ส.ส.นครราชสีมา เขต 7 และนางทัศนาพร เกษเมธีการุณ ส.ส.นครราชสีมา เขต 8 พรรคพลังประชารัฐ , นายสมศักดิ์ พันธุ์เกษม ส.ส.นครราชสีมา เขต 11 พรรคพลังประชารัฐ โดยขาดเพียงนายเกษม ศุภวลานนท์ ส.ส.เขต 1 พรรคพลังประชารัฐ โดยมี นพ.ทวีชัย วิษณุโยธิน รองผู้อำนวยการ รพ.มหาราชนครราชสีมา , นายภูมิสิทธิ์ วังคีรี รองผู้ว่าราชการจังหวัดนครราชสีมา , ดร.ยลดา หวังศุภกิจโกศล นายก อบจ.นครราชสีมา , นายอุทัย มิ่งขวัญ ประธานสภาเทศบาลนครนครราชสีมา ร่วมต้อนรับ พร้อมตรวจติดตามสถานการณ์การเกิดอุทกภัย โดยได้ดูแนวกั้นผนังกั้นน้ำ กระสอบทรายที่วางกั้นน้ำลำตะคอง ซึ่งขณะนี้น้ำได้แห้งสนิทแล้ว และได้กล่าทักทายและมอบถุงน้ำใจจากสำนักนายกรัฐมนตรีให้กับเจ้าหน้าที่ รพ.มหาราชฯจำนวนหนึ่ง จากนั้นได้เดินทางไปยังวัดหมื่นไวย ต.หมื่นไวย อ.เมืองนครราชสีมา ในการมอบถุงน้ำใจให้พี่น้องผู้ประสบภัยชาว ต.หมื่นไวย จำนวน 200 ชุด และกล่าทักทายแนะนำตัว ส.ส.ของพรรคพลังประชารัฐ โดยมีมวลชนแฟนคลับ 10 คนมียืนถือป้ายกระดาษเขียนข้อความเชียร์ ร.อ.ธรรมนัสฯ อยู่หน้าวัด ก่อนเดินไปยังถนนหมู่บ้าน ซอยสวัสดีเนอสเชอรี่ ซึ่งถูกน้ำท่วมสูงและลดระดับลงเหลือ 60 ซม. – 80 ซม. โดยมีหน่วยทหารได้จัดเรือท้องแบนให้ 2 ลำ แต่ ร.อ.ธรรมนัสฯกับนางนฤมล ภิญโญสินวัฒน์ ไม่ขึ้นไปนั่งบนเรือ ขอเดินลุยน้ำตามแบบฉบับทักทายพี่น้องผู้ประสบภัยพร้อมเยี่ยมเยี่ยนมอบถุงน้ำใจให้กับผู้ประสบภัยทุกคนทุกหลังคาเรือน ซึ่งมีอยู่ 20 หลังคาเรือน พร้อมทั้งได้ใช้โทรศัพท์มือถือทึกเสียงผู้ที่ประสบภัยส่งไปยัง ลุงป้อม...พล.อ.ประวิตร วงษ์สุวรรณ และ ลุงตู่ พล.อ.ประยุทธ์ จันทร์โอชา นายกรัฐมนตรี ทั้งนี้การเดินทางลงพื้นที่ที่จ.นครราชสีมาเป็นตัวแทนของพล.อ.ประวิตร วงษ์สุวรรณ รองนายกรัฐมนตรี หัวหน้าพรรคพลังประชารัฐ เนื่องจากกำลังเผชิญภาวะน้ำท่วมอีกระลอก จึงต้องไปร่วมกับ ส.ส.ในพื้นที่ พร้อมกับมอบถุงยังชีพบรรเทาความเดือดร้อนให้กับพี่น้องประชาชนผู้ประสบอุทกภัย อย่างไรก็ตามในส่วนของประชาชนที่ประสบภัยน้ำท่วม สามารถติดต่อผ่าน ส.ส.และศูนย์ช่วยเหลือภัยน้ำท่วม ได้ทุกพื้นที่ประสบปัญหา ทั้งนี้จากสถานการณ์น้ำท่วมที่เกิดขึ้นใน จ.นครราชสีมา ที่มีน้ำท่วมสูง ส่งผลให้บ้านเรือน พืชสวนไร่นา ได้รับความเสียหายในหลายพื้นที่ จนส่งผลกระทบต่อการดำรงชีวิตของประชาชน ซึ่งทางพล.อ.ประวิตร วงษ์สุวรรณ รองนายกรัฐมนตรี ในฐานะผู้อำนวยการกองอำนวยการน้ำแห่งชาติ (กอนช.) และหัวหน้าพรรคพลังประชารัฐ (พปชร.) ได้ฝากความห่วงใยมายังพี่น้องประชาชนและขอเป็นกำลังใจให้พี่น้องประชาชนทุกคน พร้อมกันนี้เราก็จะนำปัญหานี้มาสู่การแก้ไขปัญหาน้ำ ในระยะสั้น และระยะยาว ส่วนของพื้นที่ จ.นครราชสีมา พรรคฯ เตรียมการลงพื้นที่เพื่อช่วยเหลือต่อไป โดยคณะผู้บริหารพรรค และสมาชิกสภาผู้แทนราษฎร (ส.ส.)ของพรรคฯ ในการติดตามสถานการณ์ปัญหาที่ประชาชนได้รับกับผลกระทบในครั้งนี้",https://www.naewna.com/politic/610865,2021_10_23
'หมอยง'ชูสูตรฉีดซิโนแวค+ไฟเซอร์ในเด็ก ช่วยลดเสี่ยงกล้ามเนื้อหัวใจอักเสบ,"วันที่ 23 ตุลาคม 2564 ศ.นพ.ยง ภู่วรวรรณ หัวหน้าศูนย์เชี่ยวชาญเฉพาะทางด้านไวรัสวิทยาคลินิก ภาควิชากุมารเวชศาสตร์ คณะแพทยศาสตร์ จุฬาลงกรณ์มหาวิทยาลัย โพสต์ข้อความเกี่ยวกับการให้วัคซีนโควิด 19 สลับชนิดเชื้อตายกับ mRNA ระบุว่า วัคซีนเชื้อตาย เป็นตัว prime ที่ดี ทำให้ร่างกายเราเหมือนกับรับรู้ว่าเคยติดเชื้อ เพราะได้รับแอนติเจนทั้งตัวไวรัส เมื่อมีการกระตุ้นด้วย ไวรัสเวกเตอร์หรือ mRNA วัคซีน จะมีผลที่เรียกว่าปฏิกิริยาการกระตุ้น หรือตามประสาวัคซีนเรียกว่า booster effect ดังที่ทราบกันว่า เมื่อให้วัคซีนเชื้อตายเริ่มต้น แล้วให้ไวรัสเวกเตอร์ที่ใช้อยู่ขณะนี้ กระตุ้นภูมิต้านทานได้ดี และก็เช่นเดียวกัน ถ้าให้วัคซีนเชื้อตายครบ 2 เข็ม แล้วกระตุ้นเข็ม 3 ด้วยไวรัสเวกเตอร์ ก็จะได้ปฏิกิริยาภูมิต้านทานร่างกายตอบสนองที่สูงมาก จากการศึกษาในสถานการณ์จริง ที่มีการฉีดวัคซีนสลับโดยให้เข็มแรก เป็นวัคซีนเชื้อตาย (sinovac) แล้วตามด้วยเข็มที่ 2 เป็น mRNA (pfizer) ปฏิกิริยาการตอบสนองก็เช่นเดียวกัน กับการให้วัคซีนสลับ เชื้อตายกับไวรัสเวกเตอร์ การศึกษาทางคลินิก กำลังดำเนินการต่อไปให้ได้ข้อมูลที่ชัดเจน ในอนาคตถ้าวัคซีนเชื้อตายสามารถใช้ในเด็กในประเทศไทยได้ วิธีการให้สลับโดยเริ่มต้นจากวัคซีนเชื้อตายเข็มแรก แล้วตามด้วย mRNA ก็จะเป็นวิธีการหนึ่งในการหลีกเลี่ยงการให้วัคซีน mRNA เข็มที่ 2 ในเด็ก เพื่อไม่ให้เกิดอาการกล้ามเนื้อหัวใจอักเสบ สิ่งที่ปรากฏชัดอีกอย่างหนึ่งก็คือว่าปฏิกิริยาการตอบสนอง หรือที่เรียกว่า booster effect จะเกิดได้ดีระยะห่างระหว่างเข็ม 1 และเข็ม 2 ถ้ายิ่งห่างก็จะมีปฏิกิริยากระตุ้นภูมิได้สูงมาก แต่การเว้นระยะห่างหลังฉีดวัคซีนเข็มแรกเพียงเข็มเดียว จะเกิดการติดเชื้อเสียก่อน เช่น ระยะห่างระหว่างเข็ม 1 และเข็ม 2 ถ้าห่างถึง 3 เดือน จะกระตุ้นภูมิต้านทานได้สูงมาก แต่ไม่ควรทำเพราะจะเกิดการติดเชื้อระหว่างรอเข็ม 2 ได้ การศึกษา booster effect เห็นได้ชัดจากการศึกษาตั้งแต่ไวรัสตับอักเสบ บี การให้วัคซีนไวรัสตับอักเสบบี 3 เข็ม ถ้าห่างกันระยะ 1 เดือน ภูมิต้านทานที่เกิดขึ้นจะไม่แตกต่างกับการให้ 2 เข็มที่ห่างกัน 1 เดือน แต่ถ้าให้เข็ม 3 ห่างออกไปที่ 6 เดือน (0, 1 และ 6) หรือ 12 เดือน ภูมิต้านทานที่เกิดขึ้นหลังเข็ม 3 จะมีปฏิกิริยาการกระตุ้นที่สูง (booster effect) ดังนั้นกฎเกณฑ์ในการให้วัคซีน ถ้าลืม หรือยังไม่พร้อมในการให้ และเลื่อนออกไป สามารถให้ต่อได้เลย โดยไม่ต้องมีการเริ่มต้นใหม่",https://www.naewna.com/local/610883,2021_10_23
วันหยุดยาวนักท่องเที่ยวคึกคักแห่เที่ยว 'เกาะสมุย เกาะพะงัน เกาะเต่า',"วันที่ 23 ต.ค.64 ท่องเที่ยวเกาะสมุยกลับมาคึกคักอีกครั้งหลังจากที่ได้รับผลกระทบวิกฤตการแพร่ระบาดของเชื้อไวรัสโควิด-19 ส่งผลทำให้ผู้ประกอบการธุรกิจท่องเที่ยวตั้งแต่โรงแรมไปจนถึงระบบขนส่ง ไม่มีนักท่องเที่ยวต้องหยุดให้บริการ บางรายต้องเลิกทำธุรกิจไปเลยเนื่องจากขาดทุนติดต่อกันอย่างต่อเนื่อง แต่วันนี้ภายหลังจากที่ศูนย์ปฏิบัติการควบคุมโรคอำเภอเกาะสมุยได้ผ่อนคลายมาตรการในการเดินทางเข้าเกาะสมุย ทำให้วันหยุดยาวที่มีวันหยุดติดต่อกันหลายวันได้มีนักท่องเที่ยวทั้งคนไทยและนักท่องเที่ยวต่างชาติเดินทางเข้าเกาะสมุยเพิ่มขึ้น ทำให้บรรยากาศเกาะสมุยขณะนี้มีความคึกคักอย่างมาก พบว่านักท่องเที่ยวที่เดินทางเข้าเกาะสมุยเพิ่มขึ้นทำให้บริษัท เรือเร็วลมพระยา จำกัด ซึ่งเป็นบริษัทเรือโดยสารที่ให้บริการจากเกาะสมุยไปยังเกาะพะงัน เกาะเต่า และเกาะนางยวน ได้นำเรือแคทตามารันกลับมาให้บริการอีกครั้งหลังหยุดให้บริการเกือบสองปีเพราะพิษวิกฤตไวรัสโควิด-19 ทำให้วันนี้มีนักท่องเที่ยวเดินทางไปยังเกาะต่างๆ เพิ่มขึ้น โดยพบจำนวนนักท่องเที่ยวเดินทางเข้าเกาะสมุยเมื่อวันที่ 22 ตุลาคม 2564 ทีีเดินทางผ่านสนามบินสมุยจำนวน 1,052 คน และเดินทางผ่านเรือเฟอร์รี่จำนวน 2,446 คน นายกิตต์ สตีเว่น ธาระพุทธิ ผู้จัดการทั่วไป บริษัทเรือเร็วลมพระยา จำกัด กล่าวว่า ในวันยาวครั้งนี้ทางบริษัทได้มีการเตรียมความพร้อมกลับมาให้บริการอีกครั้ง ซึ่งขณะนี้ผู้โดยสารที่เป็นนักท่องเที่ยวส่วนใหญ่จะเป็นนักท่องเที่ยวในประเทศมากกว่านักท่องเที่ยวจากต่างประเทศ หลังจากที่รัฐบาลประกาศเปิดประเทศและเกาะสมุยผ่อนคลายเงื่อนไขเข้าเกาะสมุยทำให้นักท่องเที่ยวคนไทยจองเข้ามาจำนวนมาก จากการที่เรือหยุดให้บริการมานานการที่จะกลับมาให้บริการบริษัทจึงต้องมีการเตรียมพนักงาน และเตรียมเรือให้พร้อมบริการรวมถึงความปลอดภัย จากการแพร่ระบาดของไวรัสโควิด-19 ที่ผ่านมาไม่พบผู้ใช้บริการติดเชื้อไวรัส-19 แม้แต่รายเดียว ซึ่งการกลับมาให้บริการอีกครั้งภายใต้มาตรการรักษาความสะอาด ด้วยการบริการฆ่าเชื้อโรคก่อนที่ผู้โดยสารจะขึ้นเรือ ระหว่างที่เรือให้บริการ และหลังจากที่เรือส่งผู้โดยสารแล้วเจ้าหน้าที่จะฆ่าเชื้อในห้องโดยสาร พร้อมจัดที่นั่งเว้นระยะห่าง รวมถึงจุดที่นักท่องเที่ยวใช้บริการทุกครั้ง เพื่อสร้างความมั่นใจให้ผู้โดยสาร - 003",https://www.naewna.com/likesara/610881,2021_10_23
'เกาหลีเหนือ'ฉุน'สหรัฐฯ'เข้าข้างไต้หวัน ซัดเป็นการกระทำที่ไร้ความยั้งคิด,23 ตุลาคม 2564 สำนักข่าวต่างประเทศรายงาน เกาหลีเหนือตอกกลับสหรัฐฯ กรณีสนับสนุนไต้หวัน ชี้เป็นการกระทำที่ไร้ความยั้งคิด สื่อทางการเกาหลีเหนือรายงานว่า นายปัก มยองโฮ รัฐมนตรีช่วยต่างประเทศเกาหลีเหนือวิจารณ์สหรัฐที่ส่งเรือรบแล่นผ่านช่องแคบไต้หวันที่กั้นระหว่างไต้หวันกับจีน จัดหายุทโธปกรณ์รุ่นใหม่และฝึกทหารให้แก่ไต้หวันว่า สหรัฐเข้ามาก้าวก่ายอย่างไม่สมควรในประเด็นไต้หวัน ที่เกาหลีเหนือมองว่าเป็นกิจการภายในของจีนล้วน ๆ และเสี่ยงจุดชนวนสถานการณ์ที่เปราะบางบนคาบสมุทรเกาหลี เพราะเป็นที่ประจักษ์ว่าทหารและกองทัพสหรัฐที่ประจำการอยู่ในเกาหลีใต้ ถูกนำมาใช้กดดันจีน และยังชี้อีกว่ากำลังทหารจำนวนมากและรัฐบริวารของสหรัฐที่กำลังมารวมตัวใกล้ไต้หวัน อาจดำเนินปฏิบัติการทางทหารมุ่งเป้าหมายที่เกาหลีเหนือได้ทุกเมื่อ กองกำลังปรปักษ์นำโดยสหรัฐเพิ่มการประจำการในภูมิภาคนี้ด้วยการอ้างอย่างฟังไม่ขึ้นว่า เกาหลีเหนือและจีนจะก่อปัญหาให้ไต้หวันและคาบสมุทรเกาหลี ความจริงนี้พิสูจน์ว่า สหรัฐพยายามบีบเกาหลีเหนือและจีน ซึ่งเป็นสังคมนิยมทั้งสองประเทศ เพื่อยึดเกาะความมีอำนาจสูงสุดเอาไว้ เกาหลีเหนือแสดงท่าทีดังกล่าว หลังจากประธานาธิบดีไบเดนตอบในงานพบปะประชาชนที่จัดขึ้นโดยซีเอ็นเอ็นเมื่อวันก่อนว่า สหรัฐพร้อมปกป้องไต้หวันหากไต้หวันถูกจีนโจมตี ด้านโฆษกทำเนียบขาวชี้แจงว่า ประธานาธิบดีไม่ได้คิดเปลี่ยนแปลงนโยบายที่สหรัฐยึดมาโดยตลอดว่า สหรัฐมีพันธกิจตามกฎหมายที่จะสร้างความมั่นใจว่าไต้หวันสามารถปกป้องตนเองจากภัยภายนอกได้,https://www.naewna.com/inter/610886,2021_10_23
ระดับน้ำเจ้าพระยาสูงต่อเนื่อง! พื้นที่เกาะเมืองอยุธยาเพิ่มเกือบ 20 เซนติเมตร,วันที่ 23 ตุลาคม 2564 สถานการณ์น้ำที่จังหวัดพระนครศรีอยุธยา วันนี้พบว่าระดับน้ำยังคงขยับตัวขึ้นต่อเนื่อง โดยเฉพาะพื้นที่เกาะเมืองพระนครศรีอยุธยาฝั่งตะวันตก บริเวณเจดีย์สมเด็จพระศรีสุริโยทัย ซึ่งเป็นจุดที่ติดกับแม่น้ำเจ้าพระยา ระดับน้ำสูงเข้าท่วมพื้นดินสูงกว่า 20 เซนติเมตร ทางเทศบาลได้ทำแนวกันดินเสริมด้วยกระสอบทราบความสูง1เมตร เพื่อป้องกันน้ำเข้าท่วมในเกาะเมืองอยุธยา ซึ่งเป็นเขตเศรฐกิจ ซึ่งก็ยังสามารถรับปริมาณน้ำได้อีกประมาณ 1 เมตร ส่วนที่พื้นที่อำเภอบางไทร จังหวัดพระนครศรีอยุธยา เป็นพื้นที่รับน้ำก่อนเข้ากรุงเทพมหานคร พบว่าระดับน้ำเข้าท่วมบ้านเรือนประชาชนที่อาศัยอยู่ริมแม่น้ำนอกแนวคันกลั้นน้ำ ต่างได้รับผลกระทบเป็นวงกว้าง โดนเฉพาะที่วัดไทรโสภณ ตำบ้านเกาะ อำเภอบางไทร ชาวบ้านอาศัยอยู่ห่างถนนระยะทางกว่า 200 เมตร ทางเข้าหมู่บ้านถูกน้ำท่วมสูงกว่า 50 เซนติเมตร ชาวบ้านต้องใช้รถเพื่อการเกษตรมาเป็นทำเป็นรถบริการเข้าหมู่บ้าน แทนการลุยน้ำ คิดค่าบริการคนละ 10 บาท ตลอดเส้นทาง ซึ่งชาวบ้านต้องใช่บริการกันทุกวัน เพื่อเข้าออกหมู่บ้าน,https://www.naewna.com/local/610891,2021_10_23
ระเห็จนอนคุกอีกรอบ ไร้เงาญาติยื่นประกัน'หนุ่มคลั่ง'เมายาจี้จับตัวประกันกลางกรุง,"ฝากขังเดนคุกแสบ ก่อเหตุจี้จับตัวประกันกลางกรุงหลังพยายามข่มขืนหลานเจ้าของโรงแรม ก่อนถูกตำรวจ 191 ใช้ปืนไฟฟ้าซ็อตสยบคลั่งไร้เงาญาติประกัน ส่งนอนเรือนจำ วันที่ 23 ต.ค.64 ที่ศาลอาญากรุงเทพใต้ ถ.เจริญกรุง พนักงานสอบสวน สน.ยานนาวา ยื่นคำร้องฝากขังครั้งที่ 1 นายกำพล หรือหมีนากระโทก อายุ 30 ปี ผู้ต้องหาคดีบุกรุก ฯ, กักขังหน่วงเหนี่ยว ฯ, ชิงทรัพย์ ผ่านระบบ Video Conference เป็นเวลา 12 วันตั้งแต่วันที่ 23 ต.ค.- 3 พ.ย.นี้ เนื่องจากต้องสอบพยานอีก 6 ปาก และรอผลการตรวจลายพิมพ์นิ้วมือของผู้ต้องหา กรณีสืบเนื่องจากเมื่อวันที่ 22 ต.ค.64 พนักงานสอบสวน สน.ยานนาวา รับแจ้งเหตุมี ผู้ชายซึ่งเป็นผู้ต้องหาพยายามก่อเหตุข่มขืน ชิงทรัพย์ หน่วงเหนี่ยวกักขัง บริเวณชั้น 4 โรงแรมแบงค็อก เช็คอินน์ ซอยเจริญกรุง 44 แขวง-เขตบางรัก กทม .ระหว่างนั้นนายฐิติวัฒ อภิรามมงคล อายุ 85 ปี เจ้าของโรงแรม ได้ยินเสียงร้องขอความช่วยเหลือจาก หลานสาววัย 14 ปี ที่ถูกผู้ต้องหาพยามยามข่มขืน เมื่อออกมาดูจึงถูกผู้ต้องหาใช้มีดจี้ล็อกคอนายฐิติวัฒ ผู้เสียหาย เป็นตัวประกัน ต่อมาเจ้าหน้าที่ตำรวจ 191 สบโอกาสใช้ปืนไฟฟ้ายิงใส่หลังและเอวผู้ต้องหา กระทั่งสามารถควบคุมตัว และช่วยเหลือตัวประกันได้ พนักงานสอบสวนจึงแจ้งข้อกล่าวหาตามประมวลกฎหมายอาญา มาตรา 362, 365, 310, 309, 337, 371 และพ.ร.บ.วัตถุออกฤทธิ์ต่อจิตประสาทฯ ส่วนนายกำพลผู้ต้องหาให้การรับสารภาพตลอดข้อกล่าวหา โดยท้ายคำร้องพนักงานสอบสวนขอคัดค้านการให้ประกันตัวผู้ต้องหาด้วย เนื่องจากคดีมีอัตราโทษสูงเกรงว่าจะหลบหนี หรือไปยุ่งเหยิงกับพยานหลักฐานหรือก่อเหตุอันตรายประกันอื่น ศาลพิจารณาคำร้องและเหตุจำเป็นแล้วอนุญาตให้ฝากขังได้ ผู้สื่อข่าวรายงานว่า วันนี้ไม่มีญาติมายื่นขอประกันตัวนายกำพล แต่อย่างใดเจ้าหน้าที่ จึงนำตัวไปคุมขังไว้ที่เรือนจำพิเศษกรุงเทพต่อไปนอกจากนี้จากการตรวจสอบประวัติเบื้องต้น พบว่านายกำพล เพิ่งพ้นโทษมาไม่นาน โดยก่อเหตุมาอย่างโชกโชนทั้งชิงทรัพย์และปล้นทรัพย์ มากถึง 16 ครั้ง โดย13 ครั้งแรกก่อเหตุขณะยังเป็นเยาวชน -001",https://www.naewna.com/local/610887,2021_10_23
‘ไฟเซอร์’เผยวัคซีนโควิด มีประสิทธิภาพในเด็ก5-11ปีสูงถึง90%,23 ตุลาคม 2564 สำนักข่าวซินหัวรายงาน ไฟเซอร์และไบออนเทคเปิดเผยว่าวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ของบริษัททั้งสอง มีความปลอดภัยและประสิทธิภาพป้องกันโรคโควิด-19 ได้ร้อยละ 90.7 ในกลุ่มเด็กอายุ 5-11 ปี บริษัททั้งสองเปิดเผยข้อมูลดังกล่าวในเอกสารที่เผยแพร่เมื่อวันศุกร์ (22 ต.ค.) ก่อนการประชุมคณะที่ปรึกษาของสำนักงานคณะกรรมการอาหารและยาของสหรัฐฯ (FDA) ในวันอังคาร (26 ต.ค.) นี้ ปัจจุบันไฟเซอร์และไบออนเทคกำลังยื่นขออนุมัติใช้งานกรณีฉุกเฉินแก่วัคซีนป้องกันโรคโควิด-19 แบบฉีด 2 โดส เพื่อฉีดให้เด็กอายุ 5-11 ปี ด้วยปริมาณ 10 ไมโครกรัมต่อโดส และเว้นระยะห่างระหว่างโดสราว 3 สัปดาห์ บริษัททั้งสองเผยว่าวัคซีนป้องกันโรคโควิด-19 แบบฉีด 2 โดส ที่ฉีดให้เด็กอายุ 5-11 ปี มีประสิทธิภาพระดับสูงในการป้องกันโรคโควิด-19 ระหว่างช่วงที่โรคโควิด-19 ชนิดกลายพันธุ์ สายพันธุ์เดลตา ระบาดทั่วสหรัฐฯ คณะกรรมการที่ปรึกษาด้านวัคซีนและผลิตภัณฑ์ชีวภาพที่เกี่ยวข้องของสำนักงานฯ มีกำหนดประชุมวันที่ 26 ต.ค. เพื่อหารือการอนุมัติใช้วัคซีนดังกล่าวในเด็กอายุ 5-11 ปี โดนหากมีการอนุมัติ วัคซีนของไฟเซอร์-ไบออนเทคจะกลายเป็นวัคซีนป้องกันโรคโควิด-19 ตัวแรก สำหรับเด็กอายุต่ำกว่า 12 ปี อนึ่ง วัคซีนป้องกันโรคโควิด-19 ของไฟเซอร์-ไบออนเทค ได้รับอนุมัติอย่างเต็มรูปแบบสำหรับผู้มีอายุ 16 ปีขึ้นไป และได้รับอนุมัติใช้งานกรณีฉุกเฉินสำหรับเด็กอายุ 12-15 ปี,https://www.naewna.com/inter/610889,2021_10_23
ได้ฤกษ์เปิดศึก! 'พี่เต้'ส่งทีมงานแจ้งความผกก.เมืองบุรีรัมย์ปมออกหมายจับ,23 ต.ค.64 นายมงคลกิตติ์ สุขสินธารานนท์ ส.ส.บัญชีรายชื่อ และหัวหน้าพรรคไทยศรีวิไลย์ โพสต์ความคืบหน้ากรณีถูกออกหมายจับว่ามอบรองเลขาธิการพรรค ดำเนินคดีหมิ่นประมาท (ส.ส.เจ้าหน้าที่รัฐ)-พรบ.คอมฯ-ม.157(ออกหมายเรียกหมายจับสมัยประชุม)-พรบ.ทะเบียนราษฏร์ กับ ผกก.สภ.เมืองบุรีรัมย์ พร้อมพวกกรณีไม่เก็บรักษาหมายจับให้ดี ณ สภ.เมืองมหาสารคาม +อ่านข่าวที่เกี่ยวข้อง :มาพร้อมขัน เเปรงสีฟัน! 'พี่เต้'เข้ามอบตัว คดีหมิ่นประมาท'ศักดิ์สยาม' ชี้ไม่หนักใจ +อ่านข่าวที่เกี่ยวข้อง :ผู้การฯแจงหมายเรียก'เต้'ออกก่อนไลฟ์สด เกิดจากแบบฟอร์มในคอมฯผิดพลาด -001,https://www.naewna.com/politic/610902,2021_10_23
ป่าช้าไม่เหงา! แด้นซ์ป่าช้าแตก จัดไลน์สดชวนคนบริจาคช่อมเมรุชำรุด,"เมื่อคืนวันที่ 22 ต.ค 64 ที่ผ่านมาผู้สื่อข่าวรายงานว่าที่ฌาปาณสถาน (ป่าช้า) วัดป่าแดงบุญนาค ต.ท่าวังทอง อ.เมือง จ.พะเยา ทางชมรมกำนัน ผู้ใหญ่บ้าน หมู่ที่ 3,9,13 ร่วมกับดีเจป่าช้าแดนซ์จัดเปิดเพลงหน้าเมรุเผาศพป่าช้า ช่วงกลางคืน โดยแต่งตัวตามสไตล์ผี พร้อมจัดไลฟ์กันถึงหน้าเมรุเผาศพ เครื่องเสียงแน่น ๆ แดนซ์กระจาย เพื่อหาเงินซ่อมแซมเมรุเผาศพที่ชำรุด นายสอน ส่างอิน ผู้ใหญ่บ้านหมู่ 3 ต.ท่าวังทอง อ.เมือง จ.พะเยา กล่าวว่า ทางดีเจที่เปิดเพลงหน้าเมรุเผาศพ ไม่รับเงินสักบาท และจะนำเงินมาสร้างเมรุเผาศพของป่าช้าที่ชำรุดเพราะช่วงนี้มีงานศพบ่อยอาทิตย์หนึ่งประมาณ 3 ถึง 5 ศพ ทำให้เมรุมีการชำรุดจึงมีแนวคิดว่าให้ดีเจที่ตกงานในช่วงสถานการณ์โควิด - 19 เปิดเพลงหน้าเมรุเผาศพและได้ไลฟ์สด พร้อมกับแต่งหน้าแต่งตัวเป็นผี แสงสีเสียง เปิดเพลงและคุยไปด้วย โดยดีเจจะเริ่มจากการเปิดไลฟ์ให้คนขอเพลงใครอยากขอเพลงอะไรก็โอนเงินเข้ามาให้ ซึ่งรายได้ทุกบาทจะมอบให้กับทางวัด ส่วนที่ด้านหน้าเมรุก็จะมีตู้บริจาคสำหรับชาวบ้านที่อยู่ใกล้เคียงวัดที่มาดูและบริจาคเงินเพื่อช่วยซ่อมแซมเมรุเผาศพ - 003",https://www.naewna.com/likesara/610905,2021_10_23
โฆษกรัฐบาลสอนมวย'นายกฯทิพย์'คนจะเป็นผู้นำประเทศต้องรู้จักระวังปาก,ธนกรโต้พิธาคนจะเป็นผู้นำประเทศต้องระมัดระวังการแสดงความเห็น ย้อนทวงคืนความสงบให้ชาวดินแดงก่อน ทวงให้ปท. จี้แสดงจุดยืนหลังเปิดประเทศ ก่อนไม่มีที่ยืนในสายตาประชาชน เมื่อวันที่ 23 ต.ค.64 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่นายพิธา ลิ้มเจริญรัตน์ หัวหน้าพรรคก้าวไกล ระบุว่า การสูญเสียบทบาทของไทยในเวทีโลก ไม่ใช่เพราะนักการทูตไทยไม่มีความสามารถ ไม่ใช่เพราะไม่รู้กฎหมาย แต่เป็นเพราะไม่มีจุดยืนกรณีอาเซียนมีมติไม่เชิญผู้นำทหารเมียนมาร์เข้าร่วมประชุมเพราะไม่ทำตามฉันทามติ 5 ข้อ เราจึงไม่มีที่ยืนในเวทีโลก ถ้าพรรคก้าวไกลเป็นรัฐบาลจะทวงคืนศักดิ์ศรีของการต่างประเทศไทยว่า ก่อนจะทวงคืนศักดิ์ศรีการต่างประเทศของไทย นายพิธาควรทวงคืนความสงบสุขให้ชาวดินแดงก่อนจะดีกว่าหรือไม่ เพราะไม่เคยเห็นนายพิธาออกมาห้ามปรามหรือแสดงความเป็นห่วงประชาชนที่เขาได้รับความเดือดร้อนจากการชุมนุมเลย ทั้งนี้ คนที่จะเป็นผู้นำประเทศต้องรู้จักการประนีประนอม ยิ่งในเวทีระดับโลกด้วยแล้ว ยิ่งต้องมีวุฒิภาวะ แสดงความเห็นด้วยความระมัดระวังเหมือนที่ พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ดำเนินมาตลอด ไม่ใช่พูดเอามันส์ แต่ภาพลักษณ์ของประเทศจะเป็นอย่างไรก็ช่างมัน แบบนั้นเรียกว่าใช้ไม่ได้ ก่อนพูดเราเป็นนายตัวเราเอง แต่พอพูดไปแล้ว คำพูดจะกลายเป็นนายเรา ดังนั้น คำพูดของเราต้องมีน้ำหนัก น่าเชื่อถือ ไม่ใช่พูดไปแล้วถูกมองว่าไม่มีราคา แค่พูดเพื่อเกาะกระแสหรือเรียกคะแนนนิยม ถ้าวันนี้คุณพิธาอยากจะแสดงจุดยืน ผมขอเรียกร้องให้คุณพิธาแสดงจุดยืนเป็นคนแรกในฐานะหัวหน้าพรรคก้าวไกลว่า หลังจากที่เราเปิดประเทศแล้ว นักท่องเที่ยวทยอยเดินทางมาประเทศไทย ซึ่งจะส่งผลให้เศรษฐกิจของประเทศฟื้นกลับคืนมาอีกครั้งนั้น คุณพิธาและ ส.ส.พรรคก้าวไกลจะคัดค้านการชุมนุม และการแสดงความรุนแรง ทำลายทรัพย์สินราชการอย่างไร เพื่อไม่ให้ภาพลักษณ์ของประเทศต้องเสียหายไปเพราะฝีมือของคนเพียงกลุ่มเดียว ไม่อย่างนั้นคุณพิธาเองที่จะไม่มีที่ยืนในสายตาประชาชนนายธนกร กล่าว -001,https://www.naewna.com/politic/610913,2021_10_23
กพท.ประกาศเงื่อนไขอนุญาตสายการบินเข้าไทยรับแผนเปิดประเทศ 1 พ.ย.นี้,กพท.ออกประกาศเงื่อนไขอนุญาตสายการบินเข้าไทย ขานรับนโยบายรัฐบาล เปิดประเทศต้อนรับนักท่องเที่ยว 46 ชาติเข้าโดยไม่กักตัวเริ่ม 1 พ.ย.นี้ 23 ต.ค.64 นายสุทธิพงษ์ คงพูล ผอ.สำนักงานการบินพลเรือนแห่งประเทศไทย (กพท.) กล่าวว่า เมื่อวันที่ 22 ต.ค.ที่ผ่านมา ได้ลงนามในประกาศสำนักงานการบินพลเรือนแห่งประเทศไทย เรื่อง เงื่อนไขในการอนุญาตให้อากาศยานทำการบินเข้าออกประเทศไทย (ฉบับที่2) 2564 ทั้งนี้ เพื่อให้ผู้เกี่ยวข้องมีแนวทางการปฏิบัติที่สอดคล้องกับข้อกำหนดออกตามความในมาตรา 9 แห่งพ.ร.ก.ฉุกเฉิน พ.ศ.2548 (ฉบับที่ 36) และคำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) โดยมีผลตั้งแต่วันที่ 1 พ.ย.นี้ สาระของประกาศดังกล่าว ได้รับอนุญาตให้บุคคลเดินทางเข้ามาในราชอาณาจักร เพื่อประโยชน์ด้านเศรษฐกิจ ควบคู่กับความมั่นคงด้านสาธารณสุขตามแผนการเปิดประเทศของรัฐบาล สำหรับบุคคลผู้เดินทางเข้ามาในราชอาณาจักรจะต้องอยู่ภายใต้การควบคุมของพนักงานเจ้าหน้าที่ หรือเจ้าพนักงานควบคุมโรคติดต่อและจะต้องปฏิบัติตามมาตรการป้องกันโรค สำหรับผู้เดินทางเข้ามาในราชอาณาจักร ตามที่กำหนดไว้ในข้อกำหนดออกตามความในมาตรา 9 แห่งพ.ร.ก.ฉุกเฉิน พ.ศ.2548 ฉบับล่าสุด และมาตรการป้องกันโรคสำหรับผู้เดินทางเข้ามาในราชอาณาจักร และหลักเกณฑ์การดำเนินการในสถานที่ซึ่งทางราชการกำหนด เพื่อป้องกัน COVID-19 ผู้สื่อข่าวรายงานว่าศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019​ (ศบค.)​ เปิดเผยถึงแนวทางเปิดประเทศต้อนรับนักท่องเที่ยวต่างชาติ ที่เข้าไทยทางอากาศแบบไม่ต้องกักตัว เริ่มวันที่ 1 พ.ย. โดยมีรายชื่อประเทศกลุ่มแรกที่ให้นักท่องเที่ยวเดินทางเข้าไทยโดยไม่ต้องกักตัว ประกอบด้วย ออสเตรเลีย ออสเตรีย บาห์เรน เบลเยียม ภูฏาน บรูไนดารุสซาลาม บัลแกเรีย กัมพูชา แคนาดา ชิลี จีน ไซปรัส สาธารณรัฐเช็ก เดนมาร์ก เอสโตเนีย ฟินแลนด์ ฝรั่งเศส เยอรมนี กรีซ ฮังการี ไอซ์แลนด์ ไอร์แลนด์ อิสราเอล อิตาลี ญี่ปุ่น ลัตเวีย ลิทัวเนีย มาเลเซีย มอลตา เนเธอร์แลนด์ นิวซีแลนด์ นอร์เวย์ โปแลนด์ โปรตุเกส กาตาร์ ซาอุดีอาระเบีย สิงคโปร์ สโลวีเนีย สาธารณรัฐเกาหลี สเปน สวีเดน สหรัฐอาหรับเอมิเรตส์ สหรัฐอเมริกา และเขตบริหารพิเศษฮ่องกง -001,https://www.naewna.com/business/610922,2021_10_23
มาเร็วแต่หัววัน! เลขน้ำตาเทียนอ่างน้ำมนต์ 'ไอ้ไข่วัดโบสถ์ราษฎร์ศรัทธา',วันที่ 23 ต.ค.64 ที่มาแล้วเลขน้ำตาเทียนอ่างน้ำมนต์ ไอ้ไข่ วัดโบสถ์ราษฎร์ศรัทธา ตำบลบางระกำ อำเภอโพธิ์ทอง จังหวัดอ่างทอง พร้อมกับเลขแก้บนปลายประทัดที่แขวนที่คอไอ้ไข่ หลังจากมีผู้โชคดีมาแก้บนในวันนี้ โดยเลขน้ำตาเทียนอ่างน้ำมนต์ เห็นได้อย่างชัดเจนคือเลข 0345 ส่วนเลขปลายประทัดของชาวบ้านที่มาแก้บนแล้วนำมาแขวนไว้ที่คอไอ้ไข่คือเลข 62 และ 464 แต่อย่างไรก็ตาม เชื่อว่าหลังจากนี้จะมีผู้โชคดีมาแก้บนและขอโชคลาภไอ้ไข่อีก และคงจะมีเลขปลายประทัด พร้อมเลขน้ำตาเทียนมาให้นักเสี่ยงโชคและคอหวยได้ลุ้นนำไปเสี่ยงดวงในงวดวันที่ 1 พฤศจิกายน 2564 นี้อีกอย่างแน่นอน ทั้งนี้ ก็ต้องขึ้นอยู่กับโชควาสนาของแต่ละคนไป - 003,https://www.naewna.com/likesara/610923,2021_10_23
สาว27ถูกหลอกจ้างชงเหล้า ก่อน 3 ทรชนรุมขืนใจ-ถ่ายคลิป ตร.ล่าได้ 2 เหลืออีก 1,สาววัย 27 ชาวสระแก้ว ถูก 3 ทรชน ติดต่อทางไลน์หลอกจ้างชงเหล้า ก่อนรุมโทรมพร้อมถ่ายคลิปขณะรุมข่มขืน แจ้ง ตร. ตามล่าได้ 2 เหลืออีก 1 วันที่ 23 ตุลาคม 2564 เวลา 10.00 น. น.ส.บี (นามสมมุติ) อายุ 27 ปี สาวเอนเตอร์เทนชงเหล้า ชาวจังหวัดสระแก้ว พักอยู่ในห้องเช่าแห่งหนึ่งในพื้นที่ ต.สัตหีบ อ.สัตหีบ จ.ชลบุรี ได้ถูกล่อลวงไปรุมโทรม ได้เดินทางเข้าแจ้งความร้องทุกข์ต่อ ร.ต.อ.พัฒนนันท์ สมนวล รอง สว.สอบสวน สภ.สัตหีบ ให้ติดตามจับกุมคนร้ายมาดำเนินคดี ตามกฏหมาย โดย น.ส.บี กล่าวว่า ได้รับการติดต่อทางไลน์ ให้ไปเอนเตอร์เทรนชงเหล้า ชม.ละ 150 บาท ในบ้านพักแห่งหนึ่งในพื้นที่ ต.บางเสร่ อ.สัตหีบ จ.ชลบุรี จึงเดินทางไปตามที่นัดหมาย พบชาย 3 คน นั่งดื่มสุราและเสพยาเสพติดกันอยู่ เมื่อเสิร์ฟเหล้าได้สักครู่ ชายทั้ง 3 คน ได้ช่วยกันจับตัวและร่วมกันบังคับรุมโทรมข่มขืนตน และถ่ายคลิปขณะร่วมเพศไว้ โดยตนเองไม่กล้าขัดขืน เนื่องจากกลุ่มชายดังกล่าวได้ข่มขู่ไว้ จึงได้เดินทางเข้าแจ้งความร้องทุกข์ให้พนักงานสอบสวนดำเนินคดี กับผู้ก่อเหตุทั้ง 3 คน ให้ถึงที่สุด ซึ่งต่อมา พ.ต.อ.ปัญญา ดำเล็ก ผกก.สภ.สัตหีบ ได้สั่งการให้ จนท.ตร.ชุดสืบสวน สภ.สัตหีบ ติดตามผู้ก่อเหตุมาดำเนินคดีตามกฏหมาย จนสามารถติดตามผู้ก่อเหตุได้ 2 คน คือ นายชาญณรงค์ อายุ 33 ปี และนายกฤษดา อายุ 37 ปี ส่วนอีก 1 คน นาย อานนท์ อายุ 33 ปี อยู่ในระหว่างหลบหนี ซึ่งคาดว่า จะสามารถติดตามจับกุมตัวได้ ในเร็วๆ นี้ นายชาญณรงค์ อายุ 33 ปี หนึ่งในผู้ก่อเหตุให้การรับสารภาพว่า ได้ร่วมกับพวกข่มขืนจริง โดยก่อนเกิดเหตุ ได้ติดต่อ น.ส.บี ผ่านทางไลน์ เมื่อมาถึงบ้าน นายกฤษดา ได้บอกว่าชอบผู้หญิงคนนี้ ก่อนไล่ให้ทุกคนออกไปและได้หลับนอนกับ น.ส.บี ในห้องนอน เมื่อสำเร็จความใคร่ ได้เรียกตนกับ นาย อานนท์ เข้าไปเวียนข่มขืนต่อ ซึ่งยอมรับว่า เป็นความจริงตามที่ผู้เสียหายให้การ แต่ไม่มีเจตนาที่จะพามาข่มขืน ซึ่งยังรู้สึกโกรธพี่ ทำไมถึงทำกับหญิงที่ตนเองจีบ เช่นนี้ได้ พ.ต.อ.ปัญญา ดำเล็ก ผกก.สภ.สัตหีบ จึงได้สั่งการให้ชุดสืบสวน นำโดย พ.ต.ท.สุพรรณ ใจหาญ สว.สส. ออกติดตาม จนสามารถจับกุมผู้ก่อเหตุได้แล้ว 2 ราย คือ นายชาญณรงค์ และนายกฤษดา ส่วนนายอานนท์หลบหนีไปได้ อยู่ในระหว่างการรวบรวมหลักฐาน เพื่อออกหมายจับ ซึ่งในคดีนี้แม้ นายชาญณรงค์ จะให้การปฏิเสธว่าได้ซื้อบริการจากหญิงสาวรายนี้ เป็นเงิน 400 บาท ซึ่งขัดแย้งต่อคำให้การของผู้เสียหาย เบื้องต้นได้แจ้งข้อกล่าวหา ร่วมกันข่มขืนกระทำชำเรา และเสพยาเสพติดให้โทษ เพื่อดำเนินคดีตามกฏหมาย ต่อไป,https://www.naewna.com/local/610925,2021_10_23
นักท่องเที่ยวแห่เที่ยว 'วัดผาตากเสื้อ' หนองคาย ชมธรรมชาติบนสกายวอล์ค,หยุดยาวนักท่องเที่ยวพากันเที่ยววัดผาตากเสื้อหนองคาย ได้ทั้งทำบุญหลังออกพรรษา ได้ทั้งเที่ยวชมธรรมชาติบนสกายวอล์ค ทางวัดจัดคิวเข้าชม เว้นระยะตามมาตรการสกัดโควิด วันนี้ (23 ต.ค.64) ที่วัดผาตากเสื้อ ต.ผาตั้ง อ.สังคม จ.หนองคาย จุดชมวิวแม่น้ำโขงบนสกายวอล์คพื้นกระจกใส ได้มีประชาชนและนักท่องเที่ยว มาทำบุญหลังวันออกพรรษา และใช้โอกาสวันหยุดยาวท่องเที่ยวชื่นชมธรรมชาติ ชมทัศนียภาพความสวยงามของแม่น้ำโขง วิวสองประเทศไทย - ลาว และชมวิถีชีวิตคนลุ่มน้ำโขง โดยทางวัดได้ขอความร่วมมือนักท่องเที่ยวปฏิบัติตามมาตรการป้องกันและสกัดโรคโควิด 19 มีการตรวจวัดอุณหภูมิ เจลล้างมือ เว้นระยะห่าง จัดให้คนเข้าชมวิวบนสกายวอล์ค เป็นกลุ่มขนาดเล็ก ไม่ให้แออัดจนเกินไป เพื่อลดความเสี่ยงของการติดเชื้อและแพร่ระบาดของโรคโควิด 19 ขณะที่สภาพอากาศวันนี้ท้องฟ้าสลัว มีฝนตกปรอย ๆ และมีลมเย็นพัดมาเป็นระลอกให้ได้สัมผัสความเย็นบนภูเขาสูงด้วย ทั้งนี้ หลังจากที่มีการแพร่ระบาดของโรคโควิด 19 นักท่องเที่ยวที่มาเที่ยวชมทัศนียภาพบนสกายวอล์คที่วัดผาตากเสื้อ ได้ลดน้อยลง แต่เมื่อมีการให้บริการวัคดซีนแก่ประชาชน หลายคนได้ฉีดวัคซีนแล้วก็เริ่มมีความมั่นใจที่จะเดินทางท่องเที่ยวมากขึ้นด้วย - 003,https://www.naewna.com/likesara/610928,2021_10_23
ผู้ว่าฯหมูป่าห้ามจนท.หยุด-ลา สั่งสแตนด์บาย 24 ชม.จับตาน้ำท่วมปทุมฯ,"ผู้ว่าฯหมูป่าสั่งเตรียมพร้อมช่วย ปชช.ห้ามเจ้าหน้าที่หยุดหรือลา มอบชลประทานแจ้งความตามมือเปิดประตูแล้ว วันที่ 23 ตุลาคม 2564 นายณรงค์ศักดิ์ โอสถธนากร ผู้ว่าราชการจังหวัดปทุมธานี กล่าวว่า สถานการณ์น้ำท่วมในช่วงนี้หลังจากมีการเปิดประตูน้ำที่ผ่านมา ได้มีมาตรการเพิ่มด้านการรักษาความปลอดภัยคือให้เพิ่มคนเฝ้าประตูน้ำ 1 คน ต่อ 1 ประตูจากเดิมคนหนึ่งรับผิดชอบหลายประตูตลอด 24 ชั่วโมง จนกว่าเหตุการณ์จะอยู่ในสภาวะปกติและได้ดำเนินการสั่งการให้มีการติดกล้องวงจรปิด คาดว่าวันจันทร์นี้จะสามารถติดกล้องวงจรปิดได้ทุกประตูน้ำโดยเรามีกว่า 50 จุดที่จะต้องเร่งดำเนินการให้เสร็จ นอกจากนี้ ยังสั่งการให้สำรวจความเสียหายของประตูน้ำที่อุปกรณ์เปิด-ปิดประตู รวมถึงความเสียหายของบ้านเรือนประชาชน บ้านเดือดร้อนทั้งหมดกี่รายกี่ครัวเรือน ขณะนี้ทางผอ.ชลประทานได้เป็นผู้ไปแจ้งความเรียบร้อย เบื้องต้นทางชลประทานได้นำภาพถ่าย รวมถึงราบชื่อพยานที่มีคนเห็นเหตุการณ์ก็นำไปให้เจ้าหน้าที่ตำรวจเพื่อจะได้สอบสวนเพิ่มเติม ซึ่งทั้งหมดได้รายงานไปที่ กระทรวงมหาดไทย กระทรวงเกษตรและสหกรณ์รวมถึงกรมชลประทานเรียบร้อยแล้ว และหากได้ผลสรุปจะรายงานไปให้ทราบอีกครั้ง ผู้ว่าฯปทุมธานี กล่าวว่า ในส่วนของราชการ ตนได้ตั้งกรรมการให้ตรวจสอบโดยให้เวลาถึงวันศุกร์หน้า แบ่งเป็น 4 ประเด็น คือ 1.ความเสียหายต่อรัฐ 2.ความเสียหายต่อเอกชน 3.ให้วางมาตรการณ์ในระยะยาวห้ามเกิดเหตุการอย่างนี้อีก และ 4.ประสานตำรวจให้หาตัวผู้กระทำผิดให้ได้ ซึ่งคณะกรรมการ ขึ้นมาตรวจสอบข้อเท็จจริง ประกอบด้วย ปลัดจังหวัดปทุมธานี ป้องกันจังหวัดและชลประทานปทุมธานี ขณะนี้ชาวบ้านก็ยังมีความกังวล แต่ตนเองคาดว่า จากมาตรการป้องกันที่สั่งลงไปเหตุซำ้สองไม่น่าจะเกิดแล้ว วันนี้ระดับน้ำได้ขึ้นสูงมาก ดังนั้นเราจึงต้องเฝ้าระวังประตูระบายน้ำเนื่องจากน้ำทะเลหนุนสูง เราได้เตรียมสแตนด์บายรถสำหรับขนสิ่งของช่วยเหลือชาวบ้าน ส่วนด้านการประชาสัมพันธ์เราได้ประชาสัมพันธ์ตั้งแต่วันที่ 21 ตุลาคมแล้วว่าให้ชาวบ้านที่อาศัยอยู่ริมเจ้าพระยา หากยังไม่ทำความสะอาดบ้าน อย่าพึ่งทำ และอย่าพึ่งขนสิ่งของลงมาด้านล่าง เนื่องจากเรายังกังวลว่าน้ำจะหนุนสูง ซึ่งเมื่อวันที่ 1 ตุลาคม อัตตราการปล่อยน้ำมายังแม่น้ำเจ้าพระยา 3,000 กว่าลูกบาศก์เมตรต่อวินาที ซึ่งเราก็ได้ประคอง สถานการณ์จนอัตตราต่ำกว่า 2,000 จนถึงเมื่อวานที่ผ่านมา อัตราการปล่อยน้ำสูงขึ้นมาถึง 2,730 กว่าลูกบาศก์เมตรต่อวินาที เพราะฉะนั้นน้ำจะสูงขึ้นอีกประมาณ 20-30 เซนติเมตรผู้ว่าฯปทุมธานี กล่าว นอกจากแม่น้ำเจ้าพระยาจะสูงแล้ว ทางด้านอำเภอหนองเสือก็เกิดมีระดับน้ำที่สูงขึ้น โดยได้ประสานทางด้านนายอำเภอเข้าไป ช่วยดูแลชาวบ้าน เช่น การขนย้ายสิ่งของ มีทั้งรถขนสิ่งของและเจ้าหน้าที่อส. เพื่อช่วยเหลือประชาชนที่จำเป็นต้องขนสิ่งของ คาดว่า น้ำคงไม่เยอะเท่าปี พ.ศ. 2554 ซึ่งน้ำจะเท่ากันวันที่ 1 ตุลาคม 2564 ที่ผ่านมา แต่อย่างไรในช่วงวันหยุดนี้ตอนเองก็ยังคงทำงานอยู่ที่จวนและให้เจ้าหน้าที่ผู้เกี่ยวข้องทุกคนห้ามลาในช่วงนี้เพราะอาจจะเกิดเหตุ ฉุกเฉินได้หากประชาชนไม่ได้รับความสะดวกต้องขออภัยไว้ ณ ที่นี้ด้วย -001",https://www.naewna.com/local/610935,2021_10_23
แทงมาราธอน! 'ขวัญ สระบุรี'คว้าแชมป์ สนุกเกอร์ อีมิแน้นท์แอร์-ทรู พังงาคัพ 2021,"วันที่ 23 ตุลาคม 2564 การแข่งขันสนุ้กเกอร์อาชีพ สะสมคะแนน ประจำปี 2564 รายการที่ 2 ประจำปี อีมิแน้นท์แอร์-ทรู พังงาคัพ 2021 ชิงเงินรางวัลรวม 1,304,000 บาท ที่โรงแรมเอราวัณ จังหวัดพังงา ในการดวลคิว เมื่อวันเสาร์ที่ 23 ตุลาคมที่ผ่านมา เป็นการแข่งขันนัดชิงชนะเลิศ ระบบ 4 ใน 7 เฟรม ระหว่าง ขวัญ สระบุรี สุชาครีย์ พุ่มแจ้ง นักแทงจอมเก๋าวัย 46 ปี อดีตรองแชมป์เยาวชนโลก และมืออาชีพโลก พบกับ กร นครปฐมภาสกร สุวรรณวัฒน์ เจ้าของแชมป์เอเชีย และเยาวชนเอเชียคนแรกของไทย โดยมี คุณจำเริญ ทิพญพงศ์ธาดา ผู้ว่าราชการจังหวัดพังงา และนายสุนทร จารุมนต์ นายกสมาคมกีฬาบิลเลียดแห่งประเทศไทย เป็นประธาน ปรากฎว่า ทั้งสองคนแทงกันแบบระม้ดระวังตัวกันสุด ๆ กร เป็นฝ่ายนำตลอด แต่โดน ขวัญ ตามตีเสมอได้ตลอดจาก 1-0, 2-1 และ 3-2 ก่อนจะเสมอกัน 3-3 ต้องวัดกันในเฟรมสุดท้ายสู้กันมาราธอนกว่า 1 ชั่วโมง 11 นาที ก่อน ขวัญ จะชนะไปได้สำเร็จ 4-3 เฟรม ด้วยสกอร์ 0-82(71) , 70-20, 12-72, 80-27, 1-87, 85(64)-6 และ 69-44 ใช้เวลาการแข่งขันยาวนานถึง 4 ชั่วโมงครึ่งเลยทีเดียว ทำให้ ขวัญ รับเงินรางวัลไป 200,000 บาท ส่วน กร รองแชมป์รับไป 80,000 บาท สำหรับการแข่งขันสนามต่อไป สนามที่ 3 จะมีขึ้นในวันจันทร์ที่ 25 ตุลาคมนี้ ที่จังหวัดภูเก็ต",https://www.naewna.com/sport/610937,2021_10_23
'โอ๊ค พานทองแท้'โพสต์คลิป สวมกอด'ทักษิณ'ให้หายคิดถึง หลังไม่เจอกันนาน 3 ปี,วันที่ 23 ตุลาคม 2564 โอ๊ค พานทองแท้ ชินวัตร ลูกชายของนายทักษิณ ชินวัตร อดีตนายกรัฐมนตรี หรือพี่โทนี่ ได้โพสต์คลิปวิดีโอสั้นๆ ลงในอินสตาแกรมส่วนตัว oak_ptt เผยให้เห็นวินาทีเข้าสวมกอดพ่อหลังไม่เจอนานเกือบ 3 ปี โดยเจ้าตัวได้ระบุข้อความว่า ไม่เจอกันเกือบ 3 ปี ได้แต่ฟังเสียงเห็นหน้าผ่าน Clubhouse วันนี้ผมได้มากอดพี่โทนี่ตัวจริงแล้วครับ ตั้งใจว่าจะอยู่กับคุณพ่อให้หายคิดถึง…ใครคิดถึงพี่โทนี่บ้างครับ? นอกจากนี้ ยังพบว่า อุ๊งอิ๊ง แพทองธาร น้องสาวก็เข้ามาคอมเมนต์ ในโพสต์ดังกล่าวด้วยว่า ฮือออออ ซึ้ง คิดถึงด้วย ดูแลกันดีๆนะจ๊ะ2หนุ่ม,https://www.naewna.com/likesara/610916,2021_10_23
ช้างพรายขุนแผนตายแล้ว หลังรักษานานหลายเดือน เนื่องจากไม่มีอาหารกินช่วงโควิด,วันที่ 23 ตุลาคม 2564 จากกรณีช้างพลายขุนแผน อายุ 64 ปี เกิดล้มพับในปางช้างสยาม กระทิงลาย@พัทยา จ.ชลบุรี ก่อนนายสัตวแพทย์โรงพยาบาลสัตว์เนินพลับหวาน เมืองพัทยา โดย นายสัตวแพทย์ เผด็จ ศิริดำรง จะเข้าช่วยเหลือด้วยการให้นำเกลือและยารักษา โดยเบื้องต้นเนื่องจากการขาดอาหารในช่วงโควิดและยังพบว่าสาเหตุมาจากช้างพลายขุนแผนเคยเป็นโรคเบาหวาน จึงส่งผลกระทบให้เกิดภาวะเลือกเป็นกรดจากคีโตน เพราะอินซูลินในร่างกายเกิดความบกพร่องทำให้ควบคุมน้ำตาลในเลือดไม่ได้นั้น นายสัตวแพทย์ เผด็จ ศิริดำรง นายสัตวแพทย์ โรงพยาบาลสัตว์เนินพลับหวาน เมืองพัทยา ทำการเคลื่อนย้ายพลายขุนแผนขึ้นรถบรรทุก รถกู้ภัยช่วยช้าง เพื่อเดินทางไปยังจังหวัดสุรินทร์ ซึ่งเป็นบ้านเกิดของพลายขุนแผน เพื่อนำส่งสถาบันสุขภาพช้างแห่งประเทศไทย เพื่อทำการรักษาจนแข็งแรงก่อนส่งกลับบ้าน ล่าสุด นาย ลี เพราชกล้า (ควาญช้าง) ได้เปิดเผยว่า ช่วงตีห้าของวันพฤหัส 21 ตุลาคม 2564 ช้างพลายขุนแผน อายุ 64 ปี นั้นได้ตายลงอย่างสงบ โดยนาย ลี ได้นอนเฝ้าข้างช้างพรายขุนแผน ตลอดเวลาจนตาย ท่ามกลางความเสียใจของทีมเจ้าหน้าที่และชาวบ้านที่เฝ้าดูแลอย่างใกล้ชิดตลอดหลายสัปดาห์ ที่บ้านเลขที่ 87 หมู่ 11บ้านศาลา ต.กระโพ อ.ท่าตูม จ.สุรินทร์ ทั้งนี้ชาวบ้านได้ช่วยกันจัดทำพิธีบังสกุล ประกอบพิธีกรรมทางศาสนาให้กับซากช้างพลายขุนแผน สำหรับช้างพลายขุนแผน อายุ 50 ปี ซึ่งเป็นช้างประจำปางช้างกระทิงลาย อ.บางละมุง จ.ชลบุรี ที่ล้มป่วยจากการขาดอาหารจนไม่สามารถลุกขึ้นยืนเอง เนื่องจากผลกระทบจากการแพร่ระบาดของโรคโควิด-19ที่ทำให้ปางช้างหลายแห่งต้องปิดบริการ ซึ่งก็เป็นโรคเบาหวานด้วย ทำให้ช้างพลายขุนแผนตาย และทำให้ช้างหลายเชือกไม่มีอาหารกิน,https://www.naewna.com/local/610939,2021_10_23
'ในหลวง-พระราชินี' พระราชทานสารานุกรมไทยสำหรับเยาวชน แก่โรงเรียนต่างๆ เพื่อใช้ในการศึกษา,"ในหลวง-พระราชินี พระราชทานพระบรมราชวโรกาสให้ ศาสตราจารย์เกียรติคุณ นายแพทย์เกษม วัฒนชัย ประธานกรรมการมูลนิธิโครงการสารานุกรมไทยสำหรับเยาวชน เฝ้าฯ วันที่ 23 ตุลาคม 2564 เวลา 20.03 น.พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จออกพร้อมด้วยสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา และเจ้าคุณพระสินีนาฏ พิลาสกัลยาณี ณ พระที่นั่งอัมพรสถาน พระราชวังดุสิต พระราชทานพระบรมราชวโรกาสให้ ศาสตราจารย์เกียรติคุณ นายแพทย์เกษม วัฒนชัย ประธานกรรมการมูลนิธิโครงการสารานุกรมไทยสำหรับเยาวชน โดยพระราชประสงค์ในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และคณะ เฝ้าทูลละอองธุลีพระบาท น้อมเกล้าน้อมกระหม่อมถวายหนังสือสารานุกรมไทยสำหรับเยาวชน ฯ เล่มที่ 1– 42จำนวน 1ชุด เพื่อทรงใช้ตามพระราชอัธยาศัย และน้อมเกล้าน้อมกระหม่อมถวายหนังสือสารานุกรมไทยสำหรับเยาวชน ฯ เล่มที่ 52จำนวน 9,335เล่ม เพื่อพระราชทานแก่นายสุทธิพงษ์ จุลเจริญ ปลัดกระทรวงมหาดไทย เชิญไปมอบแก่ผู้ว่าราชการจังหวัด ในฐานะประธานกรรมการศึกษาธิการจังหวัดสำหรับนำไปมอบให้แก่โรงเรียนต่างๆ เพื่อใช้ในการศึกษา",https://www.naewna.com/royal/610943,2021_10_23
ออกหมายจับ 10 ราย ลากคอได้แล้ว 9 คนก่อเหตุยิงหัวตำรวจ คฝ.ตั้งข้อหาหนัก,งานนี้ทะลุคุกแน่! ตร.ตามรวบได้แล้ว 9 ผู้ก่อเหตุยิงศรีษะเจ้าหน้าที่ คฝ. พร้อมผู้ร่วมกระทำผิดอีก 2 คน ด้านผบช.น.เตรียมจัดกำลังเจ้าหน้าที่ดูแลการชุมนุม 3 จุดเย็นนี้ เมื่อวันที่ 23 ตุลาคม 2564 พล.ต.ต.จิรสันต์ แก้วแสงเอก รองผู้บัญชาการตำรวจนครบาล กล่าวถึงการชุมนุมของกลุ่ม People ศิลปินเพลงเพื่อราษฎร บริเวณหน้าเรือนจำพิเศษกรุงเทพ ในเวลา 17.00 น. กลุ่มพลเมืองโต้กลับ บริเวณหน้าศาลฎีกาเวลา 17.30 น. และกลุ่มทะลุแก๊สบริเวณแยกดินแดง เวลา 17.30 น.ในเย็นวันนี้ว่า ทางกองบัญชาการตำรวจนครบาลได้จัดกำลังเจ้าหน้าที่ เข้าไปดูแลความปลอดภัยให้แก่ประชาชนแล้ว รองผบช.น.กล่าวว่าจากการปฏิบัติการแก้ไขปัญหากลุ่มผู้ก่อความไม่สงบตามมาตรการเชิงรุกในพื้นที่ เมื่อวันที่ 22 ตุลาคมที่ผ่านมา สามารถจับกุมผู้กระทำผิดได้จำนวน 7 คดี ผู้ต้องหาจำนวน 9 คน โดยเป็นการจับกุมในที่เกิดเหตุ 7 คน และจับกุมตามหมายจับ 2 คน อย่างไรก็ตามสถานการณ์พื้นที่รอบแฟลตดินแดงเป็นไปด้วยความเรียบร้อย จากนโยบายเชิงรุกของ ผู้บัญชาการตำรวจแห่งชาติ ที่มีการจัดกำลังเจ้าหน้าที่ และจัดชุดเคลื่อนที่เร็ว เข้าไปดูแลความปลอดภัยให้แก่ประชาชนเพื่อให้ประชาชนมีความปลอดภัย สำหรับความคืบหน้ากรณี ส.ต.ต. เดชวิทย์ เล็ทเทนสัน ผู้บังคับหมู่ กองกำกับการอารักขา 1 ถูกยิงได้รับบาดเจ็บที่ศีรษะบริเวณแฟลตดินแดง เมื่อวันที่ 7 ตุลาคม ที่ผ่านมา จากการเข้าควบคุมพื้นที่ของเจ้าหน้าที่ เบื้องต้นพนักงานสอบสวน สน.ดินแดง ได้ออกหมายจับแล้ว 10 คน จับกุมได้แล้ว 9 คน อีกทั้งพบผู้ร่วมกระทำความผิดอีก 2 คน รวมทั้งสิ้น 11 คน ซึ่งพนักงานสอบสวนได้แจ้งข้อกล่าวหา อั้งยี่ซ่องโจร ร่วมกันมั่วสุมก่อให้เกิดความวุ่นวายในบ้านเมือง ขัดขวางคำสั่งเจ้าพนักงาน พ.ร.ก.ฉุกเฉินฯ โดยขณะนี้เจ้าหน้าที่อยู่ระหว่างสอบสวนว่าเกี่ยวข้องหรือไม่ แต่เบื้องต้นเป็นผู้ที่ร่วมชุมนุมที่แยกดินแดง,https://www.naewna.com/local/610851,2021_10_23
วุ่น!พระเจ้าคณะตำบลในกาฬสินธุ์ลาออกยกจังหวัดแล้ว ชาวบ้านขึ้นป้ายไม่ต้อนรับพระเล็ก,พระสังฆาธิการระดับเจ้าคณะตำบล (ธรรมยุต) ยื่นเรื่องลาออกจากตำแหน่งยกจังหวัด ค้านคำสั่ง มส.-พศ.ที่มีมติถอดถอนเจ้าคณะจังหวัดที่ไม่เป็นธรรม และไม่รับการแต่งตั้งพระครูจากจังหวัดหนองคายข้ามห้วยมาเป็นเจ้าคณะจังหวัดกาฬสินธุ์ ขณะที่ชาวบ้านในพื้นที่ปักป้ายต่อเนื่อง รวมพลังปกป้องคนดีศรีกาฬสินธุ์ ไม่ต้อนรับพระเล็ก เจ้าคณะองค์ใหม่ ระบุถอดถอน-แต่งตั้งไม่มีสาเหตุทำให้เกิดสังฆเภทในหมู่คณะสงฆ์และประชาชนเกิดความแตกแยก ความคืบหน้ากรณีมหาเถรสมาคม (มส.) มีคำสั่งแต่งตั้งพระสังฆาธิการและถอดถอนเจ้าคณะจังหวัด 3 รูป ซึ่งหนึ่งในนั้นมีพระเทพสารเมธี หรือเจ้าคุณบัวศรี อดีตเจ้าคณะจังหวัดกาฬสินธุ์ (ธรรมยุต) รวมอยู่ด้วย เรื่องดังกล่าวทำให้คณะสงฆ์จังหวัดกาฬสินธุ์ (ธ) และญาติธรรมออกเคลื่อนไหวคัดค้านทันที เพราะไม่มีการชี้แจงถึงสาเหตุและมองว่าการถอดถอนไม่เป็นธรรมนั้น ล่าสุดวันที่ 23 ต.ค.64 ผู้สื่อข่าวรายงานความเคลื่อนไหวของพระสังฆาธิการระดับเจ้าคณะอำเภอ และเจ้าคณะตำบลในพื้นที่จังหวัดกาฬสินธุ์ว่า หลังจากก่อนหน้านี้พระสังฆาธิการระดับเจ้าคณะอำเภอ และเจ้าคณะตำบล รวม 45 รูปได้ยื่นเรื่องลาออกจากตำแหน่งแล้ว ล่าสุดมีรายงานว่าพระสังฆาธิการระดับเจ้าคณะตำบลทั้งจังหวัดกาฬสินธุ์ ซึ่งมีจำนวนทั้งหมด 41 รูปได้ยื่นเรื่องลาออกจากตำแหน่งทั้งหมดแล้วเช่นกัน โดยส่วนใหญ่ได้ยื่นเรื่องลาออกมาที่สำนักงานเจ้าคณะจังหวัดและบางส่วนได้ยื่นเรื่องไปที่สำนักงานเจ้าคณะอำเภอและอยู่ระหว่างส่งเรื่องเข้ามายังสำนักงานเจ้าคณะจังหวัด ทั้งนี้ เนื่องจากรับไม่ได้กับมติถอดถอนพระเทพสารเมธี อดีตเจ้าคณะจังหวัดกาฬสินธุ์ และไม่ยอมรับการแต่งตั้งเจ้าคณะองค์ใหม่ ส่วนพระสังฆาธิการระดับเจ้าคณะอำเภอ ซึ่งก่อนหน้านี้ได้ยื่นเรื่องลาออกไปแล้ว 7 รูป ประกอบด้วยเจ้าคณะอำเภอนามน อ.ห้วยเม็ก อ.ยางตลาด อ.ท่าคันโท อ.สมเด็จ อ.กุฉินารายณ์ และอ.ฆ้องชัย จากทั้งหมด 13 รูปในพื้นที่ 18 อำเภอของ จ.กาฬสินธุ์ ล่าสุดพระสังฆาธิการเจ้าคณะอำเภอที่เหลือยังอยู่ระหว่างการรับกฐินและกำลังจัดเตรียมเอกสารคาดว่าจะเข้ามายื่นเรื่องลาออกกับพระครูสุทธิญาณโสภณ หรือ พระอาจารย์เล็ก ที่จะเข้ามาเป็นเจ้าคณะจังหวัดกาฬสินธุ์รูปใหม่ในเร็วๆ นี้เช่นกัน ส่วนความเคลื่อนไหวของชาวบ้าน วันนี้ชาวบ้านขมิ้น ต.นาดี อ.ยางตลาด จ.กาฬสินธุ์ ได้นำป้ายเขียนข้อความ รวมพลังสามัคคี ปกป้องคนดีศรีกาฬสินธุ์ เราไม่ต้อนรับพระเล็ก มาปักไว้ริมถนน บริเวณสามแยกบ้านขมิ้น ต.นาดี ซึ่งเชื่อม 3 อำเภอ อ.ยางตลาด อ.เมือง และ อ.ฆ้องชัย เพื่อเป็นสัญลักษณ์การคัดค้านและไม่เห็นด้วยกับคำสั่งของมหาเถรสมาคม (มส.) และสำนักงานพระพุทธศาสนาแห่งชาติ (พศ.) ที่ถอดถอดเจ้าคณะจังหวัดกาฬสินธุ์อย่างไม่เป็นธรรม เนื่องจากไม่มีการชี้แจงถึงสาเหตุและเป็นการแสดงเจตนารมณ์ไม่ต้อนรับพระครูสุทธิญาณโสภณ หรือพระอาจารย์เล็ก ซึ่งจากเดิมเป็นเจ้าคณะอำเภอสังคม จ.หนองคาย ถูกแต่งตั้งข้ามห้วยมาเป็นเจ้าคณะจังหวัดกาฬสินธุ์ (ธรรมยุต) องค์ใหม่อีกด้วย นางละม่อม ภูประโชติ อายุ 69 ปี ชาวบ้านขมิ้น ต.นาดี อ.ยางตลาด จ.กาฬสินธุ์ กล่าวว่า จนถึงปัจจุบันชาวบ้านยังสงสัยว่าการถอดถอนเจ้าคณะจังหวัดกาฬสินธุ์ ที่ไม่ชี้แจงถึงสาเหตุนั้นมีความชอบธรรมหรือไม่ พระเทพสารเมธี หรือเจ้าคุณบัวศรี ท่านทำผิดอะไร จนถึงขั้นที่ต้องถอดถอน ที่ผ่านมาท่านก็เป็นพระที่ปฏิบัติดีสืบทอดพระพุทธศาสนา และสร้างความสามัคคีในหมู่คณะสงฆ์และประชาชนมาโดยตลอด จึงสร้างความเคลือบแคลงใจให้กับประชาชนอย่างมาก และจนถึงขณะนี้ทาง มส.และ พศ.ที่ดูแลกำกับรับผิดชอบเรื่องนี้โดยตรงก็ยังไม่สามารถตอบคำถามของสังคมได้ - 003,https://www.naewna.com/likesara/610904,2021_10_23
ยกเลิกกิจกรรมขบวนอัญเชิญพระเกี้ยว งานบอลประเพณีจุฬาฯ-ธรรมศาสตร์,วันที่ 23 ตุลาคม 2564 องค์การบริหารสโมสรนิสิตจุฬาลงกรณ์มหาวิทยาลัย (อบจ.) โพสต์ข้อความผ่านเฟซบุ๊กระบุว่า แถลงการณ์คณะกรรมการบริหารสโมสรนิสิตจุฬาลงกรณ์มหาวิทยาลัยเรื่อง ยกเลิกกิจกรรมขบวนอัญเชิญพระเกี้ยวในงานฟุตบอลประเพณีจุฬาฯ – ธรรมศาสตร์ โดยมีรายละเอียดดังนี้ กิจกรรมขบวนอัญเชิญพระเกี้ยว เป็นส่วนหนึ่งของขบวนพาเหรดในงานฟุตบอลประเพณีจุฬาฯ - ธรรมศาสตร์ที่จัดขึ้นเป็นประจำทุกปี โดยรูปแบบของขบวนอัญเชิญพระเกี้ยวนั้นจำลองกระบวนแห่อย่างราชสำนัก ในกิจกรรมดังกล่าวจะมี ผู้อัญเชิญพระเกี้ยว ถือ พระเกี้ยว ที่เป็นสัญลักษณ์สูงสุดของจุฬาลงกรณ์มหาวิทยาลัย นั่งบนเสลี่ยงซึ่งถูกแบกโดยนิสิตกว่า 50 คน อีกทั้ง ผู้อัญเชิญซึ่งมาจากกลุ่ม CU Coronet ยังถือว่าเป็นตัวแทนของความเป็นจุฬาฯ ในกิจกรรมการแข่งขันฟุตบอลประเพณีและในกิจกรรมบำเพ็ญประโยชน์อื่น ๆ ต่อไป ทว่า กิจกรรมขบวนอัญเชิญพระเกี้ยวสนับสนุนและสะท้อนถึงระบอบอำนาจนิยม รวมถึงค้ำยันความเชื่อว่าคนไม่เท่ากัน รูปแบบกิจกรรมขบวนอัญเชิญพระเกี้ยวยังเป็นภาพแทนของวัฒนธรรมแบบศักดินาที่ยกกลุ่มคนหนึ่งสูงกว่าอีกกลุ่มหนึ่งพร้อมสัญลักษณ์ของศักดินาคือ พระเกี้ยว บนเสลี่ยง ในส่วนของกระบวนการคัดเลือกผู้อันเชิญฯ ยังเป็นที่กังขาถึงความโปร่งใส และยังมีข้อกังขาว่าเป็นการสนับสนุนความเป็นอภิสิทธิ์ชนผ่านค่านิยมมาตรฐานความงามแบบใดแบบหนึ่งในสังคม นอกจากนี้ ยังพบว่ามีการใช้อำนาจในการบังคับให้คนต้องมาแบกเสลี่ยง ดังที่เห็นจากกระบวนการหานิสิตหอในเพื่อมาแบกเสลี่ยงเข้าสนามนั้นมีการบังคับผ่านการอ้างว่าจะมีผลต่อคะแนนการคัดเลือกให้มีสิทธิอยู่ในหอพัก คณะกรรมการบริหารสโมสรนิสิตจุฬาลงกรณ์มหาวิทยาลัย จึงเห็นว่ากิจกรรมดังกล่าวเป็นกิจกรรมที่ล้าหลังอันขัดต่อคุณค่าสากลอย่างประชาธิปไตย ความเท่าเทียม และสิทธิมนุษยชน จากมติในวาระการประชุมสามัญครั้งที่ 1/2564 ของคณะกรรมการบริหารฯ มีมติ 29 : 0 เสียง เห็นควรให้มีการยกเลิกกิจกรรมการคัดเลือกผู้อัญเชิญพระ-เกี้ยวในงานฟุตบอลประเพณีจุฬาฯ - ธรรมศาสตร์ เพื่อยุติการผลิตซ้ำธรรมเนียมปฏิบัติที่สะท้อนถึงความไม่เท่าเทียมมิให้คงอยู่ในสถาบันการศึกษาอีกต่อไปให้คนเท่ากัน คณะกรรมการบริหารสโมสรนิสิตจุฬาลงกรณ์มหาวิทยาลัย 23 ตุลาคม 2564,https://www.naewna.com/local/610938,2021_10_23
