title,summary,link,published
‘สมศักดิ์’ปลื้ม!ยารักษาโควิด-19เริ่มถูกลง เหตุฟ้าทะลายโจรมาแรง,"เมื่อวันที่ 17 ตุลาคม 2564 นายสมศักดิ์ เทพสุทิน รัฐมนตรีว่าการกระทรวงยุติธรรม กล่าวถึงกรณีที่ยารักษาโควิด-19 มีราคาถูกลงว่า ในช่วงแรกยาฟาวิพิราเวียร์มีราคาเม็ดละ 100 บาท ต้องกินถึงคนละ 50 เม็ด จะอยู่ที่ 5,000 บาทต่อคน โดยช่วงที่กรมราชทัณฑ์สั่งซื้อมาราคาลดลงมาเหลือเม็ดละ 50 บาท และยังมียาอาวีแกนซึ่งเป็นยาตัวเดียวกันกับยาฟาวิพิราเวียร์ แค่คนละยี่ห้อ ที่ขณะนี้ขายเพียงเม็ดละ 16 บาท ทำให้การรักษาตกแค่คนละ 800 บาทเท่านั้น ตนได้ถามผู้รู้หลายท่านว่าทำไมยาถึงถูกลง เป็นเพราะเราได้นำยาฟ้าทะลายโจรออกมาใช้หรือไม่ ซึ่งแม้แต่สื่อของประเทศอังกฤษยังออกข่าวคึกโครม ตรงนี้อาจจะทำให้โรงยาผลิตยาของฝรั่งและญี่ปุ่นตกใจ เพราะหากยังขายในราคาแพงผู้คนอาจจะหันมาใช้ยาฟ้าทะลายโจรมากขึ้นเพราะราคาถูกมาก ราคาแค่เม็ดละ 1 บาท ผมรู้สึกดีใจที่ได้นำข้อมูลจริงจากเรือนจำกลางเชียงใหม่และเรือนจำอื่นๆ ที่ได้ใช้ยาฟ้าทะลายโจรรักษาผู้ต้องขังที่ติดเชื้อโควิด มาเผยแพร่สู่สาธารณชน จนข่าวแพร่กระจายไปยังเมืองนอก ทำให้ยารักษาโควิดมีราคาที่ถูกลง ซึ่งอาจจะเป็นความบังเอิญแต่ก็ไม่ใช่เพราะเป็นความจริงที่เกิดขึ้น และตนไม่ได้สร้างข่าวเพื่อให้ใครเสียหาย แต่เป็นการนำข้อมูลจริงมาเสนอ บริษัทที่ผลิตยาครองตลาดมานาน การทำยาลดราคา แสดงให้เห็นว่ายาฟ้าทะลายโจรเป็นอีกสิ่งที่ทำให้การรักษาโควิดมีราคาที่ต่ำลง ตนเชื่อมั่นว่า การศึกษาฟ้าทะลายโจรจะกว้างไกลมากขึ้น ทำให้นักวิทยาศาสตร์หันมาศึกษามากขึ้น ซึ่งจะมีประโยชน์อย่างมากในอนาคต นายสมศักดิ์ กล่าว - 004",https://www.naewna.com/politic/609530,2021_10_17
แถลงรวบ2ผู้ต้องหา ฆ่ายัดศพซ่อนโพรงหิน อ้างบันดาลโทสะผู้ตายด่าทอ,17 ตุลาคม 2564 ที่กองบังคับการตำรวจภูธรจังหวัดกาญจนบุรี พล.ต.ท.ธนายุตม์ วุฒิจรัสธำรงค์ ผบช.ภ.7 พร้อมด้วย พล.ต.ต.บุญญฤทธิ์ รอดมา รอง ผบช.ภ.7 พล.ต.ต.ประสพชัย มัตสยะวนิชกูล ผบก.สส.ภ.7 พล.ต.ต.ไพโรจน์ คุ้มภัย ผบก.ภ.จว.กาญจนบุรี พ.ต.อ.บรรจง อมฤทธิ์ รอง ผบก.ภ.จว.กาญจนบุรี รักษาการณ์ในตำแหน่ง ผกก.สภ.หนองรี พ.ต.อ.กฤตชัย ทองอยู่ รอง ผบก.ภ.จว.กาญจนบุรี พ.ต.อ.พงษกร อุปพงษ์ รอง ผบก.ภ.จว.กาญจนบุรี พ.ต.อ.ภาคิน แสนพุฒิ ผกก.สส.ภ.จว.กาญจนบุรี พ.ต.อ.ชิดภพ โตเหมือน รอง ผบก.สส.ภ.7พ.ต.อ.ณัฐพิสิษฐ์ รัตนอุดมพล ผกก.สส.1 บก.สส. ภ.7 พร้อมกำลังเจ้าหน้าที่ชุดสืบสวน ร่วมแถลงจับกุมตัวผู้ต้องหาก่อเหตุคดีอุกฉกรรจ์สะเทือนขวัญในพื้นที่ ภ.จว.กาญจนบุรี โดยสามารถจับกุมตัว 2 ผู้ต้องหา คือนายธนิตย์ หรือบอล วังกุ่ม อายุ 36 ปี อยู่บ้านเลขที่ 80 หมู่ 3 ต.จระเข้สามพัน อ.อู่ทอง จ.สุพรรณบุรี ผู้ต้องหาตามหมายจับศาลจังหวัดกาญจนบุรี ที่ จ.347/2564 ลงวันที่ 15 ต.ค.2564 และนายรุ่ง บุญมอญ อายุ 39 ปี อยู่บ้านเลขที่ 20/4 หมู่ 6 ต.หนองรี อ.บ่อพลอย จ.กาญจนบุรี ผู้ต้องหาตามหมายจับศาลจังหวัดกาญจนบุรีที่ จ.348/2564 ลงวันที่ 15 ต.ค. 2564 โดยผู้ต้องหาทั้ง 2 ต้องหาว่ากระทำความผิดฐาน ร่วมกันฆ่าผู้อื่นโดยเจตนา พร้อมของกลางอาวุธปืนเดี่ยวลูกซองยาว เบอร์ .12 จำนวน 1 กระบอก รถยนต์บรรทุกทางการเกษตร ไม่มีหมายเลขทะเบียน จำนวน 1 คัน (ใช้บรรทุกศพและรถจักรยานยนต์ผู้เสียชีวิตไปอำพราง) รถจักรยานยนต์ ฮอนด้า โนวา เทน่า วิบาก จำนวน 1 คัน (รถจักรยานยนต์ของผู้เสียชีวิต) สำหรับคดีดังกล่าวสืบเนื่องจากเมื่อวันที่ 13 ต.ค.64 เวลาประมาณ 12.00 น. เจ้าหน้าที่ตำรวจได้รับแจ้งว่า พบศพถูกห่อหุ้มด้วยถุงกระสอบ อยู่ในโพรงหินบริเวณภูเขาบ้านโป่งรี หมู่ 6 ต.หนองรี อ.บ่อพลอย จ.กาญจนบุรี ตรวจสอบทราบว่าคือศพนายบัญชา กลิ่นเกสร (ผู้ตาย) จึงลงพื้นที่สืบสวนรวบรวมพยานหลักฐานจนทราบว่าคนร้ายที่ก่อเหตุ คือนายธนิตย์ และนายรุ่ง จึงได้รวบรวมพยานหลักฐานขอหมายจับจากศาลจังหวัดกาญจนบุรี ต่อมาเมื่อวันที่ 15 ต.ค.64 เวลา 17.00 น. เจ้าหน้าที่ตำรวจได้ร่วมกันจับกุมตัว นายธนิตย์ หรือบอล วังกุ่ม ได้ที่บริเวณ กก.สส.ภ.จว.กาญจนบุรี ต.ท่ามะขาม อ.เมือง จ.กาญจนบุรี โดย นายธนิตย์ ให้การว่า ได้ร่วมกับ นายรุ่ง บุญมอญ นำศพของผู้ตายไปแอบซ่อนไว้จริง โดยนายรุ่ง เป็นผู้ใช้อาวุธปืนลูกซองยาว (ของกลาง) ยิ่ง นายบัญชา จนถึงแก่ความตาย และต่อมาวันที่ 16 ต.ค.64 เวลา 13.00 น. เจ้าหน้าที่ตำรวจชุดจับกุมได้ดำเนินการสืบสวนจนทราบว่า นายรุ่ง บุญมอญ ได้หลบหนีมาอยู่บริเวณคอกหมู ข้างบ้านหลังหนึ่งในพื้นที่ หมู่ 3 ต.ลาดหญ้า อ.เมืองกาญจนบุรี จ.กาญจนบุรี จึงได้วางแผนทำการจับกุมได้บริเวณคอกหมูดังกล่าว โดยนายรุ่ง ให้การรับสารภาพตลอดข้อกล่าวหาว่า ได้ใช้อาวุธปืนลูกซอง ที่เจ้าหน้าที่ตำรวจตรวจยึดยิง นายบัญชา จนถึงแก่ความตายจริง โดยมูลเหตุเนื่องมาจากถูกผู้เสียชีวิต ด่าทอด้วยถ้อยคำหยาบคาย จึงบันดาลโทสะ และใช้อาวุธปืนยิงนายบัญชา จนถึงแก่ความตาย หลังจากนั้นจึงร่วมกับ นายธนิตย์ ซ่อนเร้นอำพรางศพ จึงได้นำตัวผู้ต้องหาพร้อมของกลางนำส่งพนักงานสอบสวน สภ.หนองรี ดำเนินคดีตามกฎหมายต่อไป. 012,https://www.naewna.com/local/609517,2021_10_17
บุกจับนักพนันวัยเกษียณ มั่วสุมเล่นพนันมวยตู้ อีกรายกลุ่มโจ๋พนันแทงสนุกเกอร์,"17 ตุลาคม 2564 นายไกรศร วิศิษฎ์วงศ์ ผู้ว่าราชการจังหวัดนครศรีธรรมราช สั่งการให้นายประสงค์ จันทร์หยู ป้องกันจังหวัดนครศรีธรรมราช และนายนันทวัฒน์ กิตติพันธ์พัฒนา ปลัดอำเภอฝ่ายความมั่นคง อำเภอเมืองนครศรีธรรมราช นำกำลัง อส.ฝ่ายปกครอง และผู้นำชุมชนในพื้นที่ ออกตรวจสอบการลักลอบมั่วสุมเล่นการพนันทุกชนิดในพื้นที่ อ.เมือง เพื่อป้องกันการแพร่ระบาดของโรคโควิด-19 โดยรายแรก เมื่อเวลา 13.00 น. เจ้าหน้าที่เข้าตรวจสอบบริเวณบ้านเลขที่ 124/5 หมู่ 3 ต.บางจาก อ.เมือง พบว่ามีนักพนัน 5 ราย รวมกลุ่มเล่นการพนันสนุ๊กเกอร์ โดยไม่ได้รับอนุญาต จึงเข้าทำการจับกุมนักพนันสนุ๊กเกอร์ทั้งหมดพร้อมของกลางเงินสดจำนวนหนึ่ง และอุปกรณ์การพนันสนุกเกอร์ นำส่งพนักงานสอบสวน สภ.เมืองนครศรีธรรมราช ดำเนินคดีข้อหาลักลอบเล่นการสนุกเกอร์พนันเอาทรัพย์สินซึ่งกันและกัน โดยไม่ได้รับอนุญาตและร่วมกันชุมนุมจัดกิจกรรม ซึ่งอาจสุ่มเสี่ยงต่อการแพร่เชื้อของโรคระบาดไวรัสโคโรน่า 2019 และฝ่าฝืน พรก. ฉุกเฉินออกตามความในมาตรา 9 นอกจากนี้ยังพบว่ามีกลุ่มเด็กและเยาวชนอายุ 13 – 15 ปี จับกลุ่มแทงสนุกเกอร์อีกด้วย จึงแจ้งผู้ปกครองพร้อมอบรมสั่งสอนกล่าวตักกลุ่มเด็กและเยาวชนทั้งหมด ก่อนปล่อยตัวให้กลับบ้าน ต่อมากำลังเจ้าหน้าที่ชุดเดียวกัน เดินทางไปตรวจสอบที่ร้านขายน้ำชา หมู่ 3 ต.นาเคียน อ.เมืองนครศรีธรรมราช หลังได้รับแจ้งว่ามีการมั่วสุ่มเล่นพนันมวยตู้ ผ่านการถ่ายทอดสดมวยไทยสถานีหนึ่ง โดยไม่เกรงกลัวการแพร่ระบาดโควิด-19 กันเลย เมื่อเจ้าหน้าที่ถึงเป้าหมาย พบมีการจับกลุ่มเล่นพนันมวยตู้กันจริง จึงทำการปิดล้อมร้านน้ำชาบุกจับกุมนักพนันมวยตู้ทั้งหมดรวม 21 คน ซึ่งส่วนใหญ่เป็นผู้สูงอายุ 60 ปี ขึ้นไป นอกจากนี้พบว่าพร้อมนักพนันบางคนไม่สวมใส่หน้ากากอนามัย สอบสวนรับสารภาพว่า เล่นพนันมวยตู้เพื่อคลายเครียดช่วงวันหยุด จึงคุมตัวนักพนันทั้งหมดพร้อมของกลางโทรทัศน์ที่ถ่ายทอดสดมวยไทย 1 เครื่อง เงินสดจำนวนหนึ่ง ดำเนินคดีในข้อหาลักลอบเล่นการพนันชกมวก ซึ่งถ่ายทอดทางทีวีพนันเอาทรัพย์สินซึ่งกันและกันโดยไม่ได้รับอนุญาต,ร่วมกันชุมนุมจัดกิจกรรมซึ่งอาจสุ่มเสี่ยงต่อการแพร่เชื้อของโรคระบาดไวรัสโคโรน่า 2019 และฝ่าฝืน พรก. ฉุกเฉินออกตามความในมาตรา 9 -012",https://www.naewna.com/local/609504,2021_10_17
ชาวบางบัวทองผวา! 'พายุคมปาซุ' เร่งขนของขึ้นที่สูงหวั่นท่วม,"17 ตุลาคม 2564 เมื่อเวลา16.00น.วันที่17ต.ค.64ดร.กิจก้องนาคทั่งนายกเทศมนตรีเมืองบางรักพัฒนาอ.บางบัวทองจ.นนทบุรีพร้อมด้วยนายเสริมบุญรอดรองนายกฯนายธนัยนันท์พลภาสวัฒน์รองนายกฯน.ส.ปีย์วราจริยเมโธสจ.นนทบุรีบางบัวทองเขต3นายพิทักษ์อยู่สุขกำนันตำบลบางรักพัฒนานำเครื่องสูบน้ำติดตั้งที่บริเวณสะพานเลียบคลองบางไผ่หมู่ 5เพื่อระบายน้ำจากคลองถนนลงไปสู่คลองบางไผ่จากคลองบางไผ่ผลักดันลงสู่คลองอ้อม ขณะเดียวกันชาวบ้านในหมู่บ้านรัตนาวดีหมู่บ้านสินเพชร หมู่บ้านจัดสรรกว่า1,000หลังคาเรือนได้ทยอยขนของขึ้นที่สูงและนำรถยนต์รถจยย. มาจอดไว้ภายในซอยจันทร์ทองเอี่ยมเพื่อหนีน้ำและหลีกเลี่ยงความเสียหาย ดร.กิจก้องนาคทั่งนายกเทศมนตรีเมืองบางรักพัฒนากล่าวว่าเมื่อช่วงกลางดึกที่ผ่านมาเกิดฝนตกหนักในเขตพื้นที่อำเภอบางบัวทองอย่างต่อเนื่องตลอดทั้งคืนเนื่องจากอิทธิพลของพายุคมปาชุทำให้ระดับน้ำสูงขึ้น30ซม.เกิดน้ำท่วมขังรอการระบายในหลายหมู่บ้านของตำบลบางรักพัฒนาจึงได้สั่งการให้งานป้องกันและบรรเทาสาธารณภัยเทศบาลเมืองบางรักพัฒนาเร่งระบายน้ำในพื้นที่เพื่อแก้ไขปัญหาน้ำท่วมขังโดยการติดตั้งเครื่องสูบน้ำจำนวน2จุดดังนี้ จุดแรกที่ประตูระบายน้ำคลองบางแพรก หมู่ที่ 2ซึ่งได้ทำการสูบน้ำอย่างต่อเนื่องตลอดระยะที่ผ่านมาเกือบ4สัปดาห์โดยมีเครื่องสูบน้ำมอเตอร์ไฟฟ้าขนาดท่อ15นิ้ว2ตัวและเครื่องสูบน้ำแบบหัวพญานาคขนาดท่อ15นิ้วจำนวน1ตัวและขนาด12นิ้วจำนวน1ตัวรวมเป็น4ตัวซึ่งในจุดนี้จะรับน้ำจากคลองถนนและน้ำในคลองบางแพรกเพื่อผลักดันน้ำลงสู่คลองอ้อมจุดที่สองคือคลองถนนหมู่ที่ 5ซอยจันทน์ทองเอี่ยมติดตั้งเครื่องสูบน้ำขนาดท่อ15นิ้วจำนวน2ตัวเพื่อระบายน้ำจากหมู่บ้านจัดสรรต่างๆที่ไหลลงคลองถนนเพื่อผลักดันน้ำสู่คลองบางไผ่ไปยังคลองอ้อมต่อไป ดร.กิจก้องกล่าวต่ออีกว่าตำบลบางรักพัฒนาเป็นพื้นที่แอ่งกระทะเวลาที่เกิดฝนตกหนักติดต่อกันมักจะเกิดปัญหาน้ำท่วมขังหากน้ำในลำคลองบางไผ่และคลองถนนมีระดับน้ำสูงจะทำให้การระบายน้ำเป็นไปได้อย่างล่าช้าทางเทศบาลเมืองบางรักพัฒนาจะเร่งดำเนินการผลักดันน้ำให้กลับสู่ภาวะปกติโดยเร็วที่สุด. 012",https://www.naewna.com/local/609496,2021_10_17
‘สงฆ์-ปชช.’กาฬสินธุ์จ่อแจ้งความม.157‘มส.-สำนักพุทธฯ’ปมปลด3เจ้าคณะจังหวัด,นิยมเผยสงฆ์-ปชช.ชาวกาฬสินธุ์จ่อแจ้งความม.157มส.-สำนักพุทธฯปมปลด3เจ้าคณะจังหวัดไร้ตรวจสอบ เมื่อวันที่ 17 ตุลาคม 2564 นายนิยม เวชกามา ส.ส.สกลนคร พรรคเพื่อไทย กล่าวถึงความคืบหน้ากรณีเจ้าคณะจังหวัดทั้ง 3 รูป ถูกปลดโดยไม่ได้มีการตรวจสอบว่า ขณะนี้ทราบว่า สำนักงานพระพุทธศาสนาแห่งชาติ(พศ.) ได้ทำเรื่องตั้งเจ้าคณะจังหวัดส่งไปให้เจ้าคณะหนแล้ว ตนเห็นว่า ทั้งสำนักพุทธฯ ทั้งมหาเถรสมาคม(มส.) ไม่ได้ฟังเสียงความทุกข์ของประชาชนเลย แม้ประชาชนจะขอร้องอย่างไร ก็ยังคงเดินหน้าทำเรื่องออกพระบัญชาพระสังฆราชอยู่อีก โดยไม่ได้คำนึงถึงหัวใจของประชาชน เมื่อเป็นเช่นนั้น พระสงฆ์ และชาวกาฬสินธุ์ ก็ต้องเดินหน้าหาความเป็นธรรมให้ถึงที่สุดเช่นกัน โดยตนได้รับคำยืนยันจากเจ้าอาวาสในจังหวัดกาฬสินธุ์ว่า นับแต่วันที่เจ้าคณะใหญ่ธรรมยุติ ประกาศใบตราตั้งเจ้าคณะจังหวัดออกมา เจ้าอาวาสวัดป่าในจังหวัดกาฬสินธุ์ จะทยอยลาออกเป็นชุดๆ โดยในเบื้องต้น ตนทราบชื่อเจ้าอาวาสวัดป่าที่จะลาออกชุดแรกแล้ว 20 วัด จากนั้นก็จะมีวัดอื่นๆ ชุดที่ 2 ชุดที่ 3 ลาออกจนกว่าจะครบ 200 กว่าวัด เมื่อถึงเวลานั้นตนเชื่อว่า มส.จะได้เห็นหัวใจที่เด็ดเดี่ยว เด็ดขาดของพระป่ากรรมฐาน ที่ไม่ยอมให้เอาความไม่ถูกธรรม ถูกวินัยมากดขี่ข่มเหงพระอย่างแน่นอน เวลาอยากให้ท่านทำงาน คณะสงฆ์ก็เรียกท่านออกมาจากป่า ขอร้องให้ท่านช่วยทำงานคณะสงฆ์ แต่เวลาจะปลด ก็หาเรื่องใส่ความปลดเอาดื้อๆ ทำให้พระมีมลทินแปดเปื้อน ผมยังได้ข้อมูลมาอีกว่า ในส่วนเจ้าคุณแผนและประชาชนในจังหวัดกาฬสินธุ์ได้ลงมติให้ไปแจ้งความดำเนินคดีอาญามาตรา 157 กับ มหาเถรสมาคม และเจ้าหน้าที่สำนักพุทธฯ ในข้อหาละเว้นปฏิบัติหน้าที่ เพราะไม่สอบสวนก่อนปลด หากไม่แจ้งความดำเนินคดีเอาไว้ ก็จะเป็นแบบอย่างให้ มส. และสำนักพุทธฯ ทำกับวัดอื่นๆ ต่อไปอีก คงจะไม่ใช่แค่ 3 จังหวัดนี้เท่านั้น นายนิยม กล่าว - 004,https://www.naewna.com/politic/609494,2021_10_17
‘สวนสุนันทาโพล’กางเรตติ้งใครเหมาะนั่ง‘นายกฯ’คนต่อไป ‘ประยุทธ์-จุรินทร์’คะแนนเบียด,"สวนสุนันทาโพลกางเรตติ้งใครเหมาะนั่งนายกฯคนต่อไป ประยุทธ์-จุรินทร์คะแนนเบียด 17 ตุลาคม 2564 RIDC-SSRU POLL ศูนย์นวัตกรรมดิจิทัล วิทยาลัยนวัตกรรมและการจัดการ มหาวิทยาลัยราชภัฏสวนสุนันทา หรือ สวนสุนันทาโพล เผยแพร่ผลสำรวจความคิดเห็นของประชาชนทั่วประเทศ จำนวนทั้งสิ้น 1,421 ตัวอย่าง สุ่มตัวอย่างจากในเขตอำเภอเมือง 822 ตัวอย่าง ต่างอำเภอ 599 ตัวอย่าง ผ่านเครือข่ายมหาวิทยาลัยราชภัฏทั่วประเทศ โดยสอบถามความคิดเห็นของประชาชนเกี่ยวกับผู้นำทางการเมืองที่มีผลต่อเศรษฐกิจ สังคม และการเมืองของประเทศ ทั้งนี้ เพื่อสะท้อนมุมมองความคิดเห็นของประชาชนให้สังคมและผู้ที่เกี่ยวข้องได้รับทราบ โดยประชากรที่สนใจศึกษานี้การสำรวจใช้การสุ่มตัวอย่างจากประชาชนทุกภูมิภาคทั่วประเทศ ที่มีอายุ 18 ปี ขึ้นไป โดยการใช้แบบสอบถามออนไลน์ และจากการสัมภาษณ์ตัวต่อตัว ด้วยวิธีการสุ่มตัวอย่างแบบง่าย (Simple Random Sampling) แล้วใช้วิธีการถ่วงน้าหนักด้วยข้อมูลประชากรศาสตร์จากฐานข้อมูลทะเบียนราษฎร์ของ กรมการปกครองกระทรวงมหาดไทย ความคลาดเคลื่อน (Margin of Error): ในการประมาณการขนาดตัวอย่างมีขอบเขตของความคลาดเคลื่อน 5% ที่ระดับความเชื่อมั่น 95% ระยะเวลาในการเก็บข้อมูล 12-16 ตุลาคม 2564 วันที่เผยแพร่ผล คือ เมื่อ 16 ตุลาคม 2564 ทั้งนี้ แสดงผลความคิดเห็นของประชาชนที่ต่อนักการเมืองด้านการแก้ปัญหาเศรษฐกิจและสังคม การแพร่ระบาดของเชื้อไวรัสโคโรนา 2019 ที่สร้างความเสียหายให้กับเศรษฐกิจไทยอย่างมหาศาล ดังนั้นการนำพาประเทศให้พ้นจากวิกฤติทั้งด้านสุขภาพ ด้านเศรษฐกิจ และด้านสังคมจำเป็นอย่างยิ่งที่จะต้องมีผู้นำที่เข้มแข็ง ผู้นำที่ประชาชนฝากความหวังให้แก้ปัญหาปากท้องและนำพาประเทศให้พัฒนาต่อไปได้ รวมทั้งความคิดเห็นที่มีต่อหัวหน้าพรรคการเมืองและผู้นำการเมืองที่มีบทบาททางการเมืองในปี พ.ศ. 2563-2564 ด้านการแก้ปัญหาเศรษฐกิจและสังคม สรุป ผล 5 ด้านได้ดังนี้ คือ 1.ท่านคิดว่าใครจะสามารถแก้ไขปัญหาเศรษฐกิจของประเทศได้ดีที่สุด ปรากฏว่า อันดับ 1 นายจุรินทร์ลักษณวิศิษฏ์ 15.90% อันดับ 2 สุดารัตน์ เกยุราพันธุ์ 14.57% อันดับ3 พล.อ.ประยุทธ์จันทร์โอชา 10.77% อันดับ4 อนุทินชาญวีรกูล 9.01% อันดับ5 พิธา ลิ้มเจริญรัตน์ 2.11% อื่นๆรวมกัน 28.99% 2.ท่านคิดว่าใครจะสามารถแก้ไขปัญหาด้านการเมืองของประเทศได้ดีที่สุด อันดับ 1 พล.อ.ประวิตร วงษ์สุวรรณ 17.95% 2.พิธา ลิ้มเจริญรัตน์ 17.31% 3.สุดารัตน์ เกยุราพันธุ์ 11.05% 4.จุรินทร์ ลักษณวิศิษฏ์ 10.49% 5.พล.อ.ประยุทธ์ จันทร์โอชา 8.52% 6.อื่นๆ 34.69% 3.ท่านคิดว่าใครจะสามารถแก้ไขปัญหาการศึกษาของประเทศได้ดีที่สุด อันดับ 1 พิธา ลิ้มเจริญรัตน์ 12.81% 2.จุรินทร์ ลักษณวิศิษฏ์ 11.96% 3.สุดารัตน์ เกยุราพันธุ์ 11.33% 4.พล.อ.ประวิตร วงษ์สุวรรณ 10.84% 5.พล.อ.ประยุทธ์ จันทร์โอชา 10.70% 6.อื่นๆ 42.36% 4.ท่านคิดว่าใครจะสามารถแก้ไขปัญหาสาธารณสุขของประเทศได้ดีที่สุด อันดับ1 อนุทิน ชาญวีรกูล 22.03% 2.พล.อ.ประยุทธ์ จันทร์โอชา 15.90% 3.พิธา ลิ้มเจริญรัตน์ 13.58% 4.จุรินทร์ ลักษณวิศิษฏ์11.33% 5.สุดารัตน์ เกยุราพันธุ์ 9.57% 6.อื่นๆ27.59% 5.ท่านคิดว่าใครเหมาะจะเป็นนายกรัฐมนตรีของไทยคนต่อไป อันดับ1 พล.อ.ประยุทธ์ จันทร์โอชา 16.68% อันดับ 2.จุรินทร์ ลักษณวิศิษฏ์16.26% อันดับ 3 สุดารัตน์ เกยุราพันธุ์ 16.19% อันดับ 4 พิธา ลิ้มเจริญรัตน์ 12.10% อันดับ 5 อนุทิน ชาญวีรกูล 9.85% และอื่นๆ 28.92% -005",https://www.naewna.com/politic/609409,2021_10_17
MEAผนึกสหภาพแรงงานฯและภาคี มอบถุงยังชีพช่วยผู้ประสบภัยน้ำท่วมสิงห์บุรี,เมื่อวันที่ 17 ต.ค.64 นายรงค์เพชร เขาเรียง ผู้ช่วยผู้ว่าการ MEA หรือ การไฟฟ้านครหลวง พร้อมด้วยนายสนิท ไซประเสริฐ ประธานสหภาพแรงงานรัฐวิสาหกิจการไฟฟ้านครหลวง (สภฟ.) และภาคี สมาคมวิทยุสมัครเล่นจังหวัดฉะเชิงเทรา (วีอาร์ทางหลวง) มูลนิธิร่วมกตัญญู และชมรม 108 คลับ เพื่อนกันมันส์ทุกทริป จัดพิธีปล่อยคาราวานรถภาคี ณ การไฟฟ้านครหลวง เขตบางเขน เพื่อเดินทางไปส่งมอบถุงยังชีพ เครื่องอุปโภคบริโภคและสิ่งของจำเป็น ช่วยเหลือผู้ประสบภัยน้ำท่วม จ.สิงห์บุรี #สิงห์บุรี #น้ำท่วม #พายุฝน #ฝนตก MEA #การไฟฟ้านครหลวง #พลังงานเพื่อวิถีชีวิตเมืองมหานคร,https://www.naewna.com/business/609470,2021_10_17
น้ำมากลางดึก ชาวบ้านอลหม่านขนของไม่ทัน บุรีรัมย์‘บ้าน-วัด-โรงเรียน’จม,"น้ำมากลางดึก ชาวบ้านอลหม่านขนของไม่ทัน บุรีรัมย์บ้าน-วัด-โรงเรียนจม 17 ตุลาคม 2564 จากสถานการณ์ฝนที่ตกหนักสะสมตลอดสัปดาห์ที่ผ่านมา ประกอบกับมวลน้ำจากพื้นที่ใกล้เคียงไหลมาสมทบ ส่งผลให้เกิดกระแสน้ำหลากเข้าท่วมเขตเทศบาลเมืองนางรอง อ.นางรอง จ.บุรีรัมย์.ช่วงกลางดึกที่ผ่านมา แบบไม่ทันตั้งตัว ทั้งวัดใหม่เรไรทอง , วัดถนนหัก , โรงเรียนบ้านถนนหัก (เพียรประจงวิทยา) และบ้านเรือนราษฎรใน 3 ชุมชน คือ​ ชุมชนถนนหัก , ชุมชนหนองโพรง และชุมชนทุ่งแหลม มากกว่า 30 หลังคาเรือน ไม่สามารถขนย้ายข้าวของเครื่องใช้ และทรัพย์สินมีค่าต่างๆขึ้นที่สูงได้ทัน เพราะน้ำหลากเข้าท่วมอย่างรวดเร็วในช่วงกลางดึก ทำให้ข้าวของหลายอย่างเสียหาย ทั้งนี้ โดยเฉพาะเครื่องใช้ไฟฟ้า และวัสดุครุภัณฑ์ต่างๆในโรงเรียนบ้านถนนหัก ได้รับความเสียหายหลายรายการ นอกจากนี้​บ้านพักครู และรถยนต์ที่จอดไว้ก็ถูกน้ำท่วมด้วยเช่นกัน ซึ่งระดับน้ำท่วมเฉลี่ยอยู่ที่ 1-1.50 เมตร ขณะที่ถนนหลายสายในเขตเทศบางเมืองนางรองก็ถูกน้ำท่วมสูงจนต้องปิดการสัญจร เพื่อป้องกันอุบัติเหตุที่อาจจะเกิดขึ้น ขณะที่ทางเทศบาล หน่วยกู้ภัย และหน่วยงานที่เกี่ยวข้องในพื้นที่ ได้ลงพื้นที่สำรวจและให้ความช่วยเหลือในเบื้องต้น อาทิ การช่วยย้ายสิ่งของขึ้นที่สูง และเร่งบรรจุกระสอบทรายแจกจ่ายเพื่อป้องกันไม่ให้น้ำทะลักเข้าท่วมเป็นวงกว้างมากขึ้นอีก นายสนอง น้อยพาลี อายุ 47 ปี ชาวบ้านถนนหัก กล่าวว่า หลังจากมีฝนตกหนักตลอดช่วงสัปดาห์ที่ผ่านมา ประกอบกับมีมวลน้ำจากพื้นที่ใกล้เคียงไหลมาสมทบ ทำให้เกิดน้ำท่วมทั้งวัด โรงเรียน และบ้านเรือนราษฎรในช่วงกลางดึกแบบไม่ทันตั้งตัว น้ำเริ่มท่วม​ เมื่อช่วงตี 2 ทำให้หลายคนไม่สามารถขนย้ายข้าวของขึ้นที่สูงได้ทัน ก็ต้องปล่อยแช่น้ำ ซึ่งปีนี้ถือว่าน้ำท่วมหนักที่สุดในรอบ 10 ปี ด้านนางสุภนิจ เมฆหมอก ประธานชุมชนถนนหักพัฒนา กล่าวว่า เมื่อประมาณปี 2551 และ 2554 เคยเกิดปัญหาน้ำท่วมในชุมชน หลังจากนั้นทางเทศบาลเข้ามาแก้ไขปัญหาวางท่อระบายน้ำ เพื่อให้น้ำสามารถไหลได้สะดวกรวดเร็วมากขึ้นแล้ว แต่ปีนี้ที่เกิดน้ำท่วมอีกอาจเพราะฝนตกหนักติดต่อกันหลายวัน ทำให้น้ำหลากเข้าท่วมช่วงกลางดึก ซึ่งขณะนี้ทางเทศบาล และหน่วยงานที่เกี่ยวข้องได้เข้ามาสำรวจและให้ความช่วยเหลือในเบื้องต้นแล้ว ทั้งเร่งระบายน้ำที่ท่วมให้ลดลงโดยเร็วด้วย แต่ต้องเฝ้าระวังติดตามสถานการณ์น้ำอย่างใกล้ชิด เพราะไม่รู้ว่าน้ำยังจะเพิ่มขึ้นอีกหรือไม่ ขณะที่นายสันติ ประถมพรมราช ส.ท.เมือง​นางรอง​ เขต 3 กล่าวว่า หลังได้รับทราบว่าเกิดน้ำท่วมก็ได้รายงานผู้บริหารเทศบาลได้รับทราบทันที เพื่อเร่งหาแนวทางช่วยเหลือพี่น้องประชาชนที่ได้รับความเดือดร้อน ทั้งการเร่งระบายน้ำที่ท่วมขังตามถนน บ้านเรือน วัด และโรงเรียนให้ลดระดับลงโดยเร็ว พร้อมทั้งชดเชยเยียวยากรณีที่ถูกน้ำท่วมข้าวของทรัพย์สินเสียหายด้วย -005",https://www.naewna.com/local/609466,2021_10_17
'เอมมี่ มรกต'อวดอึ๋มกระแทกตา สาดความเซ็กซี่แทบลุกเป็นไฟ,17 ต.ค.64เรียกว่าเป็นอีกหนึ่งดาราที่ขยันปั้นหุ่นเพรียว เรียกความฟิตกลับคืนมา สำหรับคุณแม่คนสวยอย่างสาว เอมมี่ มรกต แสงทวีปที่มักจะขยันอวดแซ่บอยู่บ่อยๆล่าสุดขอมาทวงบัลลังก์ความเซ็กซี่คืน หลังออกมาเผยภาพในชุดบิกินี่สีม่วง โชว์ท่อนบนอวดความอึ๋มทะลักพร้อมงานสายตาโพสจิกกล้อง มากับแคปชั่นเด็ดนั่งยั่วสามี.. ยั่วโมโหนะ !! เรียกว่าความแซ่บไม่มีแผ่วจริงๆ,https://www.naewna.com/entertain/609458,2021_10_17
'เกาหลีใต้'คลายกฎเว้นระยะห่าง หลังยอดฉีดวัคซีนโควิด-19 เพิ่มขึ้น,"17 ต.ค.64 สำนักข่าวซินหัวรายงานว่า เกาหลีใต้ตัดสินใจผ่อนปรนกฎเว้นระยะห่างทางสังคมตามอัตราการฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ที่สูงขึ้น แม้แนวปฏิบัติด้านการเว้นระยะห่างทางสังคมระดับสูงสุดจะยังคงมีผลบังคับใช้อีก 2 สัปดาห์ ท่ามกลางการกลับมาเพิ่มขึ้นอย่างต่อเนื่องของยอดผู้ป่วยโรคโควิด-19 แนวปฏิบัติด้านการเว้นระยะห่างทางสังคมระดับ 4 ซึ่งเป็นระดับสูงสุดของกฎกักกันโรค 4 ระดับ จะมีผลบังคับใช้จนถึงวันที่ 31 ต.ค. ในหลายพื้นที่ เช่น กรุงโซล เมืองหลวงของประเทศ จังหวัดคยองกีที่อยู่ข้างเคียง และเมืองอินชอน ซึ่งเป็นเมืองท่าทางตะวันตก โดยแนวปฏิบัติที่เข้มงวดที่สุดมีผลบังคับใช้ในพื้นที่กรุงโซลและปริมณฑลมาตั้งแต่วันที่ 12 ก.ค. แนวปฏิบัติฯ ระดับ 4 จะจำกัดระยะเวลาเปิดให้บริการร้านอาหารและร้านกาแฟจนถึง 22.00 น. ตามเวลาท้องถิ่น ทว่าอนุญาตประชาชนรวมตัวเพิ่มขึ้นจากเดิม 6 คน เป็น 8 คน โดยอย่างน้อยสี่คนต้องเป็นผู้ฉีดวัคซีนครบสองโดสแล้วสองสัปดาห์ มาตรการกักกันโรคที่เข้มงวดลดลงนี้มีขึ้นท่ามกลางอัตราการฉีดวัคซีนที่สูงขึ้น โดยปัจจุบันร้อยละ 78.4 ของประชากรเกาหลีใต้รับวัคซีนอย่างน้อยหนึ่งโดสแล้ว และร้อยละ 62.5 รับวัคซีนครบโดสแล้ว ขณะเดียวกันเกาหลีใต้ตรวจพบผู้ป่วยใหม่รายวันสูงเกิน 1,000 ราย ติดต่อกัน 101 วัน นับตั้งแต่วันที่ 7 ก.ค. สำหรับภูมิภาคที่ไม่ใช่เมืองหลวงยังคงบังคับใช้กฎเว้นระยะห่างทางสังคมระดับ 3 ต่อไปอีก 2 สัปดาห์จนถึงวันที่ 31 ต.ค. นี้ ทว่ามีการขยายระยะเวลาเปิดทำการของร้านอาหารและคาเฟ่เพิ่ม 2 ชั่วโมงจนถึงเที่ยงคืน และอนุญาตประชาชนรวมตัวแบบส่วนตัวเพิ่มจากเดิม 8 คน เป็น 10 คน โดยอย่างน้อยหกคนต้องเป็นผู้ฉีดวัคซีนครบโดสแล้ว ที่มาxinhuathai",https://www.naewna.com/inter/609457,2021_10_17
กาญจนบุรีตกหนักทั้งคืน! 'อ.ทองผาภูมิ'ดินสไลด์ น้ำป่าหลากถนนขาด,17 ตุลาคม 2564 นายนภเดช เกลียวศิริกุล นายอำเภอทองผาภูมิ จ.กาญจนบุรี เปิดเผยว่า ตลอดทั้งคืนที่ผ่านมาฝนได้ตกลงในพื้นที่อย่างต่อเนื่อง เป็นเหตุทำให้เกิดดินสไลด์ลงมาจากไหล่เขาปิดทับถนน โดยเฉพาะบริเวณทางหลวงแผ่นดินหมายเลข 3272 กม.ที่ 40+700 น้ำเซาะถนนทรุดหายไปครึ่งช่องทางการจราจร และบริเวณหลักกิโลเมตรที่ 4-5 เกิดดินสไลด์ความยาวประมาณ 15 เมตร ซึ่งเจ้าหน้าที่หมวดทางหลวงชนบท รวมทั้งเจ้าหน้าที่อุทยานแห่งชาติทองผาภูมิ กำลังเข้าดำเนินการซ่อมแซมเพื่อให้กลับมาใช้งานได้ดังเดิม แต่ระหว่างนี้ขอให้นักท่องเที่ยวหยุดการเดินทางเข้ามาท่องเที่ยวในพื้นที่บ้านอีต่อง ต.ปิล็อก อ.ทองผาภูมิ จ.กาญจนบุรี เป็นการชั่วคราวจนกว่าจะมั่นใจในความปลอดภัย ด้านนายเจริญ ใจชน หัวหน้าอุทยานแห่งชาติทองผาภูมิ กล่าวว่า จากกรณีดินสไลด์ทำให้ต้นไม้หักโค่นขวางถนน และนำกัดเซาะถนนได้รับความเสียหายหลายจุด เบื้องต้นเจ้าหน้าที่อุทยานแห่งชาติทองผาภูมิ ได้เข้าตรวจสอบจุดแรกบบริเวณทางหลวงชนบทสาย 3272 กม.40+800(บ้านไร่เชิงเขา)พบถนนถูกน้ำกัดเซาะเสียหายครึ่งช่องทางจราจร จุดที่ 2.ตรวจสอบเส้นทางหลวงชนบท สาย กจ. 4088 (บ้านไร่-อีต่อง) มีต้นไม้ ล้ม ดินสไลด์บริเวณ กม.1+800 (จุดสกัดบ้านไร่เชิงเขา)ยาวประมาณ 15 เมตร และจุดที่ 3 กม.2+100 ยาวประมาณ 30 เมตร เจ้าหน้าที่หน่วยฯ.ทภ.5(บ้านไร่) ไม่สามารถดำเนินการได้จึงประสานกรมทางหลวงชนบท 4088 นำเครื่องจักรกลหนักเข้ามาดำเนินการเปิดเส้นทาง และประสานงานกับ สำนักงาน ปภ.จังหวัดกาญจนบุรี สาขาทองผาภูมิ และหน่วยงานที่เกี่ยวข้อง เร่งตัดต้นไม้ที่ล้มขวางถนนเพื่อเคลียร์เส้นทางการจราจร เพื่อให้รถนักท่องเที่ยวและประชาชนสามารถสัญจรไปมาได้ตามปกติให้เร็วที่สุด ขณะเดียวกัน นายสุทธิพร ศิวเวทพิกุล นายอำเภอหนองปรือ เปิดเผยว่า ตลอดทั้งคืนที่ผ่านมาจนถึงช่วงสายวันนี้ (17 ต.ค.)ฝนได้ตกในพื้นที่ของอำเภอหนองปรือหนักอย่างต่อเนื่อง ส่งผลทำให้เกิดน้ำป่าไหลหลากเข้าท่วมบ้านเรือนและพื้นที่ทำการเกษตรของประชาชนในเขตอำเภอหนองปรือ เบื้องต้นจำนวน 3 ตำบล 21 หมู่บ้าน ประกอบด้วย 1 ต.หนองปรือ หมู่ 1 หมู่ 2 หมู่ 3 หมู่ 5 หมู่ 8 หมู่ 9 หมู่ 10 หมู่ 11 หมู่ 13 หมู่ 17 หมู่ 18 หมู่ 19 และ หมู่ 22 ต.หนองปลาไหล 4 หมู่บ้าน คือ หมู่ 7 หมู่ 11 หมู่ 13 และหมู่ 14 และ ต.สมเด็จเจริญ 4 หมู่บ้าน ประกอบด้วย หมู่ 2 หมู่ 3 หมู่ 6 และ หมู่ 7 โดยหากไม่มีปริมาณฝนตกลงมาเพิ่มเติม เชื่อว่าสถานการณ์น่าจะคลี่คลายได้ภายใน 2 วัน ล่าสุดเจ้าหน้าที่มูลนิธิพิทักกาญจน์ สำนักงานใหญ่ ได้ส่งเจ้าหน้าที่ ทีมชลกาญจน์ มูลนิธิพิทักกาญจน์ นำกำลัง 40 นาย พร้อมรถยนต์และเรือท้องแบนลงพื้นที่ ต.สมเด็จเจริญ อ.หนองปรือ เพื่อเตรียมให้ความช่วยเหลือประชาชนที่ได้รับผลกระทบหากจำเป็นต้องอพยพขึ้นสู่ที่สูงแล้ว ส่วนนายสุชัย หรดี หัวหน้าอุทยานแห่งชาติเฉลิมรัตนโกสินทร์ กล่าวว่า ด้วยเมื่อวันที่ 16 ตุลาคม 2564 มีฝนตกหนักในพื้นที่อุทยานเเห่งชาติเฉลิมรัตนโกสินทร์ ตั้งเเต่ เวลา 21.00 น. จนถึงเวลา 12.00 น.ของวันนี้ ( 17 ต.ค.) ทำให้เกิดน้ำป่าไหลหลากรุนเเรง ตามลำห้วยกระพร้อย เเละลำห้วยลำทองหลาง ที่ไหลผ่านโซนบริการของอุทยานฯ เพื่อความปลอดภัยของนักท่องเที่ยว อุทยานฯ จึงได้เเจ้งปิดการเข้าเที่ยวชม เส้นทางศึกษาธรรมชาติ ถ้ำธารลอดน้อย- ถ้ำธารลอดใหญ่ เเละน้ำตกสไลเดอร์ ในวันที่ 17 ตุลาคม 2564 ซึ่งเหตุการณ์ดังกล่าว ทำให้นักท่องเที่ยว บางส่วนที่นำรถยนต์ เข้ามาจอดพักกางเต็นท์ บริเวณลานกางเต็นท์ จำนวน 13 คัน นักท่องเที่ยว ประมาณ 20-25 คน ไม่สามารถนำรถยนต์กลับออกไปได้ เนื่องจากน้ำในลำห้วยลำทองหลางที่ไหลข้ามเส้นทาง มีระดับสูง เเต่นักท่องเที่ยวทั้งหมดสามารถสัญจรโดยใช้สะพานไม้ได้ เพียงรอให้ระดับน้ำป่าลดระดับลงจึงจะสามารถนำรถยนต์ผ่านออกมาได้ ทั้งนี้อุทยานฯ ได้จัดให้มีเจ้าหน้าที่คอยอำนวยความสะดวก ความปลอดภัยเเละประชาสัมพันธ์ให้ข้อมูลเเก่นักท่องเที่ยวโดยต่อเนื่อง โดยช่วงเวลาประมาณ 12.30 น. ตนได้รับรายงานว่า ถนนทางหลวง จากอำเภอหนองปรือมุ่งหน้าไปอุทยานเเห่งชาติเฉลิมรัตนโกสินทร์ ช่วงบ้านโป่งช้าง - บ้านสามหลัง ถูกน้ำป่าไหลหลากกัดเซาะถนนจนขาด โดยประชาชนในพื้นที่สามารถถ่ายคลิปวิดีโอเอาไว้ได้. 012,https://www.naewna.com/local/609455,2021_10_17
‘เพื่อไทย’ยังอุบไต๋แคนดิเดตนายกฯ โวเปิดตัวปชช.ประทับใจแน่นอน,เพื่อไทยยังอุบไต๋แคนดิเดตนายกฯ โวเปิดตัวปชช.ประทับใจแน่นอน 17 ตุลาคม 2564 นายประเสริฐ จันทรรวงทอง ส.ส.นครราชสีมา ในฐานะเลขาธิการพรรคเพื่อไทย (พท.) กล่าวถึงการประชุมใหญ่พรรคเพื่อไทยที่ จ.ขอนแก่น วันที่ 28 ตุลาคม 2564 ว่า ในการประชุมใหญ่จะมีการแต่งตั้งกรรมการบริหารทดแทนส่วนที่ลาออกไปจำนวน 4 ตำแหน่ง เป็นรองหัวหน้าพรรค 2 ตำแหน่ง และกรรมการบริหารพรรค 2 ตำแหน่ง โดยจะคัดเลือกจากส.ส.ที่มีความอาวุโสทางการเมือง ส่วนจะเป็นใครอย่างไรนั้นคงต้องรอให้ที่ประชุมมีมติออกมา ส่วนแคนดิเดตนายกฯที่พรรคเพื่อไทยจะเสนอในการเลือกตั้งครั้งต่อไปนั้น จะยังไม่เปิดตัวในการประชุมดังกล่าว คงต้องรอให้ใกล้เลือกตั้งก่อน แต่ยืนยันเปิดมาแล้วประชาชนประทับใจแน่นอน เลขาฯพรรคเพื่อไทย กล่าว -005,https://www.naewna.com/politic/609454,2021_10_17
‘พท.’เตือน!เข้าร่วมCPTPPเช็ครอบคอบ หวั่นซ้ำรอย‘เหมืองทองอัครา’,สถานการณ์เปลี่ยน!พท.เตือนเข้าร่วมCPTPPเช็ครอบคอบแล้วยัง หวั่นรีบร้อนได้ไม่คุ้มเสีย ดักคออย่าให้ซ้ำรอย เหมืองทองอัครา เมื่อวันที่ 17 ตุลาคม 2564 น.ส.จิราพร สินธุไพร ส.ส.ร้อยเอ็ด พรรคเพื่อไทย ในฐานะรองโฆษก และประธานคณะอนุกรรมการนโยบายด้านการพาณิชย์และการค้าระหว่างประเทศ พรรคเพื่อไทย กล่าวถึงกระแสข่าวที่คณะรัฐมนตรีจะพิจารณาเข้าร่วมความตกลงที่ครอบคลุมและก้าวหน้าสำหรับหุ้นส่วนทางเศรษฐกิจภาคพื้นแปซิฟิก (CPTPP) ในสัปดาห์หน้าว่า สถานการณ์การเข้าร่วม CPTPP ได้เปลี่ยนไปแล้ว เพราะมีอังกฤษ จีน และจีนไทเป แจ้งเข้าร่วมเพิ่ม รัฐบาลจึงต้องศึกษาใหม่อย่างรอบคอบ อย่าเร่งรัดดำเนินการด้วยการอาศัยเพียงข้อมูลการศึกษาเก่า ไม่เช่นนั้นไทยจะได้ไม่คุ้มเสีย ทั้งนี้ ผ่านมาเกือบ 1 ปี รัฐบาลยังคลุมเครือ ไม่สามารถหาจุดร่วมที่ทุกฝ่ายเห็นพ้องไปในทิศทางเดียวกันได้ และไร้ความชัดเจนว่าจะดำเนินการตามคำแนะนำจากรายงานผลการศึกษา CPTPP ของสภาผู้แทนราษฎร ซึ่งถือเป็นเงื่อนไขให้รัฐบาลต้องแก้ไขจุดอ่อนในด้านต่างๆ ของไทยก่อนเข้าร่วม CPTPP โดยเฉพาะการสร้างความเข้มแข็งของเศรษฐกิจฐานรากและพี่น้องเกษตรกรให้พร้อมต่อผลกระทบที่จะเกิดขึ้นจากความตกลงดังกล่าว และยังมีกระแสข่าวว่ารัฐบาลกำลังเร่งส่งหนังสือเข้าร่วม CPTPP โดยใช้ข้อมูลเก่าอ้างอิง ขาดการศึกษากรณีการเข้าร่วม CPTPP ของอังกฤษ จีน และจีนไทเป ไม่ได้หารือกับทุกฝ่ายที่เกี่ยวข้องเพื่อหาข้อสรุปร่วมโดยเฉพาะกับองค์กรผู้บริโภคและเกษตรกร จึงชี้ให้เห็นว่า การบ้านเก่าที่เคยได้รับโจทย์จากสภาผู้แทนราษฎรก็ยังไม่ได้ส่ง การบ้านใหม่ก็ยังไม่ได้ทำ แต่ไปทำในสิ่งที่ยังไม่ควรทำคือการเร่งรีบจะเข้าร่วมความตกลง CPTPP จึงไม่ได้ต่างอะไรกับกรณีการเร่งรัดปิดเหมืองทองอัครา จนทำให้ไทยถูกเอกชนฟ้องศาลอนุญาโตตุลาการ ขอให้ พล.อ.ประยุทธ์ จันทร์โอชา นายกรัฐมนตรี และหัวหน้าทีมเศรษฐกิจ ออกมาชี้แจงว่าการเข้าร่วม CPTPP ของไทย ได้คุ้มเสียหรือไม่ มีการเตรียมความพร้อมประเทศอย่างไรบ้าง เพื่อให้สามารถแข่งขันกับนานาประเทศได้ และต้องอธิบายผลการศึกษากรณีอังกฤษ จีน และจีนไทเป เข้าร่วมความตกลง CPTPP เพราะหากไม่มีความชัดเจน ก็ไม่ต่างอะไรกับการที่ พล.อ.ประยุทธ์ ยึดการลงทุนเหมืองทองโดยขาดความรอบคอบ ทำให้ไทยถูกเอกชนฟ้องให้ชดใช้ค่าเสียหายนับหมื่นล้าน เหมือนเอาประชาชนและประเทศชาติเป็นจำเลย น.ส.จิราพร กล่าว - 004,https://www.naewna.com/politic/609453,2021_10_17
ซูเปอร์โพลเปิดผลสำรวจ‘คู่ชิงนายกฯ’ เช็คเรตติ้งแคนดิเดต ‘บิ๊กตู่’ออกนำ,"ซูเปอร์โพลเปิดผลสำรวจคู่ชิงนายกฯ เช็คเรตติ้งแคนดิเดต บิ๊กตู่ออกนำ 17 ตุลาคม 2564 นายนพดล กรรณิกา ผู้อำนวยการสำนักวิจัยซูเปอร์โพล (SUPER POLL) เสนอผลสำรวจภาคสนาม เรื่อง ประเมินคู่ชิงนายกรัฐมนตรี กรณีศึกษาประชาชนทุกสาขาอาชีพทั่วประเทศโดยดำเนินโครงการทั้งการวิจัยเชิงปริมาณ (Quantitative Research) และการวิจัยเชิงคุณภาพ (Qualitative Research) จำนวน 1,348 ตัวอย่าง ดำเนินโครงการระหว่างวันที่ 11 – 16 ตุลาคม 2564 ที่ผ่านมา โดยผลประเมินความเหมาะสมเป็นแคนดิเดตนายกรัฐมนตรี อันดับแรก ได้แก่ ส่วนใหญ่หรือร้อยละ 68.2 ระบุ พล.อ.ประยุทธ์ จันทร์โอชา เพราะจงรักภักดีต่อสถาบันหลักของชาติ อดทน อดกลั้น มุ่งมั่นทุ่มเททำงานให้ประเทศชาติและประชาชนต่อเนื่องมา ปรับปรุงตนเอง กำลังทำงานต่อเนื่องฟื้นฟูเศรษฐกิจของประเทศแก้ปัญหาปากท้องให้กลับมาเปิดประเทศได้ ยังไม่พบปัญหาทุจริตคอร์รัปชั่นที่รุนแรงเอื้อต่อผลประโยชน์ส่วนตัวและพวกพ้อง ไม่เหมือนอดีตนายกรัฐมนตรีที่มีปัญหาทุจริตคอร์รัปชั่นเอื้อผลประโยชน์ต่อครอบครัวและพวกพ้อง เป็นต้น อันดับสอง ได้แก่ ส่วนใหญ่หรือร้อยละ 59.3 ระบุ นายจุรินทร์ ลักษณวิศิษฏ์ เพราะมีอุดมการณ์ ขยันทุ่มเททำงานแก้ปัญหาเดือดร้อนของประชาชน มีประสบการณ์การเมืองมายาวนาน เชื่อมประสานทุกฝ่ายฝ่าวิกฤตต่าง ๆ ได้ไม่มีประวัติด่างพร้อย จงรักภักดีต่อสถาบันหลักของชาติ จุดยืนมั่นคงกับพรรคประชาธิปัตย์ ไม่พบทุจริตคอร์รัปชั่น ไม่เอื้อผลประโยชน์แก่ครอบครัวและพวกพ้อง เป็นต้น อันดับสาม ได้แก่ ส่วนใหญ่หรือร้อยละ 58.6 ระบุ คุณหญิงสุดารัตน์ เกยุราพันธุ์ เพราะ เป็นผู้หญิงกล้า แกร่ง มุ่งมั่นทุ่มเท ทำงานใกล้ชิดประชาชน อยู่เบื้องหลังความสำเร็จพรรคไทยรักไทยในอดีต มีความละเอียดอ่อนไหวต่อความรู้สึกของประชาชนตัวเล็กตัวน้อย เป็นต้น อันดับสี่ ได้แก่ ร้อยละ 58.5 ระบุ นายกรณ์ จาติกวณิช เพราะ เป็นนักการเมือง เป็นตัวของตัวเองสูง การศึกษาดี พูดจาดีมีประสบการณ์สูง เชี่ยวชาญเศรษฐกิจ การเงิน เป็นต้น อันดับห้า ได้แก่ ร้อยละ 54.4 ระบุ นายอนุทิน ชาญวีรกูล เพราะ เป็นนักธุรกิจเคยผ่านวิกฤตเศรษฐกิจอยู่เบื้องหลังความสำเร็จผ่านวิกฤตโควิด อดทน อดกลั้นต่อการถูกโจมตี จิตใจดีช่วยเหลือประชาชน ไม่เป็นพิษเป็นภัยกับใคร เป็นต้น ส่วนอันดับรองๆลงไป ได้แก่ ร้อยละ 53.9 ระบุ นายพิธา ลิ้มเจริญรัตน์ เพราะ เป็นคนรุ่นใหม่ หัวก้าวหน้า พูดจาดีมีเหตุผล มีวิสัยทัศน์ มีการศึกษาดี เป็นต้น และร้อยละ 46.7 ระบุ นายแพทย์ วรงค์ เดชกิจวิกรม เพราะเป็นนักการเมือง นักประชาธิปไตยที่มีความรู้ มีจุดยืนเข้มแข็งจงรักภักดีต่อสถาบันหลักของชาติ แก้ปัญหาทุจริตคอร์รัปชัน ผลงานเปิดโปงทุจริตจำนำข้าว เป็นต้น ที่น่าพิจารณา คือ จุดยืนทางการเมืองของประชาชนที่พบว่า จำนวนมากหรือร้อยละ 40.7 สนับสนุนรัฐบาล ในขณะที่ร้อยละ 21.2 ไม่สนับสนุนรัฐบาล และ ร้อยละ 38.1 ระบุ พลังเงียบ ขออยู่ตรงกลาง นอกจากนี้เมื่อจำแนกแบ่งจุดยืนทางการเมืองของประชาชนออกตามภูมิภาคต่าง ๆ ของประเทศ พบว่า ประชาชนในภาคใต้ส่วนใหญ่หรือร้อยละ 77.7 สนับสนุนรัฐบาลมากที่สุด ในขณะที่คนอีสานสนับสนุนรัฐบาลน้อยที่สุดคือร้อยละ 23.9 โดยคนในภาคกลางสนับสนุนรัฐบาลเป็นอันดับสองได้ร้อยละ 38.5 และคนกรุงเทพมหานครสนับสนุนรัฐบาลร้อยละ 31.5 และคนภาคเหนือสนับสนุนรัฐบาลร้อยละ 29.9 อย่างไรก็ตาม ในกลุ่มคนพลังเงียบหรือขออยู่ตรงกลาง พบว่ากลุ่มคนในภาคอีสานเกือบครึ่งหนึ่งเป็นกลุ่มพลังเงียบสูงที่สุด คือร้อยละ 48.6 รองลงมาคือ คนกรุงเทพมหานครร้อยละ 43.2 ในขณะที่คนภาคเหนือเป็นพลังเงียบร้อยละ 40.7 และคนในภาคกลางเป็นพลังเงียบร้อยละ 40.2 โดยคนในภาคใต้เป็นพลังเงียบน้อยที่สุดคือร้อยละ 16.8 ตามลำดับ ที่น่าสนใจคือ ในกลุ่มคนที่ไม่สนับสนุนรัฐบาล พบว่า สูงสุดในภาคเหนือคือร้อยละ 29.4 ในขณะที่คนในภาคใต้ไม่สนับสนุนรัฐบาลน้อยที่สุดคือร้อยละ 5.5 ในขณะที่คนในภาคอีสานร้อยละ 27.5 คนกรุงเทพมหานครร้อยละ 25.3 และคนในภาคกลางร้อยละ 21.3 ไม่สนับสนุนรัฐบาล ตามลำดับ ผลโพลชิ้นนี้ชี้ให้เห็นว่า หลังจากมีพรรคการเมืองต่าง ๆ ทยอยเปิดตัวแคนดิเดตนายกรัฐมนตรีออกมา ประชาชนส่วนใหญ่ตอบรับผู้ถูกเสนอตัวเป็นคู่ชิงนายกรัฐมนตรีตามความเหมาะสมในคุณลักษณะของแต่ละบุคคล โดยส่วนใหญ่ตอบรับกับการเสนอชื่อของพรรคการเมืองต่าง ๆ ว่าเหมาะสมเป็นคู่ชิงนายกรัฐมนตรีของแต่ละพรรคการเมืองในจุดแข็งของแต่ละคนที่แตกต่างกัน ที่น่าสนใจคือหลังจากสถานการณ์การแพร่ระบาดโควิด-19 เริ่มคลี่คลายและการตัดสินใจเปิดประเทศฟื้นฟูเศรษฐกิจและแก้ปัญหาปากท้องของประชาชน ส่งผลทำให้การสนับสนุนของประชาชนต่อรัฐบาลสูงกว่ากลุ่มคนที่ไม่สนับสนุน โดยกลุ่มประชาชนในภาคใต้มีมากที่สุดในกลุ่มผู้สนับสนุนรัฐบาล แต่ที่น่าสนใจคือ กลุ่มพลังเงียบหรือขออยู่ตรงกลางมีมากที่สุดในภาคอีสานรองลงมาคือคนกรุงเทพมหานคร โดยพบว่ามีถึงเกือบครึ่งหนึ่งของประชาชนในภาคอีสาน ที่ขอเป็นพลังเงียบหรือขออยู่ตรงกลาง เมื่อถามถึงจุดยืนทางการเมืองของประชาชน ผอ.ซูเปอร์โพล กล่าว -005",https://www.naewna.com/politic/609410,2021_10_17
