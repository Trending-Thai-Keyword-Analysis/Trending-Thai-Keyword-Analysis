title,summary,link,published
ทร.ยิงสลุต 19 นัดอำลา 'บิ๊กอุ้ย' ก่อนส่งไม้ต่อ ผบ.ทร.คนใหม่,30 กันยายน 2564 พลเรือเอก ชาติชาย ศรีวรขาน ผู้บัญชาการทหารเรือ ท่านเก่า ได้ส่งมอบหน้าที่ ผู้บัญชาการทหารเรือ ให้แก่ พลเรือเอก สมประสงค์ นิลสมัย ผู้บัญชาการทหารเรือ ท่านใหม่ ณ ท้องพระโรง พระราชวังเดิม เขตบางกอกใหญ่ กรุงเทพมหานคร โดยมีนายทหารชั้นผู้ใหญ่จากหน่วยต่างๆ ของกองทัพเรือ เข้าร่วมพิธีในการนี้กองทหารเกียรติยศได้ทำการยิงสลุต จำนวน 19 นัด บริเวณป้อมวิชัยประสิทธิ์ ภายในพระราชวังเดิม เพื่อเทิดเกียรติ ให้แก่ พลเรือเอก ชาติชาย ศรีวรขาน ก่อนที่จะอำลาชีวิตการรับราชการทั้งนี้ พลเรือเอก ชาติชาย ศรีวรขาน นับเป็นผู้บัญชาการทหารเรือ ลำดับที่ 54 ในขณะที่ พลเรือเอก สมประสงค์ นิลสมัย เป็นผู้บัญชาการทหารเรือ ลำดับที่ 55 แห่งราชนาวีไทยตลอดระยะเวลา 1 ปี ที่ดำรงตำแหน่งผู้บัญชาการทหารเรือ พลเรือเอก ชาติชาย ศรีวรขาน ได้มุ่งเน้นการพัฒนากองทัพเรือให้ขับเคลื่อนตามยุทธศาสตร์ วิสัยทัศน์ และพันธกิจ ด้วยนโยบายที่มุ่งหวังให้กองทัพเรือ สามารถสร้างหลักประกันด้านความมั่นคงทางทะเล ให้กับประเทศ ธำรงไว้ซึ่งเกียรติ ศักดิ์ศรีในสังคมโลก เป็นที่ยอมรับ เชื่อถือ น่าชื่นชมและได้รับการยกย่องจากสาธารณชนโดยมอบนโยบายให้กำลังพลทุกนายยึดมั่นว่า กองทัพเรือ ต้องปฏิบัติหน้าที่ปกป้อง สถาบันชาติ ศาสนา พระมหากษัตริย์ และช่วยเหลือประชาชนอย่างเต็มกำลังความสามารถและมีแนวทางที่มอบให้แก่กำลังพลในกองทัพเรือ ที่ว่า The Power of Unity The Power of the Navy พลังสามัคคี พลังราชนาวีสำหรับ พลเรือเอก สมประสงค์ นิลสมัย เกิดเมื่อวันที่ 27 เมษายน 2505 จบการศึกษาจาก โรงเรียนเตรียมทหาร รุ่นที่ 20 โรงเรียนนายเรือ รุ่นที่ 77 หลักสูตรเสนาธิการทหารเรือ รุ่นที่ 54 วิทยาลัยการทัพเรือ รุ่นที่ 37 วิทยาลัยป้องกันราชอาณาจักร รุ่นที่ 60 เคยดำรงตำแหน่งที่สำคัญ คือ ผู้บังคับการเรือหลวงตองปลิว กองเรือปราบเรือดำน้ำ กองเรือยุทธการ ผู้ช่วยทูตฝ่ายทหารเรือ และรักษาราชการผู้ช่วยทูตฝ่ายทหารไทย ประจำกรุงโรม รองเจ้ากรมข่าวทหารเรือ รองผู้บัญชาการฐานทัพเรือกรุงเทพ ผู้ช่วยหัวหน้านายทหารฝ่ายเสนาธิการ ประจำผู้บัญชาการทหารเรือ เจ้ากรมการขนส่งทหารเรือ ผู้บัญชาการฐานทัพเรือกรุงเทพ เจ้ากรมข่าวทหารเรือ รองเสนาธิการทหารเรือ ได้รับพระมหากรุณาธิคุณ โปรดเกล้าฯ เป็น พลเรือเอก ในตำแหน่ง ผู้ทรงคุณวุฒิพิเศษกองทัพเรือ (อัตรา พลเรือเอก) เมื่อวันที่ 1 ตุลาคม 2561และ รองปลัดกระทรวงกลาโหม เมื่อ 1 ตุลาคม 2562(016),https://www.naewna.com/local/605794,01_10_2021
3ประสานเปิดเกมรุกฆาต!กางโมเดลฟันเว็บพนัน-กู้เงินออนไลน์-โจรไซเบอร์,กสทช.-บช.สอท.-ค่ายมือถือ ผนึกกำลังรุกฆาต กางโมเดล-ยกระดับกฎหมายฟันเว็บพนัน-กู้เงินออนไลน์-แชร์ลูกโซ่-นักต้มตุ๋นยุค 4.0 ดึงบิ๊กค่ายมือถือจัดการปัญหา SMS-โทรศัพท์หลอกลวง เริ่มขึ้นแบล็คลิสต์แล้ว30 กันยายน สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) โดยนายไตรรัตน์ วิริยะศิริกุล รักษาการแทนเลขาธิการ กสทช. ร่วมกับ พล.ต.ท.กรไชย คล้ายคลึง ผู้บัญชาการกองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) และผู้ประกอบกอบการโทรคมนาคม AIS TRUE DTAC NT และ 3BB ประชุมร่วมกันในการจัดการปัญหา SMS และโทรศัพท์หลอกลวงประชาชน โดยผู้ให้บริการโทรศัพท์เคลื่อนที่ (โอเปอเรเตอร์ทุกราย) จะทำการบล็อก SMS ที่มีเนื้อหาชัดเจนว่าเป็นการหลอกลวง เว็บพนันออนไลน์ หรือลามกอนาจารทันที และเร่งตรวจสอบ กำกับดูแลกันเองอย่างเคร่งครัด และให้ทุกค่ายเริ่มทำการ Backlist ผู้ส่งที่ส่งข้อความหลอกลวง หลังจากที่ได้การแชร์ข้อมูล SMS หลอกลวงระหว่างกันแล้วพบว่ามาจากผู้ส่งรายเดียวกันสำหรับกรณีการโทรหลอกลวงประชาชนโดยตรง สำนักงานฯ กับโอเปอเรเตอร์ทุกราย สามารถตรวจสอบการกระทำความผิดได้ชัดเจนเนื่องจากเบอร์โทรศัพท์มือถือที่มิจฉาชีพใช้สามารถตรวจสอบจากการลงทะเบียนได้ว่าใครเป็นเจ้าของเบอร์นั้น ถือเป็นหลักฐานที่ระบุต้นทางที่มา ประกอบกับข้อมูลที่ประชาชนให้ข้อมูลการหลอกลวง ส่งคลิป หรือแจ้งเบอร์โทรศัพท์เข้ามาเพื่อเป็นข้อมูล สำนักงานฯ จะนำข้อมูลทั้งหมดส่งให้กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) เพื่อดำเนินการตามกฎหมายในการดำเนินคดีเอาผิดกับมิจฉาชีพต่อไปพล.ต.ต.นิเวศน์ อาภาวศิน ผู้บังคับการตรวจสอบและวิเคราะห์อาชญากรรมทางเทคโนโลยี กองบัญชาการตำรวจสืบสวนสอบสวนอาชญากรรมทางเทคโนโลยี (ผบก.ตอท.บช.สอท.) เปิดเผยว่า การร่วมมือในครั้งนี้เป็นการเริ่มจากข้อมูล SMS เบื้องต้นการหลอกหลวงในรูปแบบต่างๆ เว็บพนันออนไลน์ การกู้ยืมเงินออนไลน์ หรือการทำแชร์ลูกโซ่ บช.สอท.ได้มีการหารือกับธนาคารแห่งประเทศไทยมาพอสมควร แต่เนื่องด้วยระบบอิเล็กทรอนิกส์มีปัญหาข้อกฎหมาย ทำให้การทำทุกอย่างให้เป็นรูปธรรมต้องใช้เวลา ซึ่งแนวทางการรับแจ้งปัญหาที่ประชาชนได้รับความเดือนร้อนจากโซเชียลมีเดีย บช.สอท.ได้เริ่มนำระบบออนไลน์เข้ามาใช้เรานำข้อกฎหมาย พ.ร.บ.ธุรกรรมทางอิเล็กทรอนิกส์เป็นแนวทางตามที่กฎหมายกำหนดไว้ และพ.ร.บ.คอมพิวเตอร์ ในส่วนที่ เรารับนโยบายมา เราพยายามเน้นเรื่องการป้องกันโดยเรื่องของการหลอกลวง การขายของสินค้าออนไลน์ โดยเฉพาะจากโซเชียลมีเดีย ขณะเดียวกันอยากประชาสัมพันธ์เรื่องของการลงทุนในโลกออนไลน์ คริบโตเคอเรนซี่ ขอให้ลงทุนกับเว็บเทรดคริปโตที่ได้รับใบอนุญาตประกอบสินทรัพย์ดิจิทัล จากสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) และการกู้เงินถ้าอยากกู้เงินขอให้กู้เงินกับสถาบันการเงิน ธนาคารเป็นหลัก พล.ต.ต.นิเวศน์ กล่าวพล.ต.ต.นิเวศน์ กล่าวอีกว่า ขณะเดียวกันความเชื่อมั่นในการซื้อสินค้าบนแพลตฟอร์มออนไลน์ เช่น ไอจี เฟซบุ๊ก ซึ่งยังไม่มีการยืนยันการระบุตัวตน อยากเชิญช่วยให้แม่ค้าออนไลน์ลงทะเบียนกับตำรวจไซเบอร์ผ่านช่องทาง Trust.HighTechcrime.org ไม่ยุ่งยาก ไม่ต้องแสดงหลักฐานอะไร ยืนยันตัวตนกับตำรวจไซเบอร์ไว้แล้ว มีรายชื่อโชว์ที่หน้าเว็บนำไปอ้างอิงเพื่อสร้างความเชื่อมั่นให้กับผู้ซื้อได้อย่างแน่นอนแนวทางที่ตั้งใจจะขับเคลื่อน คือการให้กระทรวงมหาดไทยเป็นเจ้าภาพในการนำบัตรประชาชนมาสมัครลงทะเบียนภาคสมัครใจ เพื่อยืนยันตัวตนของพ่อค้าแม่ค้าออนไลน์ และอนาคตอันใกล้ หลังจากมีการร่วมมือกันกับหน่วยงานที่เกี่ยวข้อง ทั้ง กสทช. โอเปอเรเตอร์ ธนาคาร บก.สอท. อาทิตย์หน้าจะมีการหารือกันในด้านเทคนิค การจัดเก็บข้อมูลระบบการรับแจ้งปัญหาหลอกหลวงในรูปแบบต่างๆ เว็บพนันออนไลน์ การกู้ยืมเงินออนไลน์ หรือการทำแชร์ลูกโซ่ จะเห็นชัดเจนมากยิ่งขึ้น พล.ต.ต.นิเวศน์ กล่าวอย่างไรก็ตามหลังจากการทำงานควบคู่กันทั้งด้านกฎหมาย ด้านเทคนิค และงานสืบสวนสอบสวน อีกส่วนหนึ่งที่ บก.สอท.จะดำเนินการต่อไปคือทำกรุ๊ปไลน์ กับ อาจารย์ ครู ทั่วประเทศแล้วนำข้อมูลการกระทำความผิดในรูปแบบออนไลน์ เพื่อให้ครูนำไปเป็นข้อมูลในการสอนนักเรียน เนื่องจากการประชาสัมพันธ์ การออกข่าว โทรทัศน์ วิทยุ ไม่สามารถเข้าถึงประชาชนได้ จึงเป็นเป็นปัญหาทำให้เกิดการกระทำความผิดอย่างต่อเนื่องด้านนายไตรรัตน์ กล่าวว่า การดำเนินงานร่วมกับบช.สอท.จะทำให้การดำเนินการเอาผิดและดำเนินคดีกับมิจฉาชีพ สามารถดำเนินการได้อย่างรวดเร็ว เพราะทาง บช.สอท. มีความเชี่ยวชาญและชำนาญในเรื่องดังกล่าว ซึ่งสำนักงาน กสทช. มองว่าแนวทางในการจัดการปัญหา SMS และโทรศัพท์หลอกลวงที่กำลังดำเนินการสามารถที่จะแก้ไขปัญหาได้ แต่ทั้งนี้ สำนักงานฯ ยังต้องได้รับความร่วมมือจากประชาชนผู้ใช้บริการที่ประสบปัญหาโดยตรงในการให้ข้อมูลปัญหา SMS และโทรศัพท์หลอกลวงกับ กสทช. และโอเปอเรเตอร์เพื่อจะได้แก้ไขปัญหาดังกล่าวให้ลุล่วงขอให้ประชาชนระมัดระวังอย่าหลงเชื่อข้อความจาก SMS โดยง่าย อย่ากรอก Username Password ที่ใช้ในการทำธุรกรรมต่างๆ กับธนาคารในลิงค์ที่ส่งมากับ SMS หรืออย่าให้ข้อมูลส่วนตัว เช่น บัตรประชาชน ไปกับคนที่โทรมาสอบถามข้อมูลทางโทรศัพท์ง่ายๆ ควรตรวจสอบที่มาของ SMS หรือหน่วยงานที่โทรศัพท์เข้ามาให้แน่ใจก่อน เพื่อระมัดระวังไม่ให้ข้อมูลเหล่านี้ตกไปอยู่ในมือมิจฉาชีพที่จะเอาข้อมูลส่วนตัวของเราไปใช้ทำธุรกรรม ขโมยเงินของเรา หรือนำไปก่อความเสียหายได้หากประชาชนประสบปัญหา หรือต้องการแจ้งข้อมูลเกี่ยวกับ SMS และโทรศัพท์หลอกลวง สามารถแจ้งมายัง Call Center สำนักงาน กสทช. หมายเลขโทรศัพท์ 1200 (โทรฟรี ไม่มีค่าใช้จ่าย) หรือแจ้งไปยัง Call Center ของค่ายมือถือที่ท่านใช้บริการอยู่ หรือหมายเลขโทรศัพท์ที่แต่ละค่ายมีไว้เพื่อรับข้อมูลเรื่อง SMS และโทรศัพท์หลอกลวงโดยเฉพาะ นายไตรรัตน์ กล่าว-005,https://www.naewna.com/local/605788,01_10_2021
ม็อบโผล่ท่าน้ำนนท์ ป่วน'นายกฯ'ลงพื้นที่ ตร.คุมตัว'ไบร์ท ชินวัตร',เมื่อวันที่ 30 กันยายน 2564 ผู้สื่อข่าวรายงานว่า สำหรับการรักษาความปลอดภัย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ในการลงพื้นที่ จ.นนทบุรี ครั้งนี้ เป็นไปด้วยความเข้มงวด เนื่องจากก่อนที่ พล.อ.ประยุทธ์ จะมาถึงจุดแรกที่เทศบาลปากเกร็ด ได้มีประชาชนบางส่วนมารอเพื่อตะโกนขับไล่ และยังด่าทอเจ้าหน้าที่ตำรวจชุดควบคุมฝูงชน (คฝ.) ที่มาดูแลรักษาความปลอดภัย ขณะที่เจ้าหน้าที่ได้นำรถน้ำและรถดับเพลิงมาเตรียมพร้อม หลัง นายชินวัตร จันทร์กระจ่าง หรือไบร์ท แกนนำราษฎรนนทบุรี เชิญชวนประชาชน จ.นนทบุรี มารวมตัวกันต้อนรับนายกฯ ที่ท่าน้ำ จึงมีมวลชนบางส่วนสวมเสื้อแดงและแมสสีแดงมารอทั้งนี้ ก่อนที่ พล.อ.ประยุทธ์ จะเดินทางมาถึง เจ้าหน้าที่ตำรวจได้ตัดสินใจควบคุมตัว ไบร์ท และแกนนำออกจากพื้นที่ไปยัง สภ.ท่าน้ำนนท์ แล้วขณะที่บริเวณท่าน้ำนนทบุรี ซึ่งเป็นจุดที่ พล.อ.ประยุทธ์ จะต้องกลับมาขึ้นรถเพื่อเดินทางกลับ ได้มีมวลชนมาปักหลักเพื่อขับไล่ตั้งแต่เวลา 13.00 น.ซึ่งมีบางคนเตรียมน้ำปลาร้ามาด้วย โดยมีเจ้าหน้าที่ควบคุมฝงชนมาตั้งแถวห้ามไม่ให้มวลชนเข้าใกล้ท่าน้ำนนท์ จนเกิดการผลักดันกันเป็นระยะ ซึ่งเจ้าหน้าที่ตำรวจพยายามนำรถขยายเสียงและรถคุมขังเข้ามายังพื้นที่ แต่ถูกมวลชนขวางไว้ จนต้องยอมถอยออกไปอย่างไรก็ตาม นายกฯ และคณะ ได้เปลี่ยนจุดขึ้นจากที่ท่าน้ำนนทบุรี มาเป็นโป๊ะเรือตรงตึก ส.ว.อาคารรัฐสภา เกียกกาย แทน โดยเจ้าหน้าที่รักษาความปลอดภัยและส่วนล่วงหน้า รวมทั้งเจ้าหน้าที่ตำรวจในท้องที่ร่วมกันประเมิน และแจ้งไปทางเรือของนายกฯ เพื่อประสานกับทีมรักษาความปลอดภัยให้เปลี่ยนจุดขึ้นเรือ เพื่อหลีกเลี่ยงแรงปะทะ - 006,https://www.naewna.com/local/605779,01_10_2021
ผบ.ทร.รับมอบตำแหน่ง ‘บิ๊กอุ้ย’ส่งต่อข้อมูลเรือดำน้ำ‘บิ๊กเฒ่า’,ส่งมอบตำแหน่ง ผบ.ทร. ด้าน บิ๊กอุ้ย เผยโควิดทำพิษไร้โอกาสแจง งบ ทร.จำกัดทำโครงการใหญ่ยาก ส่งต่อข้อมูลเรือดำน้ำ บิ๊กเฒ่า30 กันยายน 2564 มีการจัดพิธีการส่งมอบตำแหน่งผู้บัญชาการทหารเรือ (ผบ.ทร.) ที่บริเวณท้องพระโรงกองทัพเรือ (วังเดิม) เนื่องจากยังเป็นช่วงเฝ้าระวังการแพร่ระบาดโควิด-19 ก่อนพิธี พล.ร.อ.ชาติชาย ศรีวรขาน ได้เชิญสื่อเพื่อพบปะพูดคุยอย่างไม่เป็นทางการกับผู้บังคับบัญชาระดับสูงในเวลาสั้นกระชับ มีการตรวจเอทีเค และเว้นระยะห่างในการสนทนา ก่อนเข้าสู่ขั้นตอนการส่งมอบหน้าที่พล.ร.อ.ชาติชาย กล่าวว่า จากสถานการณ์โควิด-19 ที่รุนแรงทำให้ไม่ได้เจอสื่อ วันนี้ส่งมอบตำแหน่งให้ ผบ.ทร.คนใหม่ จะได้นำข้อมูลต่างๆมอบให้ท่านไป เผื่อท่านจะใช้ทำอะไร หรือไว้ชี้แจง แต่ขอขอบคุณสื่อที่ให้ความร่วมมือด้วยดีตลอดมาพล.ร.อ.ชาติชาย พูดคุยกับผู้สื่อข่าวว่า ที่ผ่านมา ทร.ถูกโจมตีหลายเรื่อง เช่นโครงการจัดหาเรือดำน้ำ ซึ่งทุกอย่างเป็นไปตามระบบ และเนื่องด้วยงบประมาณจำกัดไม่สามารถทำโครงการใหญ่ได้ เราก็หันมาช่วยกำลังพลชั้นผู้น้อย และดูแลในเรื่องสุขภาพของข้าราชการทหารเรือที่อายุ 50 ปีขึ้นไปจากนั้นเวลา 14.09 น. พล.ร.อ.ชาติชาย ได้ส่งมอบหน้าที่ให้แก่ พล.ร.อ.สมประสงค์ นิลสมัย ผบ.ทร.คนใหม่ โดยทหารกองทหารเกียรติยศได้ทำการยิงสลุต 19 นัด บริเวณป้อมวิชัยประสิทธิ์ภายในพระราชวังเดิม เพื่อเทิดเกียรติ ให้แก่ พล.ร.อ.ชาติชาย ก่อนที่จะอำลาชีวิตการรับราชการ-005,https://www.naewna.com/politic/605775,01_10_2021
พิธีพระราชทานเพลิงสรีระสังขาร 'หลวงปู่สุพจน์' 7 กันยายน,จังหวัดตราดพร้อมกรรมการวัดและเจ้าอาวาสวัดวรดิตถาราม ร่วมหารือประกอบพธีพระราชทานเพลิงสรีระสังขาร หลวงปู่สุพจน์ พระวิมลเมธาจารย์ อดีตเจ้าคณะจังหวัดตราด (ธ) อดีตเจ้าอาวาสวัดห้วงพัฒนาจังหวัดตราดในวันที่ 7 ก.ย.64เมื่อเวลา 10.00 น.วันที่ 30 ก.ย.64 ที่วัดวรดิตถาราม จังหวัดตราด พระครูสุนทรวรธัช (สมคิด) เจ้าอาวาสวัดวรดิตถาราม พร้อมกรรมการวัดห้วงพัฒนา ต.แสนตุ้ง อ.เขาสมิง จ.ตราด นายประโมทย์ ดุละลัมภะ นายก อบต.เขาสมิง พร้อมเจ้าหน้าที่สำนักพุทธศาสนาจังหวัดตราด ได้ร่วมกันหารือถึงการจัดพิธีบำเพ็ญกุศลอุทิศแด่พระวิมลเมธาจารย์ (สุพจน์ ฐิตพพฺโต) อดีตเจ้าคณะจังหวัดตราด (ธ) อดีตเจ้าอาวาสวัดห้วงพัฒนาจังหวัดตราด ซึ่งนายภิญโญ ประกอบผล ผู้ว่าราชการจังหวัดตราด ได้ขอจัดพิธีครั้งนี้อย่างสมเกียรติ เพื่อให้เกียรติพระวิมลเมธาจารย์ ที่ล่วงลับไปแล้ว โดยไม่ต้องนำศพมาทำพิธีด้วยเพื่อป้องกันการแพร่ระบาดของเชื้อไวรัสโควิด - 19 รวมทั้งวันนี้ไม่มีการทำพิธีรดน้ำศพใดๆโดยกำหนดการจะดำเนินการระหว่างวันที่ 30 กันยายน - 6 ตุลาคม 2564 แสดงพระธรรมเทศนา เวลา 18.00 น.สวดพระอภิธรรม เวลา 19.00 น.วัดวรดิตถาราม ต.วังกระแจะ อ.เมือง จ.ตราด สำหรับวันที่ 7 ตุลาคม 2564 เวลา 13.00 น.จะพระราชทานเพลิงสรีระสังขาร คณะสงฆ์และศิษย์ยานุศิษย์ร่วมเป็นเจ้าภาพ ณ วัดวรดิตถาราม ต.วังกระแจะอ.เมือง จ.ตราด โดยจะเก็บศพพระวิมลเมธาจารย์ ไว้ที่โรงพยาบาลตราดเป็นเวลา 7 วันและเคลื่อนย้ายฌาปนกิจในวันที่ 7 ตุลาคม 2564 - 003,https://www.naewna.com/likesara/605771,01_10_2021
ซี๊ด! 'โย ยศวดี'โชว์หุ่นเป๊ะ สลัดผ้านุ่งบิกินีโชว์หุ่นสุดสะบึม,30 ก.ย.64 ถือเป็นนางแบบตัวแม่ของวงการ สำหรับสาวที่มีทรวดทรงองเอวเพอร์เฟกต์อย่างโยยศวดี หัสดีวิจิตรที่หลายคนยกให้เป็นไอดอลด้านการออกกำลังกายล่าสุดสาวโยสลัดผ้านุ่งบิกินีสีสดใส แชะภาพริมทะเลโชว์บั้นท้ายงอนงาม ทำอุณหภูมิในอินสตาแกรมสูงปรี๊ดพร้อมสะกดทุกสายตา,https://www.naewna.com/entertain/605778,01_10_2021
โควิดเพิ่มไม่หยุด! เมืองคอนเล็ง'ล็อคดาวน์'ทั้งจังหวัด ตัดวงจรแพร่เชื้อ,"จ.นครศรีธรรมราช ยอดติดเชื้อเพิ่มไม่หยุด ส่อพิจารณาล็อคดาวน์จังหวัด ตัดวงจรแพร่เชื้อ30 ก.ย.64 ผู้สื่อข่าวรายงานว่า จังหวัดนครศรีธรรมราช พบผู้ป่วยโควิด -19 เพิ่ม 393 ราย (ในจังหวัด 378 ราย,ทัณฑสถานวัยหนุ่ม 15) ยอดผู้ป่วยสะสม 16,707 ราย รักษาตัวในโรงพยาบาล 3,951 ราย (จากต่างจังหวัด 1,548 ราย รักษาหายแล้ว 1,358 ราย) รักษาหายแล้วสะสม 11,920 ราย เสียชีวิตเพิ่ม 2 เสียชีวิตสะสม 95 ราย รายที่ 1 เพศชาย 59 ปี อ.เมือง โรคประตัว เบาหวาน ไขมัน หัวใจโต รายที่ 2 เพศชาย อายุ 92 ปี อ.ท่าศาลาส่วนที่โรงเรียนวัดนางตรา หมู่ 3 ต.ท่าศาลา อ.ท่าศาลา จ.นครศรีธรรมราช นายไกรศร วิศิษฎ์วงศ์ ผวจ.นครศรีธรรมราช เป็นประธานเปิดศูนย์พักคอยวัดนางตรา (Community Isolation) อบต.ท่าศาลา มีนายวีระพรรณ สุขะวัลลิ นายอำเภอท่าศาลา นพ.กิตติ รัตนสมบัติ ผอ.รพ.ท่าศาลา นายอภินันท์ เชาวลิต นายก อบต.ท่าศาลา นายอยุทธ์ เชาวลิต รองนายก อบจ.นครศรีธรรมราช และนางอวยพรศรี เชาวลิต ประธานสภาองค์การบริหารส่วนจังหวัดนครศรีธรรมราช พร้อม รพ.สต. อสม. และเจ้าหน้าที่ที่เกี่ยวข้องให้การต้อนรับนายอภินันท์ เชาวลิต กล่าวรายงานว่า เนื่องจากสถานการณ์ผู้ป่วยโควิด-19ผู้ป่วยยืนยันสะสมระลอกเดือนเมษายน 2564 ถึงปัจจุบัน จำนวน 1,121 คนและมีแนวโน้มเพิ่มมากขึ้นมีผู้ป่วยใหม่โควิดรายวันเพิ่มขึ้นอย่างรวดเร็ว ทำให้จำนวนเตียงและบุคลากรทางการแพทย์ทั้งในโรงพยาบาลและรพ.สนามในพื้นที่อ.ท่าศาลามีไม่เพียงพอ ซึ่งจังหวัดนครศรีธรรมราช มีมติเห็นชอบให้องค์กรปกครองส่วนท้องถิ่นรับผิดชอบกับหน่วยงานอื่น ๆ ในการป้องกันควบคุมโรคและการรักษาพยาบาลกรณีโรคติดเชื้อโควิด-19 ทางอำเภอท่าศาลาและองค์การบริหารส่วนตำบลท่าศาลา จึงดำเนินการจัดตั้งศูนย์พักคอย วัดนางตราขึ้นเพิ่มเติมจากที่มีอยู่เดิมหลายแห่งแล้วในพื้นที่อำเภอท่าศาลา เพื่อสนับสนุนจัดให้มีสถานที่สำหรับดูแลรักษากลุ่มผู้ป่วยยืนยันติดเชื้อโควิด ที่ได้รับการประเมินจากแพทย์ให้สามารถรักษาตัวในศูนย์พักคอย และเพื่อสร้างขวัญกำลังใจ ฟื้นฟูสภาพจิตใจ สร้างบรรยากาศการผ่อนคลายและอาการซึมเศร้าจากภาวะเจ็บป่วยขณะที่นายไกรศร วิศิษฎ์วงศ์ ผวจ.นครศรีธรรมราช มอบวัสดุ อุปกรณ์ เครื่องมือแพทย์ให้ศูนย์พักคอยวัดนางตรา ส่วนพระครูวินัยธรณัฏฐาสันต์ สิทฺธิญาโณ หรือ  ท่านสตางค์ เจ้าอาวาสวัดยางใหญ่ (วัดตาพรานบุญ) อ.ท่าศาลา จ.นครศรีธรรมราช ได้มอบเครื่องฟอกไตมูลค่า 1 ล้านบาท ให้โรงพยาบาลท่าศาลา โดย นพ.กิตติ รัตนสมบัติ ผอ.รพ.ท่าศาลา เป็นผู้รับมอบในคราวเดียวกันด้วยนายไกรศร วิศิษฎ์วงศ์ กล่าวว่า ในช่วงเกือบ 2 สัปดาห์แล้วที่จังหวัดนครศรีธรรมราช มียอดผู้ป่วยโควิดเพิ่มขึ้น และหากดูในพื้นที่ 14 จังหวัดภาคใต้ ก็พบว่ามีพื้นที่สีแดงเพิ่มขึ้นทุกวันเหมือนกัน แต่ในท่ามกลางสีแดง เรายังมีหมู่บ้าน ตำบล และอำเภอสีขาวเช่นกัน โดยปัจจัยที่ทำให้มีผู้ติดเชื้อเพิ่มขึ้น 4 ปัจจัยประกอบด้วย ตลาด,ร้านค่า ร้านสะดวกซื้อ ร้านอาหาร ,กิจกรรมที่เป็นประเพณี อาทิ งานศพหรืองานที่มีความจำเป็นต่างๆ และชุมชนแออัดที่อยากที่จะแยกกักตัว ในจุดนี้จะต้องลงไปดูแลการบริหารจัดการเพิ่มมากขึ้น ที่สำคัญคือการสร้างความรับรู้และการรับผิดชอบร่วมกัน จังหวัดจึงมีแผนการบริหารจัดการในภาพรวมทั้งจังหวัดให้มีศูนย์เซ็นเตอร์รวมในการประสานงาน รับเรื่องข้อมูลโดยเอาเรื่องของท้องถิ่น เจ้าหน้าที่กู้ภัย ทีมเคลื่อนที่เร็วมารวมอยู่ด้วยกันเพื่อเข้าไปดูแลพี่น้องประชาชนได้อย่างรวดเร็วมากยิ่งขึ้น โดยเฉพาะการรับแจ้งข้อมูลข่าวสารและส่งหน่วยสก๊อตหรือหน่วยเคลื่อนที่เร็วเข้าไปช่วยเหลือประชาชน รวมทั้งกมารประสานงานในทุกอำเภอได้อย่างรวดเร็ว เรื่องนี้จังหวัดอยู่ระหว่างการประสานการจัดตั้งในเร็ว ๆ นี้นายไกรศร วิศิษฎ์วงศ์ กล่าวอีกว่า ส่วนเรื่องการปิดจังหวัดนั้นจังหวัดก็กำลังพิจารณาว่าถ้าปิดแล้วจะสามารถยับยั้งได้จริงหรือไม่ จะปิดแค่ไหน ปิดอย่างไร หากล็อคดาวน์แล้วมีรายละเอียดอย่างไรบ้าง มีข้อแตกต่างกับปัจจุบันมากน้อยแค่ไหน ในเรื่องนี้ทางฝ่ายสาธารณะสุขที่ดูแลเรื่องการป้องกันและควบคุมโรคจะต้องพิจารณาอย่างละเอียดถ้วนถี่ ยอมว่าว่าวันนี้เราต้องกลับมาคิดในเรื่องการความปลอดภัยในชีวิต เรื่องการดูแลเรื่องความปลอดภัยจากการติดเชื่อเป็นเรื่องสำคัญ ทุกส่วนราชการที่มีอำนาจหน้าที่และความรับผิดชอบในแต่ละเรื่องจะต้องกลับมาร่วมด้วยช่วยกันในการควบคุมการแพร่ระบาดของไวรัสโควิดให้จนได้ รวมทั้งประชาชนก็ต้องเข้าใจแนวทางการปฏิบัติด้วย โดยการควบคุมป้องกันขณะนี้มีอยู่ 4 แนวทาง 1. การป้องกันแบบครอบจักรวาล มีรายละเอียดอยู่ประมาณ 10 เรื่องที่จะต้องดูว่าใครทำอะไร ที่ไหนอย่างไร 2.คือการป้องกันตัวเองขั้นสูงสุด โดยต้องตั้งสมมุติฐานว่าทุกคนรอบข้างติดโควิด ดังนั้นแม้อยู่คนเดียวก็ต้องสวมหน้ากากอนามัย 3.องค์กรหรือหน่วยงานที่ต่าง ๆ ที่มีบุคลากรหรือพนักงาเจ้าหน้าที่หรือคนงานอยู่เป็นจำนวนมาก ต้องลดความเสี่ยงต่อตนเองลงให้ได้ โดยต้องมาประเมินว่าจะลดความเสี่ยงได้อย่างไรและเรื่องที่ 4. ผู้ประกอบการต้องติดตามประเมินตัวเอง หลายครั้งที่ที่ดำเนินการแบบไฟไหม้ฟาง เมื่อมีการสั่งการก็ทำกันจริงจังแล้วก็หยุดไปเฉย ๆ ดังนั้นต่อไปผู้ประกอบการทุกแห่งจะต้องติดตามและประเมินตัวเอง ลดความเสี่ยงลงมาให้ได้ ตรงนี้เป็นปัจจัยสำคัญที่จะช่วยให้ลดการติดเชื้อได้",https://www.naewna.com/local/605764,01_10_2021
กฟน.ขยายเพิ่ม 1 ปี-เพิ่มวงเงินรับสิทธิ์ค่าไฟไม่เกิน 315 บาท ผู้ถือบัตรสวัสดิการแห่งรัฐ,"กฟน.ขยายเพิ่ม 1 ปี-เพิ่มวงเงินรับสิทธิ์ค่าไฟไม่เกิน 315 บาท ผู้ถือบัตรสวัสดิการแห่งรัฐ30 กันยายน 2564 นายจุมภฎ หิมะเจริญ ผู้อำนวยการฝ่ายสื่อสารองค์กร การไฟฟ้านครหลวง (กฟน.) หรือ MEA เปิดเผยว่า MEA ในฐานะหน่วยงานรัฐวิสาหกิจในสังกัดกระทรวงมหาดไทย มีหน้าที่ดูแลระบบไฟฟ้าในพื้นที่กรุงเทพมหานคร นนทบุรี และสมุทรปราการ พร้อมตอบรับนโยบายรัฐบาลในการขยายเวลาช่วยเหลือและบรรเทาภาระค่าไฟฟ้าให้แก่ผู้มีบัตรสวัสดิการแห่งรัฐ ต่อเนื่องเพิ่มเติมอีก 1 ปี ตั้งแต่เดือนตุลาคม 2564-กันยายน 2565 ตามมติคณะรัฐมนตรี (ครม.) เมื่อวันที่ 21 กันยายน 2564 ที่เห็นชอบการขยายเวลามาตรการบรรเทาภาระค่าไฟฟ้า โดยใช้ไฟฟ้าไม่เกิน 50 หน่วยต่อเดือน ติดต่อกันเป็นระยะเวลา 3 เดือน ให้ใช้สิทธิ์ค่าไฟฟ้าฟรีตามมาตรการที่มีอยู่ในปัจจุบัน แต่หากใช้ไฟฟ้าเกิน 50 หน่วยต่อเดือน ให้ใช้สิทธิ์ตามมาตรการนี้ในวงเงิน 315 บาทต่อครัวเรือนต่อเดือน ซึ่งเป็นการเพิ่มจากวงเงินเดิมที่เคยให้สิทธิ์จำนวน 230 บาทในปีที่ผ่านมา โดยหากผู้ได้รับสิทธิ์ใช้เกินวงเงินที่กำหนด ผู้มีบัตรจะเป็นผู้รับภาระค่าไฟฟ้าทั้งหมดสำหรับผู้ถือบัตรที่เป็นผู้ใช้ไฟฟ้าในพื้นที่ของ MEA โดยยังไม่เคยได้สิทธิ์ดังกล่าวมาก่อน และประสงค์จะขอรับสิทธิ์ สามารถลงทะเบียนเพื่อขอรับสิทธิได้ที่ http://meagate1.mea.or.th/welfareregis หรือที่ทำการการไฟฟ้านครหลวงเขตทุกแห่ง พร้อมทั้งแสดงบัตรเพื่อยืนยันตัวตน โดยรายละเอียดเพิ่มเติม MEA จะประชาสัมพันธ์ให้ประชาชนทราบต่อไป สามารถสอบถามได้ที่ช่องทางโซเชียลมีเดียต่าง ๆ ได้แก่ Facebook : การไฟฟ้านครหลวง MEA, Line: @meathailand, Twitter: @mea_news, และ MEA Call Center 1130 ได้ตลอด 24 ชั่วโมง-005",https://www.naewna.com/local/605751,01_10_2021
น้ำท่วมบ้าน'ป้าแหวว'วัย 62 ปีต้องอพยพมาขออาศัยศาลเจ้าแม่มะลิวัลย์ชั่วคราว,ชาวบ้านวังกุ่ม คุ้มแม่ย่า ริมแม่น้ำยมอำเภอบางระกำ จังหวัดพิษณุโลก กำลังได้รับผลกระทบจากแม่น้ำยมล้นตลิ่งเข้าท่วมชุมชน ทำให้ ป้าแหวว วัย 62 ปี ซึ่งมีบ้านพักชั้นเดียวถูกท่วมสูงต้องขนข้าวของเครื่องใช้มาขออาศัยศาลเจ้าแม่มะลิวัลย์อยู่อาศัยชั่วคราววันที่ 30 ก.ย.64 สถานการณ์น้ำท่วมจังหวัดพิษณุโลก พื้นที่อำเภอบางระกำ กำลังเป็นจุดที่ได้รับผลกระทบจากการรับน้ำจากจังหวัดสุโขทัย ระดับน้ำในแม่น้ำยมเพิ่มระดับต่อเนื่องวันละ 20 เซนติเมตร และเริ่มล้นตลิ่งกระทบหลายชุมชนริมแม่น้ำและจากการคาดการณ์ของชลประทานระดับน้ำแม่น้ำยมจะเพิ่มสูงสุดในอีก 3-4 วันข้างหน้าที่ชุมชนคุ้มแม่ย่า บ้านวังกุ่ม ม.15 ต.บางระกำ อ.บางระกำ จ.พิษณุโลก ชุมชนริมฝั่งแม่น้ำยมบริเวณเชิงสะพานข้ามแม่น้ำยมกำลังได้รับผลกระทบจากน้ำยมล้นตลิ่ง ระดับน้ำได้เริ่มไหลเข้าท่วมพื้นที่ชุมชน ความสูงของน้ำท่วมประมาณ 30-50 เซนติเมตร และชาวบ้านละแวกนี้ได้เริ่มอพยพขนสิ่งของเครื่องใช้มาอยู่ริมถนนจำนวนมากแล้ว บางหลังเป็นบ้านสองชั้นได้ขนของไปเก็บชั้นบน ขณะที่จำนวนหนึ่งเป็นบ้านชั้นเดียวต้องขนของใช้ออกมาแทบทั้งหมด ทั้งที่นอน เสื้อผ้า เครื่องใช้ไฟฟ้า มาอยู่ริมถนนเชิงสะพานแต่มีอยู่รายหนึ่งคือ ป้าแหวว นางบังอร จักรกร่าง อายุ 62 ปี อยู่บ้านเลขที่ 301 ม.15 บ้านวังกุ่ม คุ้มแม่ย่า ได้รับผลกระทบจากน้ำท่วมเต็มที่แล้ว เพราะเป็นบ้านชั้นเดียว น้ำยมเริ่มล้นตลิ่งและไหลเข้ามาท่วมบริเวณบ้านสูงประมาณ 50 เซนติเมตร ป้าแหวว ได้ขนสิ่งของเครื่องใช้มาไว้ใต้ศาลเจ้าแม่มะลิวัลย์ ที่อยู่ริมถนน โดยนำมากองสุมเต็มใต้ถุนศาล ได้ 3 วันแล้ว ส่วนสามีและลูกของป้าแหว ได้ย้ายไปอาศัยอยู่บ้านญาติ โดยมีป้าแหวว ต้องคอยเฝ้าสิ่งของและปักหลักพักอาศัยอยู่บริเวณศาลเจ้าแม่มะลิวัลย์เพียงลำพัง ช่วงกลางวันบางครั้งก็ขึ้นมาอาศัยหลบร่มจากแสงแดดบนศาล ส่วนช่วงกลางคืน ได้ไปอาศัยหลับนอนที่บ้านมารดา ที่แม้จะถูกน้ำท่วม แต่ก็เป็นบ้านสองชั้นป้าแหววเปิดเผยว่า ปกติแล้วชุมชนแม่ย่าบ้านวังกุ่มจะประสบปัญหาน้ำท่วมบ้านและชุมชนเป็นประจำ ถ้าน้ำมากจะท่วมมิดหลังคาบ้านตนมาปีก่อนน้ำน้อยไม่ได้รับผลกระทบ แต่ปีนี้น้ำเริ่มท่วมมาได้ 4 วันแล้ว บ้านตนเป็นบ้านชั้นเดียว น้ำมาก็ขนของย้ายมาขออาศัยที่ศาลแม่ย่า ใช้เวลาขน 3 วัน และต้องมาเฝ้าในช่วงกลางวัน กลางคืนก็ไปนอนพักที่บ้านแม่ แต่สักพักบ้านแม่ก็คงท่วมก็คงต้องบ้ายออกมาอาศัยอยู่ริมถนนก่อนขนของมาไว้ที่ศาล ได้บอกแม่แล้วว่าขออาศัยหน่อยนะ เจ้าแม่มะลิวัลย์ใจดี เป็นศาลที่มีมานานแล้ว ตั้งแต่ป้ายังไม่เกิด ปัจจุบันป้าอายุ 62 ปีแล้ว กลางวันบางวันก็นอนเล่นกับเจ้าแม่บนศาลเลย เจ้าแม่ไม่ว่าหรอก เพราะขอแล้วและตั้งแต่มาขออาศัยก็ไม่ได้เคยฝันอะไร เคยฝันเมื่อหลายสิบปีก่อน ฝันเห็นเจ้าแม่มะลิวัลย์ เดินบนสะพานข้ามแม่น้ำยม มีเด็กผมจุกเดินตาม ป้าเคยฝันถึงเพียงครั้งเดียว ป้าแหวว กล่าวสำหรับบรรยากาศบริเวณชุมชนแม่ย่า เชิงสะพานข้ามแม่น้ำยม ชาวบ้านเริ่มเก็บสิ่งของขึ้นบนชั้นสองแล้ว บางครอบครัวที่เป็นบ้านชั้นเดียวต้องขนออกมาไว้ริมถนน ช่วงกลางวันหลายครอบครัวก็มานั่งเล่นเลี้ยงลูก เลี้ยงหลาน ในเต้นริมถนน ขณะที่วันนี้ กู้ภัยมูลนิธิมงคลธรรมจังหวัดพิษณุโลกได้นำน้ำดื่มไปแจกให้กับชาวบ้านชุมชนแม่ย่า เพื่อบรรเทาความเดือดร้อนเป็นการเบื้องต้น - 003,https://www.naewna.com/likesara/605749,01_10_2021
"'ออสเตรเลีย'ป่วยโควิด-19 รายวัน ทุบสถติกว่า 2,400 ราย","ออสเตรเลียรายงานการตรวจพบผู้ป่วยโรคติดเชื้อไวรัสโคโรนาสายพันธุ์ใหม่ (โควิด-19) ติดเชื้อในท้องถิ่นเพิ่มมากกว่า 2,400 ราย ในช่วงเช้าวันพฤหัสบดี (30 ก.ย.) ซึ่งเป็นตัวเลขรายวันที่สูงเป็นประวัติการณ์ และสูงเกิน 2,000 รายเป็นครั้งที่ 2 ท่ามกลางการต่อสู้กับการระบาดระลอกที่ 3นิวเซาธ์เวลส์ (NSW) ซึ่งเป็นรัฐที่มีประชากรมากที่สุดและมีซิดนีย์เป็นเมืองหลวง ตรวจพบผู้ป่วยติดเชื้อในท้องถิ่นเพิ่ม 941 ราย และผู้เสียชีวิต 6 ราย ส่วนวิกตอเรีย ซึ่งเป็นรัฐที่มีประชากรมากเป็นอันดับ 2 และมีเมลเบิร์นเป็นเมืองหลวง ตรวจพบผู้ป่วยติดเชื้อในท้องถิ่นเพิ่ม 1,438 ราย และผู้เสียชีวิต 5 รายขณะที่เขตเมืองหลวงออสเตรเลีย (ACT) รายงานพบผู้ป่วยรายใหม่ 31 ราย ซึ่งในจำนวนนี้อย่างน้อย 17 ราย เป็นผู้ที่ติดเชื้อจากชุมชนก่อนที่จะมีการผ่อนปรนข้อจำกัดการล็อกดาวน์ตั้งแต่วันศุกร์ (1 ต.ค.) ผู้อาศัยในกรุงแคนเบอร์ราจะได้รับอนุญาตให้รวมตัวกลางแจ้งได้สูงสุด 5 คน เป็นเวลานานสุดไม่เกิน 4 ชั่วโมง ส่วนอุทยานแห่งชาติและเขตอนุรักษ์ธรรมชาติที่ตั้งอยู่ภายในเขตเมืองหลวงจะกลับมาเปิดอีกครั้ง โดยจำกัดให้แต่ละครัวเรือนเข้าชมได้พร้อมกัน 2 คนแอนดรูว์ บาร์ หัวหน้ามุขมนตรีแห่งเขตเมืองหลวงออสเตรเลีย กล่าวว่าผู้อาศัยในกรุงแคนเบอร์ราควรรีบนัดหมายเข้ารับวัคซีนให้เร็วที่สุด เพื่อให้ยุติมาตรการล็อกดาวน์ทั้งหมดตามแผนที่วางไว้ในวันที่ 15 ต.ค. นี้ โดยระบุว่าสิ่งสำคัญที่สุดในอีกไม่กี่สัปดาห์ข้างหน้า คือทำให้ทุกคนมีโอกาสเข้ารับวัคซีนทั้งนี้ ข้อมูลล่าสุดจากกระทรวงสาธารณสุขออสเตรเลียชี้ว่าร้อยละ 77.3 ของชาวออสเตรเลียอายุ 16 ปีขึ้นไป ได้รับวัคซีนป้องกันโรคโควิด-19 แล้วอย่างน้อย 1 โดส และร้อยละ 53.4 ได้รับวัคซีนครบโดสแล้วที่มาxinhuathai.-011",https://www.naewna.com/inter/605743,01_10_2021
ระทึก! เพลิงไหม้รถเก๋งกลางสี่แยก เคราะห์ดีออกมาจากรถได้ทัน,ระทึกเพลิงไหม้รถเก๋งเสียเจ้าของเต็นท์รถยนต์มือสอง กลางสี่แยกเมืองกระบี่ เคราะห์ดีออกมาจากรถได้ทัน ไม่มีผู้ได้รับบาดเจ็บ30 ก.ย.64เจ้าหน้าที่กองป้องกันและบรรเทาสาธารณภัยเทศบาลเมืองกระบี่ พร้อม จนท.หน่วยกู้ภัย นำรถดับเพลิง เข้าระงับเหตุเพลิงไหม้ รถยนต์เก๋งสีเหลือง ยี่ห้อมาสด้า ทะเบียน ณต 1215 กรุงเทพมหานคร ที่จอดบริเวณกลาง สี่แยกควนตอ ต.กระบี่ใหญ่ เขตเทศบาลเมืองกระบี่ เพลิงได้ลุกไหม้มาจากบริเวณห้องเครื่อง จนท.ใช้เวลาประมาณ 20 นาที จึงสามารถควบคุมเพลิงได้ ท่ามกลางความตกตะลึงของรถที่จอดรอสัญญาณไฟ จนท.ต้องคอยให้สัญญาณให้รถวิ่งผ่านช่องทางเดียวสอบถามเจ้าของรถ เป็นเจ้าของเต๊นท์รถยนต์มือสอง ทราบว่า ก่อนเกิดเหตุได้ขับรถคันดังกล่าวออกมาจากบ้าน และเมื่อมาถึงบริเวณสี่แยกควนตอ จอดรถรอสัญญาณไฟอยู่ดีๆ ได้กลิ่นไหม้ และสังเกตเห็นมีกลุ่มควันขึ้นมาจากฝากกระโปรงรถ จึงได้รีบดับเครื่องและวิ่งออกมาจาก ตัวรถทันที ก่อนแจ้ง จนท.เข้ามาสกัดเพลิงเบื้องต้นคาดว่าสาเหตุน่าจะเกิดจากระบบไฟฟ้าในห้องเครื่อง ลัดวงจร เป็นเหตุให้เกิดไฟลุกไหม้ดังกล่าว ซึ่ง จนท.ได้สอบสวนต่อไป,https://www.naewna.com/local/605800,01_10_2021
ศาลปค.กลางพิพากษาเพิกถอนคำสั่งสำรองราชการ'วิระชัย ทรงเมตตา' ปมคลิปเสียงบิ๊กแป๊ะ,ศาลปค.กลางพิพากษาเพิกถอนคำสั่งสำรองราชการวิระชัย ทรงเมตตา ปมคลิปเสียงบิ๊กแป๊ะชี้ไม่ชอบด้วย กม.เหตุพฤติการณ์ผู้ออกคำสั่งมีลักษณะเป็นปฏิปักษ์ มีสภาพร้ายแรง ส่งผลการพิจารณาทางปกครองไม่เป็นกลาง พร้อมให้คืนสิทธิประโยชน์เมื่อวันที่ 30 กันยายน 2564 ที่ศาลปกครอง ถนนแจ้งวัฒนะ กทม. ศาลปกครองกลาง มีคำพิพากษาเพิกถอนคำสั่งผู้บัญชาการตำรวจแห่งชาติตามคำสั่งสำนักสำนักงานตำรวจแห่งชาติที่ 387/2563 ลงวันที่ 29 ก.ค.63 ที่ให้ พล.ต.อ.วิระชัย ทรงเมตตา สำรองราชการ และประกาศของนายกรัฐมนตรีตามประกาศสำนักนายกรัฐมนตรี ลงวันที่ 31 ส.ค.63 ที่ให้ พล.ต.อ.วีระชัย พ้นจากตำแหน่งรองผู้บัญชาการตำรวจแห่งชาติ ตั้งแต่วันที่ 29 ก.ค.63 และมติของคณะกรรมการข้าราชการตำรวจในคราวการประชุมครั้งที่ 11/2563 เมื่อวันที่ 26 พ.ย.63 ที่ยกคำร้องอุทธรณ์ของ พล.ต.อ.วีระชัย โดยให้มีผลย้อนหลังนับแต่วันที่คำสั่งของผู้บัญชาการตำรวจแห่งชาติ มติของคณะกรรมการข้าราชการตำรวจ และประกาศของนายกรัฐมนตรีมีผลใช้บังคับทั้งนี้ คดีดังกล่าว พล.ต.อ.วิระชัย ยื่นฟ้องผู้บัญชาการตำรวจแห่งชาติ สำนักงานตำรวจแห่งชาติ คณะกรรมการข้าราชการตำรวจ นายกรัฐมนตรี เป็นผู้ถูกฟ้องคดีที่ 1 - 4 ขอให้เพิกถอนคำสั่งที่เกี่ยวข้องกับการสำรองราชการตนเองทั้งหมดจากเหตุถูกตั้งคณะกรรมการสอบสวนวินัยร้ายแรง กรณีถูกกล่าวหาว่าเป็นผู้ปล่อยคลิปเสียง พล.ต.อ.จักรทิพย์ ชัยจินดา ผู้บัญชาการตำรวจแห่งชาติ ในขณะนั้น สนทนาทางโทรศัพท์สั่งการคดีคนร้ายลอบยิงรถยนต์ พล.ต.ท.สุรเชษฐ์ หักพาล ผู้บัญชาการตำรวจตรวจคนเข้าเมือง ในขณะนั้นส่วนเหตุที่ศาลปกครองกลางมีคำสั่งเพิกถอนคำสั่งสำรองราชการดังกล่าว ระบุว่า แม้คำสั่งแต่งตั้งคณะกรรมการสอบสวนทางวินัยร้ายแรงของผู้ซึ่งดำรงตำแหน่งบัญชาการตำรวจแห่งชาติจะชอบด้วยกฎหมาย และเป็นเหตุให้ผู้ซึ่งดำรงตำแหน่งบัญชาการตำรวจแห่งชาติมีอำนาจออกคำสั่งให้ พล.ต.อ.วิระชัย สำรองราชการหรือพักราชการได้ก็ตาม แต่ก่อนที่ผู้บังคับบัญชาจะออกคำสั่งดังกล่าวจะต้องพิจารณาข้อเท็จจริงเป็นกรณีๆ ไป คดีนี้ผู้ซึ่งดำรงตำแหน่งผู้บัญชาการตำรวจแห่งชาติ ตั้งคณะกรรมการสอบสวนวินัยร้ายแรง เนื่องจากเห็นว่า พล.ต.อ.วิระชัย ลักลอบบันทึกเสียงการสนทนาและส่งบันทึกเสียงการสนทนาให้บุคคลอื่นกรณีจึงเห็นได้ว่าผู้ซึ่งดำรงตำแหน่งผู้บัญชาการตำรวจแห่งชาติเกี่ยวข้องในเรื่องนี้โดยตรง แม้ผู้ซึ่งดำรงตำแหน่งผู้บัญชาการตำรวจแห่งชาติจะมีอำนาจในการออกคำสั่งและตั้งคณะกรรมการสอบข้อเท็จจริงคณะกรรมการสอบสวนทางวินัยร้ายแรง แต่ขั้นตอนการสำรองราชการเป็นคนละขั้นตอนกับการตั้งคณะกรรมการตรวจสอบข้อเท็จจริงที่มีวัตถุประสงค์ตรวจสอบข้อเท็จจริงในเบื้องต้นว่ามีมูลที่ควรกล่าวหาว่า พล.ต.อ.วิระชัย ทำผิดวินัยและอาญาหรือไม่ส่วนการตั้งคณะกรรมการสอบสวนวินัยอย่างร้ายแรงมีจุดประสงค์เพื่อพิสูจน์ว่า พล.ต.อวิระชัย กระทำผิดวินัยอย่างร้ายแรงหรือไม่ซึ่งการแต่งตั้งคณะกรรมการตรวจสอบข้อเท็จจริงมาจากการสั่งการของผู้ซึ่งดำรงตำแหน่งผู้บัญชาการตำรวจแห่งชาติ และต่อมาผู้ซึ่งดำรงตำแหน่งผู้บัญชาการตำรวจแห่งชาติได้นำผลจากการสอบข้อเท็จจริงมาใช้ตั้งคณะกรรมการสอบสวนทางวินัยอย่างร้ายแรง และยังดำเนินคดีอาญากับ พล.ต.อ.วิระชัย ด้วย ผู้ซึ่งดำรงตำแหน่งผู้บัญชาการตำรวจแห่งชาติย่อมมีอคติต่อ พล.ต.อ.วิระชัย ไม่ว่าทางใดทางหนึ่ง อีกทั้งผู้ซึ่งดำรงตำแหน่งผู้บัญชาการตำรวจแห่งชาติทราบอยู่แล้วว่า ในปีงบประมาณ 2563 ตนเองจะเกษียณอายุราชการในวันที่ 1 ต.ค.63 ผู้ซึ่งดำรงตำแหน่งผู้บัญชาการตำรวจแห่งชาติจะเป็นผู้สรรหาข้าราชการตำรวจไปดำรงตำแหน่งแทนผู้ซึ่งดำรงตำแหน่งผู้บัญชาการตำรวจแห่งชาติซึ่ง พล.ต.อ.วิระชัย ดำรงตำแหน่งรองผู้บัญชาการตำรวจแห่งชาติในขณะนั้น ย่อมอยู่ในบัญชีที่มีสิทธิ์ได้รับการคัดเลือกแต่เมื่อผู้ซึ่งดำรงตำแหน่งผู้บัญชาการตำรวจแห่งชาติมีคำสั่งให้สำรองราชการแล้ว และยังเสนอไปยังนายกรัฐมนตรีเพื่อให้นำความขึ้นกราบบังคมทูลเพื่อทรงมีพระบรมราชโองการให้พ้นจากตำแหน่งซึ่งมีผลทำให้ผู้ซึ่งดำรงตำแหน่งผู้บัญชาการตำรวจแห่งชาติไม่สามารถเสนอชื่อ พล.ต.อ.วิระชัย เพื่อไปดำรงตำแหน่งผู้บัญชาการตำรวจแห่งชาติได้ เพราะเป็นผู้ถูกสำรองราชการอยู่นอกจากนี้ ก่อนที่ผู้ซึ่งดำรงตำแหน่งผู้บัญชาการตำรวจแห่งชาติจะมีคำสั่งสำรองราชการ พล.ต.อ.วิระชัย ก็ไม่ปรากฏข้อเท็จจริงจากคณะกรรมการสอบสวนทางวินัยอย่างร้ายแรง หรือมีพยานบุคคลใดร้องว่า พล.ต.อ.วิระชัย ไปยุ่งกับพยานหรือเป็นอุปสรรคในการสอบสวนหรือทำให้เกิดความเสียหายแก่สำนักงานตำรวจแห่งชาติ ตลอดจนหากให้ยังคงอยู่ในตำแหน่งแล้วทำให้เกิดความเสียหายแก่ผู้ซึ่งดำรงตำแหน่งผู้บัญชาการตำรวจแห่งชาติ หรือสํานักงานตํารวจแห่งชาติ หรือบุคคลใดที่ถูกระบุไว้ในคำสั่งผู้ซึ่งดำรงตำแหน่งผู้บัญชาการตำรวจแห่งชาติย่อมมีอำนาจในการดำเนินการกับ พล.ต.อ.วิระชัย ภายใต้ขอบเขตของกฎหมายได้ดังนั้น การที่ผู้ซึ่งดำรงตำแหน่งผู้บัญชาการตำรวจแห่งชาติมีคำสั่งให้ พล.ต.อ.วิระชัย สำรองราชการจึงไม่ได้มีวัตถุประสงค์ให้เป็นไปตามที่ระบุไว้ในคำสั่งที่ว่าเพื่อประโยชน์แห่งความเป็นธรรมในการดำเนินการทางวินัย ละอาญา หากแต่เป็นไปเพื่อวัตถุประสงค์อื่นที่ไม่ได้เป็นไปตามที่ระบุไว้ในคำสั่งให้สำรองราชการอีกทั้งการออกคำสั่งสำรองราชการดังกล่าวไม่ใช่กรณีมีความจำเป็นเร่งด่วน หากปล่อยให้ล่าช้าไปจะเกิดความเสียหายต่อประโยชน์สาธารณะ หรือสิทธิของบุคคลจะเสียหายโดยไม่มีทางแก้ไข จึงเห็นว่าพฤติการณ์หรือการกระทำของผู้ซึ่งดำรงตำแหน่งผู้บัญชาการตำรวจแห่งชาติถึงแม้จะไม่ใช่ความไม่เป็นกลางโดยสภาพภายนอกตามมาตรา 13(1) พ.ร.บ.วิธีปฏิบัติราชการทางปกครอง 2539 ก็ตามแต่พฤติการณ์ของผู้ซึ่งดำรงตำแหน่งผู้บัญชาการตำรวจแห่งชาติมีส่วนเกี่ยวข้องโดยตรงกับเรื่องดังกล่าว ย่อมมีความคิดเป็นปฏิปักษ์ต่อ พล.ต.อ.วิระชัยจึงถือว่าผู้ซึ่งดำรงตำแหน่งผู้บัญชาการตำรวจแห่งชาติมีสภาพร้ายแรงอันทำให้การพิจารณาทางปกครองไม่เป็นกลางโดยสภาพภายในตามมาตรา 16 ของกฎหมายเดียวกัน คำสั่งสำรองราชการตามคำสั่งสำนักงานตำรวจแห่งชาติที่ 387/2563 ลงวันที่ 29 ก.ค.63 จึงไม่ชอบด้วยกฎหมาย และมีผลทำให้คำสั่งนายกรัฐมนตรีตามประกาศสำนักนายกรัฐมนตรีลงวันที่ 31 ส.ค.63 ที่ให้ พล.ต.อ.วิระชัย พ้นจากตำแหน่งไม่ชอบด้วยกฎหมายไปด้วยอย่างไรก็ตาม ศาลได้มีข้อสังเกตเกี่ยวกับวิธีการดำเนินการให้เป็นไปตามคำพิพากษาว่าให้ผู้ซึ่งดำรงตำแหน่งผู้บัญชาการตำรวจแห่งชาติ สำนักงานตำรวจแห่งชาติคืนสิทธิประโยชน์ต่างๆ ให้แก่ พล.ต.อ.วิระชัย ตามกฎหมายและระเบียบกำหนดต่อไป - 006,https://www.naewna.com/local/605810,01_10_2021
'ษา วรรณษา'อวดโฉมลูกชายวัย 15 ปี'น้องเซย์เดย์',ษา วรรณษา ควงน้อง เซย์เดย์ เผยลูกชายท้อ! เรียนออนไลน์ อยากไปโรงเรียนเหมือนเดิม!วันนี้ษา วรรณษา จับมือลูกชาย น้องเซย์เดย์ เปิดใจจากเด็กเรียนดีแต่กลับบอกแม่ว่าไม่อยากเรียน แล้วปีนี้ลูกชายอายุ 15 ปีแล้ว จัดการฮอร์โมนวัยรุ่นยังไง แล้วที่บอกว่าไม่ไหวก็ต้องไหว จนหลายครั้งที่กรี๊ดลั่นบ้าน และหนีไปร้องไห้คนเดียว พร้อมเปิดความในใจ ถ้าไม่มีเราก็อยากให้เขาอยู่ให้ได้ โดยเจ้าตัวควงลูกชายมาเปิดใจผ่านทางรายการ คุยแซ่บshow ทางช่อง one31 ที่มีหนิง ปณิตา และเป็กกี้ ศรีธัญญา เป็นพิธีกรดำเนินรายการเรียกว่าครั้งแรกในรอบ 8 ปีที่ควงลูกชายออกสื่อ?ษา : ก็เพิ่งมาออกเต็มๆ แบบนี้ครั้งแรกเซย์เดย์ : ปีนี้ผมอายุ 15 ปีแล้วทำไมก่อนหน้านี้ไม่พาลูกออกสื่อเลย?ษา : อย่างที่บอกก่อนหน้านี้มีการบำบัติ การพูดคุยกับลูกตลอดเวลา ได้ออกทีวีแหละ แต่เราต้องรู้ว่าเวลาไหนเหมาะสมแล้วเขาพร้อมที่จะตอบคำถามทำไมถึงเรียกน้องว่าพิเศษ?ษา : เซย์เดย์เป็นเด็กพิเศษในกลุ่มออทิสติก แล้วก็เป็นเรื่องของ LD แล้วก็สมาธิสั้น เป็นทั้งหมด 3 อาการ ตั้งแต่ขวบแรกเลย แล้วตอนนี้พอ 15 ปี แล้วมีการบำบัติมาตลอด 4 ปีแรก ตั้งแต่ 1 ขวบ จนถึง 4 ขวบ ค่อนข้างรุ่นแรงกับแม่ ของเขาไม่รุนแรง เพราะว่าคนรอบตัวต้องปรับตัวทั้งหมด เพื่อจะมาดูแลเขาว่าเขาจะได้รับการดูแลแบบไหน บำบัติแบบไหนแล้วการดูแลเป็นยังไง แล้วษาต้องปรับตัวยังไง?ษา : อย่างแรกคุณแม่ต้องสังเกตก่อนว่าลูกมีความผิดปกติไหม ในเคสของษาคือลูกไม่มีอายคอนแท็ก คือเวลาเราเรียกแล้วไม่หัน อันที่สองเดินผิดปกติ ทรงตัวไม่ค่อยได้ อันที่สามก็จะมีความพิเศษทางจรเนียสนิดนึง เขาค่อนข้างจำอะไรแบบเก่ง เร็ว ครั้งเดียวแล้วจำได้เลย แล้วษาก็กลายเป็นคนช่างสังเกตด้วย ก็เลยรู้ไปตามลำดับขั้นก่อน แล้วที่ดูแลจริงๆ เวลาเขาไม่ได้ดั่งใจ ประมาณสัก 2-3 ขวบ เขาก็ข่วนหน้าตัวเอง เราก็ไม่อยากให้ลูกทำร้ายตัวเองเซย์เดย์ออกทีวีตื่นเต้นไหม?เซย์เดย์ : ตื่นเต้นอยู่ครับ ตอนที่ Swap ตื่นเต้นกว่าคุณแม่มีวิธีรับมือกับพฤติกรรมของลูกยังไง?ษา : เรื่องของทำร้ายตัวเอง เวลาที่รู้แล้วว่าสิ่งนี้เป็นสิ่งที่กระตุ้นให้เขาเกิดอารมณ์โมโห เราก็จะเลี่ยง เราก็ใช้คำอื่นๆ ใช้การแสดงอื่นๆ ประกอบกับเขาอีกทีนึง ก็ดีขึ้นเรื่อยๆ ถ้าเราทำอย่างนี้ไปเรื่อยๆ ความชิน พอมองตาแล้วเราก็จะรู้ว่าถ้ามีอาการแบบนี้ปุ๊บ เราก็จะเลี่ยงไปทำอย่างอื่น ซึ่งบางคนหรือคนนอกเองเขาก็จะบอกว่าสปอยลูกเกินไป แต่จริงๆ เขาคือเด็กพิเศษ ความพิเศษก็ต้องพูดพิเศษ ทำพิเศษเช่นเดียวกันตัวหลานรู้ไหมว่าตัวเองเป็นแบบนี้?ษา : ทราบคะ ษาบอกเขาตลอด เพราะว่าเขาจะต้องทานยา เราก็ต้องบอกว่ายานี้ช่วยอะไร ทำอะไร จะต้องกินไปตลอดเพราะอะไรเซย์เดย์รู้ไหมว่ารู้สึกตัวเองพิเศษกว่าคนอื่น?เซย์เดย์ : รู้ครับ ตอนแม่บอกว่าเป็นเด็กพิเศษ แต่ผมก็รู้สึกเหมือนคนทั่วๆ ไป เวลาทำอะไรก็เหมือนคนทั่วๆ ไปษา : เขาทำอะไรก็เหมือนคนทั่วไป เราเลี้ยงเขาแบบให้อยู่โรงเรียนปกติ ไม่ได้ไปโรงเรียนพิเศษ เพราะเราบอกเขาว่าลูกไม่ใช่คนที่ผิดปกติ แต่ลูกที่เป็นคนที่ผิดปกติมากกว่าคนอื่น เพราะฉะนั้นลูกก็ควรอยู่กับคนปกติ ก็พยายามทำให้เหมือนคนอื่นให้ได้ต้องทานยาตลอด?เซย์เดย์ : ใช่ครับ เรียกว่ายาเด็กดีษา : พอทานแล้วเขาจะมีสมาธิในการเรียน ต้องบอกก่อนว่ายาชนิดนี้ที่ทาน เด็กพิเศษก็จะทานแตกต่าง แต่ของเซย์เดย์จะเป็นยาที่ คือษาถามคุณหมอแล้วว่ามันผิดปกติขนาดนี้ ต้องทานยาและต้องทานนานเท่าไหร่ ยานี้จะเข้าไปทำลายสมองเด็กไหม ไปกดประสาทไหม ษาถามหมดเลย คุณหมอบอกว่าจริงๆ แล้วสมองของเราจะมีการหลั่งสารเคมีอยู่ 3 ตัว พอมันหลั่งมาไมาเท่ากันมันจะไม่มีสมาธิ หรือถ้าไม่หลั่งออกมาก็ไม่ได้ การทานยานี้เข้าไปมันจะเป็นการหลั่งสารเคมีออกมาเท่ากัน แล้วจะมีสมาธิอยู่ประมาณ 6-8 ชั่วโมงต่อวัน ต่อโดสแล้วความถี่ที่น้องต้องรับประทาน?ษา : เขาโตขึ้นมาแล้ว ประมาณ 2 ครั้งต่อวัน คือตอนเช้าเราให้กินไป อีกทีตอนเย็นซึ่งเซย์เดย์ให้ความร่วมมือกับคุณแม่อย่างเดียวใช่ไหม?เซย์เดย์ : ครับผม ก็ไม่เคยไม่อยากกินยาเมื่อเรารู้ตัวแล้วว่าลูกเราผิดปกติ เราจะเริ่มยังไงในการไปหาคุณหมอ?ษา : เราต้องรู้เลยว่าลูกเราพิเศษจริงๆ ลูกเราผิดปกติจริงๆ อันแรกเลยที่สังเกตได้คือจับไม่อยู่ คือลูกไม่อยู่กับที่ แล้วทำอะไรจะไม่มีสมาธิเลย แบบนี้ควรไปพบคุณหมอ แต่ก็ไม่ร้อยเปอร์เซ็นต์ว่าจะเป็น แต่ว่าการที่เราไปพบคุณหมอก็เหมือนเมืองนอก ก็จะมีจิตแพทย์มาดูแลว่าเป็นหรือเปล่า ถ้าเป็นเราก็จะได้รักษากันเลย ออทิสติกอาการนี้ต้องดูขวบแรก ไม่สามารถที่จะตรวจน้ำคร่ำ เรื่องนี้เราต้องเจอด้วยตัวเองถึงจะรู้ว่าเขาเป็น พอรู้แบบนี้แล้วไปหาคุณหมอเลย ไม่ต้องอายอะไรที่รับมือยากที่สุด?ษา : น่าจะเป็นเรื่องของอารมณ์มากกว่า เพราะตอนนี้เซย์เดย์เข้าสู่วัยรุ่นแล้ว อารมณ์จะพุ่งพล่านนิดนึง แล้วเขาเป็นเด็กพอเศษด้วย เป็นวัยรุ่นด้วย แล้วก็เป็นเด็กผู้ชายด้วยแล้วเราเป็นผู้หญิง มันก็จะวุ่นวายนิดนึง แต่เวลาเราคุยกับเขา เขาก็รับฟังในบางครั้งเห็นว่าชอบคอม ชอบเขียนโปรแกรม?ษา : คือเขาจะชอบเรื่องคอม ภาษา เวลาที่เขาจะทำอะไรเขาก็เข้าไปดูในยูทูบ แล้วก็นั่งดูว่าลูกดูอะไร บางทีก็เป็นภาษาอังกฤษหมดเลย แม่ฟังไม่รู้เรื่องแต่ก็มีเหตุการณ์ทำให้คุณแม่ฟิวขาด เกิดอะไรขึ้น?ษา : จริงๆ มันก็ฟิวขาดอยู่หลายครั้ง แต่บางทีมันเป็นอารมณ์ที่เราไม่ได้อยู่บ้านเฉยๆ เราก็ออกไปข้างนอก เจออะไรต่ออะไร หรือแม้แต่ขายของออนไลน์ก็เหมือนกัน บางทีเราก็เจอลูกค้าเหวี่ยงวีนบ้าง ไม่โอนบ้าง อะไรบ้าง เราก็มีอารมณ์ของเรา พอมาเจอเขา เขาก็มีอารมณ์ของเขา แล้วก็มาเจอกันพอดี แล้วพอแว๊ดเขาตอนเด็กๆ เราจะรู้แล้วว่าอันไหนอาการเขาจะคูณสอง พอเราแว๊ดเขา เราก็จะขึ้นไปร้องไห้ตลอดเวลาว่าทำไมอะ ทำมา 15 ปีแล้ว ทำไมเรื่องแค่นี้มันทำไม่ได้ แต่เดย์เขาจะเป็นเด็กที่โกรธง่ายหายเร็ว แล้วเขาไม่ได้จำว่าเขาโกรธอะไรเซย์เดย์รู้ไหมว่าคุณแม่ร้องไห้คนเดียว?เซย์เดย์ : เดย์ขึ้นไป บางครั้งก็รู้ บางครั้งก็ไม่รู้เวลาเห็นคุณแม่ร้องไห้บางครั้งก็เข้าไปปลอบบ้าง ก็พูดกับคุณแม่ว่าขอโทษอะไรแบบนี้ครับษา : ด้วยความที่เราเป็นแม่ แล้วอยู่กับเขา 24 ชั่วโมง รู้อาการของเขาหมด การที่เรารู้หมดทุกอย่าง มันก็เป็นข้อเสีย มันทำให้เราเป็นห่วงมากกว่าเดิม แล้วทุกวันนี้สิ่งที่ห่วงเขาคือ ถ้าไม่มีเราเขาจะอยู่ได้ไหม ซึ่งเรารู้แหละว่าลูกเก่งมาก แต่ ณ วันนึงถ้าเรารู้ว่าเขาจะต้องอยู่คนเดียว เราทำใจไม่ได้นะล่าสุดเห็นว่าเป็นปัญหาใหม่ ที่แม่ๆ ต้องรับมือไว้ บอกว่าไม่อยากเรียนแล้ว?ษา : จากเด็กชอบเรียนอะ คือจริงๆ ถ้าไปโรงเรียนเขาจะเรียกว่าออนไซต์ ออนไลน์คืออยู่บ้าน เขารู้สึกว่าไปโรงเรียนเขาจะโอเคกว่า เราเข้าใจ และเราไม่สามารถลุกขึ้นมาโต้แย้งได้ เพราะมันทั้งโลกอะไม่ใช่แค่ประเทศไทยเราก็ต้องยอมรับเซเดย์ไม่โอเคกับการเรียนออนไลน์เหรอ?เซย์เดย์ : บางครั้งก็มีเครียดครับ ถึงจุดแล้วไม่อยากเรียนทำไมเราถึงเครียด?เซย์เดย์ : การบ้านเยอะครับษา : นิสัยเซย์เดย์เขาจะแบ่งเลยนะว่าอันนี้โรงเรียน อันนี้บ้าน อะไรที่เป็นงานของโรงเรียน เขาจะทำเสร็จที่โรงเรียนหมดเลยมันต่างกันยังไงระหว่างเรียนที่โรงเรียนกับที่บ้าน?เซย์เดย์ : ถ้าเรียนที่โรงเรียนจะฟังครูตลอด ไม่มีอะไรมาเบี่ยงเบนความสนใจ พออยู่บ้านมันเบี่ยงเบนไปดูอย่างอื่นได้ง่ายถ้าเขาให้เรียนออนไลน์ 1 ปีไหวไหม?เซย์เดย์ : ก็แล้วแต่การบ้านจะเยอะไหมคบกันมากี่ปีแล้ว?อาท : เข้าปีที่ 5 ครับเห็นว่าสนิทกับน้องมาก?อาท : ผมว่าเขาเป็นเด็กที่จะพิเศษ แต่สำหรับผมเขาเหมือนปกติ ผมก็ลองคุย ลองเล่น เราก็ได้รับสิ่งใหม่ๆ จากเขามามากพอสมควรเหมือนกันเห็นว่าเซย์เดย์สนิทกับคนยากมาก แล้วมาสนิทกับพี่อาทได้ไง?ษา : เดย์เขาเป็นคนไม่สนิทกับใครก็จริง แต่เขาเป็นคนดูคน ถ้าคุยดีด้วยเขาก็คุย เขาไม่ได้แอนตี้อะไรที่ทำให้เปิดใจให้คนคนนี้เข้ามา?ษา : เมื่อก่อนษาอาจจะแสบ แต่พอมีลูกษาก็เปลี่ยนไป พอเขาเข้ามา สิ่งที่ษาชอบเลยคือเขาทำงานอาสา เราไปเจอกันที่งานบุญอาท : เมื่อก่อนสวนกันไปมา แต่ก็ไปเจอกับงานบุญษา : ษาก็บอกลูกว่าน้าอาทเป็นคนที่ดูแลแม่ ดูแลเป็นคุณยาย และดูแลเซย์เดย์ด้วยนะครับทำไมเราถึงจะจีบผู้หญิงคนนี้?อาท : ชอบผู้หญิงลุยๆ พอไปงานบุญ เราก็ได้เห็นว่าเขาช่วยคนอื่น ซึ่งเขาชอบอาสา เราก็เป็นอาสาอยู่แล้ว เราก็รู้สึกว่าเขามีจริตตรงกับเราเซย์เดย์อยากบอกอะไรกับคุณแม่บ้าง?เซย์เดย์ : แม่หาเงินมาทั้งชีวิตเพื่อมาเลี้ยงผม ทำทุกอย่างเพื่อผมกับครอบครัว ผมรักแม่ครับติดตามชมรายการคุยแซ่บShow ทุกวันจันทร์-วันศุกร์ เวลา13.40-14.40 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama,https://www.naewna.com/entertain/605812,01_10_2021
‘เขื่อนพระราม6’ระบายเต็มสูบ ‘ตลาดสดเทศบาลท่าเรือ’จมน้ำ,"เขื่อนพระราม6ระบายเต็มสูบ ตลาดสดเทศบาลท่าเรือจมน้ำ30 กันยายน 2564 ผู้สื่อข่าวรายงานจาก จ.พระนครศรีอยุธยา ว่า ภายหลังเขื่อนพระราม6 อ.ท่าเรือ จ.พระนครศรีอยุธยา ขึ้นธงแดง หลังระบายน้ำเป็น 1,200 ลบ.ม./วินาที เพื่อเป็นการป้องกันความเสียหายที่จะเกิดต่อทรัพย์สินของประชาชน จากการที่ระดับน้ำเพิ่มขึ้นอย่างรวดเร็ว พร้อมเตือนประชาชนชาวอำเภอ ท่าเรือ ภาชี นครหลวง บางปะหัน และพระนครศรีอยุธยา ในเขตลุ่มแม่น้ำป่าสักปริมาณน้ำเพิ่มสูงขึ้น จึงขอให้ทุกภาคส่วนที่เกี่ยวข้องเร่งประชาสัมพันธ์ให้ประชาชนในพื้นที่ทราบ และติดตามสถานการณ์น้ำอย่างใกล้ชิดต่อไปด้านนายเดชาธร เชาว์เลขา นายอำเภอท่าเรือ กล่าวว่า ที่ตลาดสดเทศบาลตำบลท่าเรือ น้ำจากแม่น้ำป่าสักได้เอ่อล้นตลิ่งเข้าท่วมตลาดสดในช่วงเช้าที่ผ่านมา และปริมาณน้ำเพิ่มสูงเกือบเมตร แม่ค้าในตลาดทยอยเก็บของออกไปเก็บบนที่สูง และทางอำเภอได้สั่งเน้นย้ำให้ทาง อบต. และกำนัน-ผู้ใหญ่บ้าน พร้อมผู้นำชุมชนทุกพื้นที่ได้แจ้งประชาชนได้ให้เก็บของขึ้นสูง พร้อมทั้งให้เข้าไปช่วยเหลืออย่างทันท่วงที และเฝ้าดูสังเกตสถานการณ์น้ำอย่างใกล้ชิดด้าน พ.ต.อ.ธีรวุฒิ แสงมณี ผกก.สภ.ท่าเรือ เปิดเผยว่า ทางเจ้าหน้าที่ตำรวจได้สั่งการเจ้าหน้าที่ให้ติดตามสถานการณ์จัดกำลังเตรียมพร้อมเพื่อเข้าให้ความช่วยเหลือประชาชนอย่างเต็มที่ ส่วนการดูแลรักษาความปลอดภัยก็ได้จัดกำลัง พร้อมชุดเคลื่อนที่เร็วสามารถเข้าไปดูแลประชาชนที่ร้องขอได้อย่างรวดเร็วตลอดเวลา-005",https://www.naewna.com/local/605813,01_10_2021
'กอนช.'เผยสัญญาณดี น้ำมีแนวโน้มลดลง ตั้งเป้าเคลียร์ใน 20 วัน,"กอนช.แถลงสถานการณ์น้ำล่าสุด พบสัญญาณดีหลังปริมาณน้ำไหลผ่านที่สถานีวัดน้ำ จ.นครสวรรค์ และปริมาณน้ำไหลเข้าเขื่อนป่าสักฯ มีอัตราลดลง มุ่งเร่งระบายน้ำแข่งกับอุปสรรคน้ำทะเลหนุนสูงและฝนตกอีกรอบ ตั้งเป้าคลี่คลายภายใน 20 วันเมื่อวันที่30 กันยายน 2564ดร.สมเกียรติ ประจำวงษ์ เลขาธิการสำนักงานทรัพยากรน้ำแห่งชาติ (สทนช.) ในฐานะรองผู้อำนวยการกองอำนวยการน้ำแห่งชาติ (กอนช.) แถลงถึงประเด็นสถานการณ์น้ำและการบริหารจัดการน้ำท่วมล่าสุด ผ่านทางสื่ออิเล็กทรอนิกส์ ณ สำนักงานทรัพยากรน้ำแห่งชาติ อาคารจุฑามาศ ถนนวิภาวดีรังสิต กรุงเทพมหานคร ร่วมกับ นายทวีศักดิ์ ธนเดโชพล รองอธิบดีกรมชลประทาน และนายสมศักดิ์ มีอุดมศักดิ์ รองผู้อำนวยการสำนักการระบายน้ำ กรุงเทพมหานคร ว่า จากการติดตามข้อมูลสถานการณ์พายุจากกรมอุตุนิยมวิทยา พบว่า พายุที่ขนาบอยู่ทั้งสองฝั่งของประเทศไทยในปัจจุบัน จะไม่ส่งผลกระทบในระยะนี้ แต่จะยังคงมีอิทธิพลของลมมรสุมตะวันตกเฉียงใต้ซึ่งจะส่งผลให้ประเทศไทยเกิดฝนตก ซึ่งจะมีการเฝ้าระวังอย่างต่อเนื่องในช่วงต้นเดือนตุลาคมนี้ โดยระยะประมาณ 10 วันต่อจากนี้ เป็นช่วงที่จะมีฝนตกในพื้นที่ภาคใต้เป็นส่วนใหญ่ จึงเป็นช่วงที่จะมีการเร่งระบายน้ำโดยเร็ว โดยจะเร่งระบายในวันนี้ ถึง 1 ต.ค.64 และเว้นระยะในวันที่ 2-3 ต.ค.64 ซึ่งคาดว่าจะมีน้ำทะเลหนุนสูง ก่อนจะเร่งระบายอย่างต่อเนื่องอีกครั้งในระหว่างวันที่ 4-8 ต.ค.64 ก่อนจะเข้าสู่ช่วงที่คาดการณ์ว่าจะมีฝนตกชุกในวันที่ 9-12 ต.ค.64ดร.สมเกียรติ กล่าวว่า สำหรับประเด็นข้อห่วงกังวลเกี่ยวกับมวลน้ำที่จะไหลเข้าสู่กรุงเทพมหานคร กอนช. ได้มีการติดตาม วิเคราะห์ และประเมินสถานการณ์อย่างใกล้ชิด โดยขณะนี้สถานการณ์น้ำที่สถานีวัดระดับน้ำ N.67 อ.ชุมแสง จ.นครสวรรค์ ปริมาณน้ำไหลผ่านได้ผ่านจุดสูงสุดไปแล้ว และปริมาณน้ำมีแนวโน้มลดลง เช่นเดียวกับสถานการณ์บริเวณแม่น้ำปิง ที่สถานี P.17 อ.บรรพตพิสัย จ.นครสวรรค์ ซึ่งอยู่ทางตอนใต้ของเขื่อนภูมิพล ที่ปริมาณน้ำไหลผ่านมีแนวโน้มลดลง ส่งผลให้มวลน้ำที่จะไหลรวมกันลงสู่พื้นที่ตอนล่างน้อยลงตามลำดับ โดยจากการติดตามสถานการณ์ ณ สถานี C.2 อ.เมืองนครสวรรค์ จ.นครสวรรค์ พบว่าขณะนี้ปริมาณน้ำได้ผ่านจุดสูงสุดไปแล้วและกำลังลดลงเช่นเดียวกัน ทั้งนี้ มวลน้ำจาก จ.นครสวรรค์ จะไหลลงมารวมกับแม่น้ำสะแกกรัง โดยวานนี้ (29 ก.ย.64) แม่น้ำสะแกกรัง มีปริมาณน้ำไหลผ่าน 412 ลบ.ม./วิ แต่วันนี้ลดลงเหลือ 393 ลบ.ม./วิ ซึ่งจะเห็นได้อย่างชัดเจนว่า สถานการณ์ของทุกสถานีวัดน้ำดังกล่าวส่งสัญญาณในทิศทางที่ดีขึ้นอย่างสอดคล้องกัน ซึ่งบ่งบอกว่าปริมาณของน้ำที่จะไหลมารวมตัวกันที่บริเวณหน้าเขื่อนเจ้าพระยามีแนวโน้มลดลง ส่วนทางด้านสถานการณ์บริเวณท้ายเขื่อนเจ้าพระยา มีปริมาณน้ำไหลผ่านเพิ่มขึ้นในอัตราไม่มากนัก โดยจากวานนี้มีอัตราไหลผ่านที่ 2,749 ลบ.ม./วิ ปัจจุบันเพิ่มขึ้นเป็น 2,775 ลบ.ม./วิ และจะยังคงเพิ่มขึ้นเล็กน้อยอย่างต่อเนื่อง และคาดว่าปริมาณน้ำไหลผ่านท้ายเขื่อนเจ้าพระยา ที่สถานี C.13 อ.สรรพยา จ.ชัยนาท จะขึ้นสู่จุดสูงสุดประมาณช่วงเย็นวันนี้หรือเช้าวันพรุ่งนี้ดร.สมเกียรติ กล่าวต่อว่า โดยปัจจัยหนึ่งที่ช่วยในการรักษาให้ระดับน้ำทรงตัว คือการดึงน้ำออกไปทางฝั่งตะวันตก ผ่านคลองมะขามเฒ่าอู่ทอง และแม่น้ำท่าจีน ไปยัง จ.สุพรรณบุรี ซึ่งช่วยตัดยอดน้ำออกไปได้ในปริมาณมาก โดยวานนี้ มีการผันน้ำเข้าทางฝั่งตะวันตก 254 ลบ.ม./วิ และเพิ่มขึ้นในวันนี้ที่อัตรา 303 ลบ.ม./วิ ซึ่งเป็นผลจากการปฏิบัติงาน โดยทีม กอนช. ซึ่งขึ้นเฮลิคอปเตอร์เพื่อบินสำรวจทุ่งรับน้ำ และพบว่าพื้นที่ลุ่มต่ำในบริเวณฝั่งตะวันตกยังคงมีช่องว่างมากเพียงพอสำหรับรองรับน้ำได้ อย่างไรตาม การผันน้ำอาจส่งผลกระทบต่อพื้นที่การเกษตรที่อยู่ในระหว่างการเพาะปลูกและยังไม่ได้เก็บเกี่ยว ซึ่งวานนี้ พล.อ.ประวิตร วงษ์สุวรรณ รองนายกรัฐมนตรี ในฐานะผู้อำนวยการ กอนช. ได้มอบหมายให้กระทรวงเกษตรและสหกรณ์ โดยกรมชลประทาน เร่งตรวจสอบและดูแลทั้งชุมชนและพื้นที่การเกษตรในช่วงก่อนมวลน้ำไหลจะเข้าไปในพื้นที่ในส่วนของฝั่งตะวันออก วานนี้น้ำได้ไหลเข้าสู่คลองชัยนาท-ป่าสัก ซึ่งได้กลับมาเพิ่มการระบายอีกครั้งหลังจากก่อนหน้าที่ลดการระบายลง เนื่องจากพบว่า บริเวณ อ.ท่าวุ้ง จ.ลพบุรี ยังคงมีช่องว่างสำหรับรองรับน้ำได้เพียงพอ โดยน้ำจากการระบายจะไหลผ่าน จ.ชัยนาท จ.สิงห์บุรี จ.อ่างทอง ก่อนจะเข้าสู่ จ.พระนครศรีอยุธยา โดย จ.พระนครศรีอยุธยา จะมีปริมาณน้ำไหลผ่านในอัตราที่เพิ่มขึ้นในระยะ 3-4 วัน ข้างหน้านี้ และสถานการณ์จะทรงตัวเช่นนี้อีกประมาณ 7 วันสำหรับสถานการณ์ที่เขื่อนป่าสักชลสิทธิ์ ขณะนี้มีความจำเป็นต้องระบายน้ำเพิ่มขึ้น โดยมีการระบายในอัตรา 1,200 ลบ.ม./วิ เนื่องจากจำเป็นต้องป้องกันไม่ให้ระดับน้ำไหลผ่านสันทางระบายน้ำล้น (Spillway) อย่างไรก็ตาม กอนช. ได้ประสานกับทางกรมชลประทาน ในการลดอัตราการระบายลงตั้งแต่วันนี้อย่างต่อเนื่อง เพื่อเป็นการทยอยระบายน้ำจากแม่น้ำป่าสักออกไปก่อนในเบื้องต้น อย่างไรก็ตาม ขณะนี้อัตราน้ำที่ไหลเข้ามีปริมาณลดลงแล้ว โดยขณะนี้เหลือมวลน้ำอีกราว 400 ล้าน ลบ.ม. ที่จะไหลเข้ามาในเขื่อนเพิ่มเติม โดยระดับน้ำบริเวณท้ายเขื่อนป่าสักฯ จะเพิ่มขึ้นอย่างรวดเร็วในช่วงนี้ และภายหลังน้ำในเขื่อนป่าสักฯ ลดลงแล้ว ระดับน้ำแม่น้ำป่าสักก็จะลดลงตามลำดับภายในระยะเวลา 1 สัปดาห์ ดร.สมเกียรติ กล่าวทั้งนี้ ปัจจุบันกรมชลประทานได้บริหารจัดการน้ำอย่างเต็มประสิทธิภาพ โดยเร่งระบายน้ำออกทั้งฝั่งตะวันออกและฝั่งตะวันตก เพื่อรักษาระดับน้ำที่จะปล่อยผ่านแม่น้ำเจ้าพระยาและเขื่อนเจ้าพระยา ให้อยู่ในระดับคงที่และไม่สูงมากจนเกินไปนัก โดยจะเร่งรัดการระบายน้ำให้คลี่คลายภายใน 20 วัน พร้อมกันนี้ กอนช. ได้มีการประกาศเฝ้าระวังและดูแลในพื้นที่ที่จะได้รับผลกระทบจากการระบายน้ำ อย่างไรก็ตาม นอกเหนือจากสถานการณ์อุทกภัยที่เกิดขึ้น ปริมาณน้ำจากอิทธิพลของพายุเตี้ยนหมู่ ได้ช่วยเพิ่มปริมาณน้ำต้นทุนให้กับอ่างเก็บน้ำในพื้นที่ภาคเหนือได้กว่า 1,800 ล้าน ลบ.ม. ภาคตะวันออกเฉียงเหนือ กว่า 1,200 ล้าน ลบ.ม. และในภาคกลาง กว่า 700 ล้าน ลบ.ม.",https://www.naewna.com/local/605818,01_10_2021
‘ยะลา’ยังวิกฤต ปิด 4 หมู่บ้านใน 4 อำเภอพื้นที่เสี่ยงโควิด,"ยะลายังวิกฤต ปิด 4 หมู่บ้านใน 4 อำเภอพื้นที่เสี่ยงโควิด30 กันยายน 2564 ที่ศาลากลางจังหวัดยะลา อ.เมือง จ.ยะลา นายธีรุตม์ ศุภวิบูลย์ผล รองผู้ว่าราชการจังหวัดยะลา เป็นประธานการประชุมคณะกรรมการและคณะทำงานเฝ้าระวังป้องกันและควบคุมการแพร่ระบาดใหม่ของโรคติดเชื้อไวรัสโคโรนา 2019 ครั้งที่ 45/2564 พร้อมด้วยหัวหน้าส่วนราชการที่เกี่ยวข้องเข้าร่วมประชุมที่ประชุมมีมติเห็นชอบเรื่องการปิดพื้นที่เสี่ยงต่อการควบคุมโรคโควิด-19 เพื่อควบคุมการแพร่ระบาด จำนวน 4 อำเภอ 4 หมู่บ้าน ประกอบด้วย อ.บันนังสตา จำนวน 1 หมู่บ้าน บ้านบายิ (กลุ่มบ้านบายิบน) หมู่ที่ 4 ต.ตลิ่งชั่น , อ.รามัน จำนวน 1 หมู่บ้าน บ้านปาแตรายอ หมู่ที่ 4 ต.เกะรอ , อ.ยะหา จำนวน 1 หมู่บ้าน บ้านเจาะตาแม (กลุ่มบ้านเจาะตาแม) หมู่ที่ 4 ต.กาตอง และ อ.กรงปินัง จำนวน 1 หมู่บ้าน บ้านสะเอะ หมู่ที่ 4 ต.สะเอะสำหรับภาพรวมตัวเลขของบุคลากรทางการศึกษาในพื้นที่ จ.ยะลา ได้รับวัคซีนป้องกันโควิด-19 ครอบคลุมร้อยละ 86.30 ในส่วนของการดำเนินงานฉีดวัคซีนป้องกันโควิด-19 เชิงรุก และตรวจค้นหาเชื้อโควิดแบบ ATK ทางด้านของนายอำเภอ ทั้ง 8 อำเภอของ จ.ยะลา ยังคงคุมเข้มอย่างเคร่งครัด เพื่อจำกัดการแพร่ระบาดโรคโควิด-19ขณะที่พื้นที่ อ.กาบัง จ.ยะลา มีความพร้อมของโรงพยาบาลสนาม ซึ่งจะเปิดใช้บริการได้ในวันที่ 1 ตุลาคม นี้ เพื่อรองรับการรักษาผู้ป่วยติดเชื้อโควิด-19 จำนวน 120 เตียง ส่วนภาพรวมของสถานที่กักโรคชุมชน (CI) ในพื้นที่ จ.ยะลา มีทั้งหมด จำนวน 49 แห่ง สามารถรองรับได้จำนวน 1,214 เตียง เข้าใช้บริการแล้วกว่า 568 คน ยังคงสามารถรองรับได้อีกกว่า 646 เตียงส่วนสถานการณ์ โควิด-19 จ.ยะลา วันที่ 30 กันยายน 2564 มีผู้ป่วยรายใหม่ 566 ราย รักษาอยู่โรงพยาบาล 5,161 ราย เสียชีวิต 4 รายด้านนางอมรรัตน์ คำแก้ว อายุ 49 ปี แม่ค้าขายอาหารตามสั่ง อยู่ที่โรงแรมยะลามายเฮ้าส์ เขตเทศบาลนครยะลา กล่าวว่า สำหรับที่ราชกิจจานุเบกษา ได้เผยแพร่ประกาศ ข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 ประกาศข้อกำหนดคลายล็อกดาวน์ ตั้งแต่ 1 ตุลาคม 2564 ตนรู้สึกกังวลกลัวว่าผู้ติดเชื้อโควิด-19 จะเพิ่มมาเรื่อยๆ อยากให้รัฐบาลและผู้ที่เกี่ยวข้องเข้ามาเยียวยาเพิ่มเติมอีก เพราะว่ารอบแรกและรอบสองก็ได้มาแล้ว แต่อยากจะให้เพิ่มอีกรอบต่อไปก็คงดี เศรษฐกิจยังไม่กระเตื้องเท่าที่ควร ถึงเปิดร้านอาหารได้ แต่ก็ไม่สามารถขายเหล้า-เบียร์ได้ ก็กระทบเหมือนกัน เพราะกลัวว่าจะไม่มีลูกค้าเข้าร้านอีก-005",https://www.naewna.com/local/605825,01_10_2021
‘บิ๊กฉิ่ง’เกษียณอำลามท. ยาหอมปลัดคนใหม่‘เก่ง’สมชื่อ จับตาตั้งพรรคสู้ศึกเลือกตั้ง,บิ๊กฉิ่งเกษียณอำลามท. ยาหอมปลัดคนใหม่เก่งสมชื่อ จับตาตั้งพรรคสู้ศึกเลือกตั้ง30 กันยายน 2564 ผู้สื่อข่าวรายงานว่า ที่กระทรวงมหาดไทย (มท.) เมื่อเวลา 16.49 น. นายฉัตรชัย พรหมเลิศ พร้อมด้วยภริยา ได้เข้าสักการะสิ่งศักดิ์สิทธิ์ประจำกระทรวงมหาดไทย ได้แก่ พระอนุสาวรีย์สมเด็จพระเจ้าบรมวงศ์เธอ กรมพระยาดำรงราชานุภาพ องค์ปฐมเสนาบดีกระทรวงมหาดไทย ศาลพระภูมิ ศาลพระกาฬไชยศรี ในโอกาสอำลาตำแหน่งเนื่องจากเกษียณอายุราชการ โดยมีนายสุทธิพงศ์ จุลเจริญ ว่าที่ปลัดกระทรวงมหาดไทยคนใหม่ พร้อมภริยา ตลอดจนบรรดาอธิบดีกรม ผู้ว่าราชการจังหวัดต่างๆ ข้าราชการ และลูกจ้างกระทรวงมหาดไทย ทยอยเข้าพบนายฉัตรชัย เพื่อแสดงมุทิตาจิตอำลาแด่นายฉัตรชัย ซึ่งทำหน้าที่ปลัดกระทรวงมหาดไทยเป็นวันสุดท้าย กันอย่างเนืองแน่นตั้งแต่ช่วงบ่ายที่ผ่านมานายฉัตรชัย ให้สัมภาษณ์สั้นๆว่า ปลัดกระทรวงมหาดไทยคนใหม่เป็นคนเก่ง เป็นผู้มีความรู้ ความสามารถ ให้การดูแลประชาชนได้เป็นอย่างดีและต่อเนื่อง จึงไม่มีอะไรที่อยากฝากถึง หรือเป็นห่วงทั้งนี้ ต้องจับตาดูว่าภายหลังนายฉัตรชัย เกษียณอายุราชการไปแล้ว จะไปทำงานทางการเมืองในรูปแบบใด ท่ามกลางกระแสข่าวที่ว่านายฉัตรชัย ได้เตรียมตั้งพรรคสำรองไว้แล้ว เพื่อสู้ศึกเลือกตั้งรอบหน้าหากมีการยุบสภา และอาจเป็นตัวแปรอีกขั้วการเมืองหนึ่งที่เกิดขึ้นมาใหม่-005,https://www.naewna.com/politic/605832,01_10_2021
นักโทษก่อจลาจลในคุกเอกวาดอร์ ยอดดับทะลุ 100 ราย,หน่วยงานบริการดูแลผู้ต้องขังและเยาวชนผู้กระทำความผิดแห่งชาติของเอกวาดอร์ (SNAI) รายงานว่าเหตุจลาจลภายในเรือนจำลิโตรัล ซึ่งเกิดขึ้นเมื่อวันอังคาร (28 ก.ย.) ในเมืองกัวยากิล เมืองท่าทางตะวันตกเฉียงใต้ของประเทศ ส่งผลให้มีนักโทษเสียชีวิตมากกว่า 100 ราย และบาดเจ็บอีก 52 รายหน่วยงานฯ ระบุว่าสำนักงานตำรวจแห่งชาติ สำนักงานอัยการของเอกวาดอร์ และหน่วยงานอื่นๆ กำลังสืบสวนสอบสวนเหตุจลาจลในเรือนจำครั้งนี้ ซึ่งถือเป็นหนึ่งในสองเหตุการณ์รุนแรงที่สุดในปี 2021 ของเอกวาดอร์ ซึ่งปัจจุบันกำลังเผชิญวิกฤตด้านเรือนจำอันร้ายแรงเมื่อเดือนกุมภาพันธ์ เกิดเหตุจลาจลขึ้นในเรือนจำ 4 แห่งของเอกวาดอร์ ส่งผลให้มีผู้ต้องขังเสียชีวิต 79 ราย และบาดเจ็บ 20 ราย โดยในจำนวนผู้บาดเจ็บมีตำรวจด้วยเมื่อวันพุธ (29 ก.ย.) กิลเลอร์โม ลาสส์โซ ประธานาธิบดีเอกวาดอร์ ประกาศสถานการณ์ฉุกเฉินขึ้นในระบบเรือนจำของประเทศเป็นเวลา 60 วัน เพื่อป้องกันมิให้เกิดเหตุรุนแรงเพิ่มเติมที่มาxinhuathai.-011,https://www.naewna.com/inter/605836,01_10_2021
คอหวยแห่ส่อง พิธีประดิษฐานพระยอดธงฯ วัดเจดีย์(ไอ้ไข่),"คอหวยส่องเลขหยดน้ำตาเทียน พิธีประดิษฐานพระยอดธงค่ายรบพิเศษสิชล - วัดเจดีย์ (ไอ้ไข่) เผยจัดสร้างพระยอดธงวัดเจดีย์ (ไอ้ไข่) รุ่นแรกจำนวนจำกัด ก่อนนำประดิษฐานบนยอดเสาธงค่ายรบพิเศษ30 ก.ย.64 ผู้สื่อข่าวรายงานว่า ที่หน้าอาคารอำนวยการกองร้อยฝึกรบพิเศษ ค่ายฝึกรบพิเศษสิชล อ.สิชล จ.นครศรีธรรมราช พล.อ.ชาญประดิษฐ์ แสงนิล ผู้ทรงคุณวุฒิพิเศษสำนักงานปลัดกระทรวงกลาโหม เป็นประธานประกอบพิธีบรรจุพระยอดธงรุ่นแรก วัดเจดีย์ (ไอ้ไข่) และพิธีประดิษฐานยอดเสาธง ค่ายฝึกรบพิเศษที่ 4 ค่ายฝึกรบพิเศษสิชล  มี พ.ต.ประเสริฐ สายทองแท้ ผบ.ค่ายฝึกรบพิเศษสิชล นายไพรัตน์ ทับชุม นายอำเภอสิชล พ.ต.อ.กิตติศักดิ์ รามสวัสดิ์ ผกก.สภ.สิชล หัวหน้าส่วนราชการ และผู้บริหารองค์กรปกครองส่วนท้องถิ่น เข้าร่วมพิธีท่ามกลางมาตรการควบคุมป้องกันการแพร่ระบาดของไวรัสโควิดอย่างเคร่งครัดสำหรับการประกอบพิธี มีการนิมนต์พระเกจิอาจารย์ชื่อดัง อาทิ มีพระครูวิศาลธรรมจารี เจ้าอาวาสวัดเบิก เจ้าคณะตำบลฉลอง พระครูพุทฺธเจติยาภิมณฑ์ หรือ พระอาจารย์แว่น วัดเจดีย์ (ไอ้ไข่) ร่วมสวดเจริญพระพุทธมนต์ ทำน้ำพระพุทธมนต์ และบรรจุพระยอดธงพร้อมชักยอดเสาธงขึ้นประดิษฐานติดตั้งบนยอดเสาธงหน้าอาคารอำนวยการค่ายฝึกรบพิเศษ หลังการประกอบพิธีเสร็จสิ้น ผู้ที่มาร่วมพิธีแห่ตักน้ำพระพุทธมนต์ในขันน้ำมนต์ขนาดใหญ่ไปเก็บไว้ใช้เพื่อความเป็นสิริมงคล เนื่องจากมีความเชื่อว่าน้ำพระพุทธมนต์จากการประกอบพิธีจัดสร้างหรือประดิษฐานพระยอดธงนั้นมีความเข้มขลัง เอกอุ และหายากมากอย่างไรก็ตาม พบว่าในขันน้ำพระพุทธมนต์ ที่พระสงฆ์ประกอบพิธีเจริญพระพุทธมนต์นั้น ทางเกจิอาจารย์ มีการหยดน้ำตาเทียนลงในขันช่วงการประกอบพิธีอีกด้วย แต่น่าเสียดายที่หยดน้ำตาเทียนไม่ปรากฏเลขที่เด่นชัดมาก แต่มีคอหวยส่วนหนึ่งที่เพ่งมองหยดน้ำตาเทียนในขัน บอกว่า เห็นเป็นเลข 28,38,728,738 และเตรียมนำเลขดังกล่าวเสี่ยงโชคพรุ่งนี้ (1 ต.ค.64)นอกจากนี้ ช่วงระหว่างประกอบพิธี มีคณะอาจารย์จากโรงเรียนนายร้อยพระจุลจอมเกล้า นำนักเรียนนายร้อยชั้นปีที่ 4 เดินทางมาศึกษาดูงานค่ายรบพิเศษที่ 4 สิชล ซึ่งทาง พ.ต.ประเสริฐ สายทองแท้ พร้อมด้วย พล.อ.ชาญประดิษฐ์ แสงนิล จึงมอบพระยอดธงวัดเจดีย์ (ไอ้ไข่) รุ่น  เจริญยศมั่งมี ให้กับคณะอาจารย์ และนักเรียนนายร้อยทุกนาย ท่ามกลางความดีใจของอาจารย์และนักเรียนนายร้อยพ.ต.ประเสริฐ สายทองแท้ ผบ.ค่ายฝึกรบพิเศษสิชล กล่าวว่า ตนเป็นนายทหารสังกัดกองทัพภาคมที่ 4 และดำรงตำแหน่ง ผบ.ค่ายฝึกรบพิเศษสิชลมายาวนาน ในวันนี้เป็นวันสุดท้ายในการดำรงตำแหน่งเพราะเกษียณอายุราชการแล้ว ก่อนหน้านี้ตนได้จัดสร้างพระยอดธงวัดเจดีย์(ไดอ้ไข่) แบบย้อนยุค (พระกรุ) รุ่น เจริญยศมั่งมี ขอได้ไหว้รับ ป้องกันภัย เมตตา เสริมบารมี เสริมยศ มั่งมีทรัพย์ ได้ใช้ชนวนมวลสารจากการสร้างพระยอดธงหน้ากองทัพภาคที่ 4 และมวลสารจากการจัดสร้างไอ้ไข่วัดเจดีย์ รุ่น ยอดทรัพย์ ปลุกเสกพร้อมกับวัตถุมงคลๆไอ้ไข่วัดเจดีย์รุ่น ยอดทรัพย์หลายวาระ จัดสร้างจำนวนจำกัด โดยมีเกจิอาจารย์ทั่วประเทศ 108 รูป ร่วมอธิฐานจิตปลุกเสพต่อเนื่อง 1 วัน 1 คืนมีวัตถุประสงค์เพื่อจัดสวัสดิการให้กำลังพลค่ายรบพิเศษที่ 4 สิชล จัดสร่างเสาธงขนาดใหญ่ ค่ายรบพิเศษที่ 4 สิชล ซ่อมแซมปรับปรุงห้องน้ำ สร้างสนามกีฬา ซึ่งได้ดำเนินการจนแล้วเสร็จครบถ้วน และในวันนี้วันสุดท้ายในชีวิตการเป็นข้าราชการทหาร จึงกำหนดประกอบพิธีบรรจุพระยอดธงรุ่นแรก วัดเจดีย์(ไอ้ไข่) และประดิษฐานยอดเสาธงค่ายฝึกรบพิเศษที่ 4 หรือ ค่ายฝึกรบพิเศษสิชล ขึ้นดังกล่าว",https://www.naewna.com/likesara/605839,01_10_2021
‘ปทุมธานี’เริ่มมีน้ำท่วม ชาวบ้านริมเจ้าพระยาเก็บของขึ้นที่สูง,ปทุมธานีเริ่มมีน้ำท่วม ชาวบ้านริมเจ้าพระยาเก็บของขึ้นที่สูงเมื่อเวลา 19.00 น.วันที่ 30 กันยายน 2564 ผู้สื่อข่าว จ.ปทุมธานี ลงพื้นที่บริเวณใต้สะพานกลับรถสะพานปทุมธานี 1 ต.บ้านกลาง อ.เมือง จ.ปทุมธานี พบว่า มีน้ำท่วมบนถนนสูงประมาณ 20 เซนติเมตร และที่วัดโพธิ์เลื่อน ต.บ้านกระแชง อ.เมือง จ.ปทุมธานี ซึ่งอยู่ริมแม่เจ้าพระยา มีน้ำท่วมที่บริเวณลานวัดแล้วสูงประมาณ 20-30 เซนติเมตรจากการสอบถามชาวบ้านบอกว่าบริเวณใต้สะพานกลับรถสะพานปทุมธานี 1 จะมีน้ำล้นจากแม่น้ำเจ้าพระยาเข้ามาท่วมทุกปี ซึ่งเกิดจากน้ำทะเลหนุนและน้ำทางเหนือปล่อยลงมาด้วย ซึ่งตนเองก็ได้เก็บของไว้ในที่สูงแล้วด้านวัดมะขาม ต.บ้านกลาง อ.เมือง จ.ปทุมธานี ซึ่งเป็นวัดที่ติดแม่น้ำเจ้าพระยาเช่นกัน มีน้ำไหลเข้ามาท่วมบริเวณที่ให้อาหารปลา ซึ่งทางเทศบาลตำบลบ้านกลางได้นำกระสอบทรายมากั้นไว้แล้วบางส่วน นอกจากนี้ยังมีประชาชนที่บ้านอยู่ริมน้ำได้มาเฝ้าสังเกตการณ์ว่าคืนนี้น้ำจะขึ้นสูงหรือไม่ โดยประชาชนบอกว่าตนเองบ้านอยู่ริมแม่น้ำและได้ขนของขึ้นไว้บนชั้น 2 แล้ว แต่น้ำในปีนี้คงไม่น่ากลัวเหมือนปี 2554-005,https://www.naewna.com/local/605841,01_10_2021
ระทึก!หนุ่ม25ซื้อคัตเตอร์บุกเดี่ยวชิงทอง รปภ.ใจเด็ด‘ถีบ’จยย.ล้ม รวบทันควัน,ระทึก!หนุ่ม25ซื้อคัตเตอร์บุกเดี่ยวชิงทอง รปภ.ใจเด็ดถีบจยย.ล้ม รวบทันควันเมื่อเวลา 18.30 น.วันที่ 30 กันยายน 2564 กล้องวงจรปิดของห้างทองเยาวราช สินทวี ภายในห้างสรรพสินค้าโลตัส ชลบุรี ต.เสม็ด อ.เมือง จ.ชลบุรี จับภาพชายวัยรุ่น เสื้อสีน้ำเงินแบบมีหมวกคลุมอำพรางใบหน้า เดินวนไปมาและทำทีไปสอบถามราคาทองคำในจุดที่มีพนักงาน รปภ.ยืนอยู่ จากนั้นได้ใช้มีดจี้พนักงาน รปภ. แล้วกระโดดข้ามเข้าไปหยิบทองรูปพรรณ น้ำหนัก 3 บาท 4 เส้น รวม 12 บาท ก่อนที่จะหลบหนีไปอย่างรวดเร็ว โดยมี รปภ.วิ่งตามไปแล้วจับกุมตัวเอาไว้ได้ ทราบชื่อคือนายวิทย์จากนั้น พ.ต.อ.ชัยชนะ เกษมวงษ์ ผกก.สภ.เสม็ด พร้อมเจ้าหน้าที่ตำรวจทราบเรื่อง ได้รุดเข้าตรวจสอบที่เกิดเหตุ พบกระจกตู้ใส่ทองแตกได้รับความเสียหาย ส่วนคนร้ายถูกพนักงาน รปภ.และพลเมืองดีช่วยจับตัวไว้ได้ หลังจากวิ่งไปด้านนอกแล้วใช้มีดจี้ชิงรถจักรยานยนต์ (จยย.) ของคนที่มาเที่ยวห้าง รปภ.ได้ตัดสินใจกระโดดถีบจนรถล้มไปกระแทกกับเสาไฟฟ้า จนสามารถจับกุมตัวได้ในที่สุด ทราบชื่อต่อมา คือ นายวิทย์ อายุ 25 ปี พร้อมของกลางเป็นสร้อยคอทองคำน้ำหนัก 3 บาท จำนวน 4 เส้น มูลค่ากว่า 3.3 แสนบาท ซึ่งได้ให้ตำรวจควบคุมตัวไปสอบสวนต่อที่ สภ.เสม็ดนายวิทย์ อ้างว่า เดินทางมาจากกรุงเทพฯ หลังจากได้ทะเลาะกับพ่อแม่ และติดพนันออนไลน์ ทำให้เกิดอาการเครียดหนักเพราะแม่ด่าจนทนไม่ไหว เดินเข้าไปในห้างสรรพสินค้า ก่อนตัดสินใจเดินไปซื้อมีดคัตเตอร์ แล้วลงมือก่อเหตุดังกล่าว แต่สุดท้ายหนีไม่รอดถูกจับกุมตัวได้สอบถามพนักงานขายทอง กล่าวว่า คนร้ายทำทีเดินเข้ามาถามราคาทองขนาดต่างๆ แล้วเดินออกไปจากนั้นได้เดินวนไปมา จนเจ้าหน้าที่ รปภ.เห็นผิดสังเกต จึงได้ส่งสัญญาณบอกกับตน จากนั้น รปภ.ได้เรียกกำลังมาเดินสังเกตการณ์ที่หน้าร้านทองจนคนร้ายเดินไปกระชาก รปภ.อีกคนหนึ่งแล้วชี้บอกให้หลบไปจะมาเอาทอง พูดแล้วได้กระโดดข้ามตู้กระจกมาทุบเอาทองรูปพรรณและวิ่งหนีออกไป แต่ รปภ.ได้ช่วยกันไล่ติดตามจนคนร้ายจนมุมจึงสามารถจับกุมตัวเอาไว้ได้ด้านนายนภดล ทุมมานนท์ อายุ 52 ปี พนักงาน รปภ. กล่าวว่า หลังคนร้ายใช้มีดจี้ และได้มีการข่มขู่ ก่อนจะโดดไปหยิบทองแล้ววิ่งหนีไปชนกับประตูของห้างจนล้มลงและลุกขึ้นมา ได้ใช้มีดคัตเตอร์จี้เอารถ จยย.ของคนที่อยู่หน้าประตู ขณะที่กำลังจะเร่งเครื่องหลบหนี ตนจึงตัดสินใจกระโดดถีบรถ จยย. เสียหลักพุ่งไปชนกับเสาไฟฟ้าพลเมืองดีได้ช่วยกันจับกุมตัวไว้ได้-005,https://www.naewna.com/local/605842,01_10_2021
แม่ช่วยผมด้วย!เศร้าลูกชาย11 ขวบยอดกตัญญู จูงควายลงกินน้ำ จมเสียชีวิตต่อหน้าต่อตา,แม่ช่วยผมด้วย!เศร้าลูกชาย11 ขวบยอดกตัญญู จูงควายลงกินน้ำ จมเสียชีวิตต่อหน้าต่อตา30 กันยายน 2564 เวลา 18.30 น. ตำรวจ สภ.บ้านดุง จ.อุดรธานี รับแจ้งมีเหตุจมน้ำเสียชีวิตที่ทุ่งนาท้ายหมู่บ้านบ้านโพนสูงน้อย ต.โพนสูง อ.บ้านดุง จ.อุดรธานี ทางไปวัดป่าเวฬุวัน หลังรับแจ้งนายวีระพล รักเสมอวงษ์ แอดมินเพจบ้านดุงอัพเดท Bandung Update พร้อมด้วยหน่วยกู้ภัยตร.ทางหลวงบ้านดุง รุดไปตรวจสอบ และหน่วยกู้ภัยตร.ทางหลวงได้งมร่างขึ้นมาได้ทราบชื่อ คือ น้องฟลุ้ค อายุ 11 ปี บ้านอยู่ ต.ศรีสุทโธ อ.บ้านดุง จ.อุดรธานี และเป็นนักเรียนชั้น ป.4 โรงเรียนเทศบาล 1 เทศบาลเมืองบ้านดุง โดยแม่ของน้องฟลุ้ค ร่ำไห้สุดเสียใจจนไม่มีน้ำตาแม่ของน้องฟลุ้ค กล่าวว่า ก่อนเกิดเหตุได้พาลูกชายออกมาทุ่งนา ตนไปหว่านปุ๋ยในนาข้าว และน้องฟลุ้ค บอกแม่ว่าจะอาสาเอาควายลงกินน้ำในหนองน้ำให้เอง ซึ่งปกติเขาก็จะทำแบบนี้ประจำอาสาช่วยงานแม่ทุกอย่าง แม่ก็บอกว่าไม่ต้องเอาลงหรอกลูก เพราะกลัวลูกจะจมน้ำ หลังจากนั้นตนก็ไปหว่านปุ๋ยในนาข้าว ไม่นานเห็นลูกร้อง แม่ช่วยผมด้วย ผมเหนื่อยหลังจากได้ยินเสียงลูก ตนรีบทิ้งถังที่ใส่ปุ๋ยวิ่งมาช่วย เห็นแต่ขาลูกกำลังจมน้ำกระโดดลงไปคว้าขาไม่ทัน เห็นลูกจมน้ำต่อหน้าต่อตา ตนไม่กล้าลงเพราะว่ายน้ำไม่เป็น จึงรีบไปบอกชาวบ้านและแจ้งแอดมินบ้านดุงอัพเดทให้มาช่วย แต่สุดท้ายลูกก็มาเสียชีวิตแม่ของน้องฟลุ้ค กล่าวว่า ปกติทุกวันเราจะออกมาทุ่งนาประจำ เพื่อมาเอาควายกินน้ำและเข้าคอก และเขาก็ว่ายน้ำเป็น แต่วันนี้ไม่รู้เป็นอะไรดูท่าทางเขาเหนื่อย ไม่ร่าเริงเหมือนทุกวัน เสียใจมากที่ต้องมาสูญเสียลูกคนสุดท้อง เขาเป็นกตัญญูช่วยงานแม่ทุกอย่าง อย่างตอนเที่ยงวันนี้ก็ต้มบะหมี่กึ่งสำเร็จรูปให้แม่ทานก่อนออกมาที่ทุ่งนา ไม่น่าจบชีวิตสั้นแบบนี้ด้านพ่อของน้องฟลุ้คมาเห็นร่างของลูกชายจมน้ำเสียชีวิต ก็ร่ำไห้ใจจะขาด พร้อมเป่าปากหวังจะให้ลูกให้ฟื้นคืนมาต่อมาตำรวจ และแพทย์เวรชันสูตรศพ โดยญาติไม่ติดใจการเสียชีวิตจึงมอบศพให้ญาติไปบำเพ็ญตามประเพณีต่อไป-005,https://www.naewna.com/local/605844,01_10_2021
เด็ดแน่! รวมมาให้3สำนักดัง ขวัญใจชาวบ้าน บอกให้โชคมาแล้วหลายงวด,เลขเด็ดๆจากแม่ตะเคียนทอง 300 ปี จากจังหวัดกาญจนบุรีมาอยู่ที่นครปฐมได้33ปีให้โชคลางวัลที่1มาแล้วเมื่อหลายปีก่อนจนโด่งดังจากนั้นก็มีคนถูกกันมาทุกงวดจนถึงทุกวันนี้งวดนี้มีเลขเด็ดมาบอก30 ก.ย.64 ที่วัดดอนขนาด ต.ดอนยายหอม อ.เมือง จ.นครปฐม คอหวยเดินทางกันมาขอเลขเด็ดจากแม่ตะเคียนทองเก่าแก่อายุกว่า 300 ปี จากจังหวัดกาญจนบุรีเจ้าอาวาสได้อัญเชิญมาอยู่ที่วัดดอนขนาด ชื่อแม่ศรีบุญเรือง ยาวกว่า 30 เมตร กว้างกว่า 5 เมตรสอบถามแม่ชี ที่ดูแลแม่ตะเคียนทอง เล่าให้ฟังว่า แม่เองถูกหวยติดต่อกันมา 10 กว่างวดแล้วถามว่าได้เลขมาจากไหน แม่ชีบอกว่าแม่ตะเคียนให้เลขลอยขึ้นมาจากต้นให้เห็นเลยงวดนี้ได้เลข 56 แม่ชียังบอกอีกว่าวันหยุดจะมีคนมาขอตลอดทั้งวันไม่ขาดเลย และตอนที่แม่ตะเคียนทองมาอยู่ที่วัดนี้ปีแรกมีคนมาขอพรขอโชคก็ถูกรางวัลที่ 1 ไป จากนั้นก็มีคนถูกมาตลอดทุกปี ไม่เคยหยุดเลย แม่ตะเคียนทองแม่ศรีบุญเรืองนี้ถ้าใครก็ตามที่มาขอแล้วใช้แป้งถูๆไม้ดิน 2 ครั้งถ้าแม่ตะเคียนทองให้ตัวเลขจะลอยขึ้นมาให้เห็นชัดๆไม่ว่าจะ 2 ตัว 3 ตัวก็ตาม ถ้าเห็นแบบนั้นไปซื้อหวยได้เลยถูกทุกคนที่เห็นเลขส่องเลขเด็ดหางประทัดและขันน้ำมนต์ไอ้ไข่บันดาลทรัพย์ วัดศรีทรงธรรม บ้านหนองกล้า ต.ดอนหายโศก หลังก๊วนชมรมจักรยานบ้านเชียงถูก3งวดซ้อนแล้ว30 ก.ย.64ผู้สื่อข่าวจังหวัดอุดรธานีรายงานว่า บรรยากาศ ณ วัดศรีทรงธรรม บ้านหนองกล้า ม.6 ต.ดอนหายโศก อ.หนองหาน จ.อุดรธานี อีก 1 วัน สำหรับหวยรัฐบาลงวดประวันจำวันที่ 1 ตุลาคม 2564 จะออก โดยวันนี้มีผู้คนต่างพากันเข้ามาทำบุญทำกุศล ถวายภัตตาหารเพล สังฆทาน กับพระภิกษุสงฆ์ และขอโชคขอลาภจากรูปปั้น ไอ้ไข่บันดาลทรัพย์ กันอย่างต่อเนื่องเหมือนเช่นเคย โดยทางวัดได้มีมาตรการเฝ้าระวังและป้องกันการแพร่ระบาดของโรคติดเชื้อไวรัสโคโรนา 2019 (COVID-19) อย่างเข้มงวดเช่นกันวันนี้ประจวบเหมาะมีผู้โชคดีซึ่งเป็นกลุ่มนักปั่นชนรมจักรยานหนองหาน ได้นำสังฆทาน น้ำดื่มมาทำบุญกับพระสงฆ์ และนำประทัด 1 หมื่นนัดมาจุดเซ่นไหว้ไอ้ไข่ หลังโชคดีรับทรัพย์ถูกหวยรัฐบาล 3 งวดติดต่อกันสำหรับแนวทางหวยรัฐบาลงวดที่จะถึง คือ 446 เลขธูปเสี่ยงทาย 70/558 เลขหางประทัด 1 หมื่นนัด เลขขันน้ำมนต์อีก 1 ชุด803ลุ้นโชคใหญ่รางวัลที่1งวดวันที่1ต.ค.64นี้จ.อ่างทอง ชาวบ้านทำพิธีขอตัวเลขพญาบึ้งที่มาทำรังอยู่ที่หลังวัด นำดอกไม้ธูปเทียนกราบไหว้ตามความเชื่อ พร้อมนำกระดาษเขียนตัวเลขใส่ลงรูแล้วให้ดันตัวเลขเสียงทายออกมา30 ก.ย.64 ที่บริเวณด้านหลังวัดโบสถ์ราชศรัทธา ตำบลบางระกำ อำเภอโพธิ์ทอง จังหวัดอ่างทอง พบชาวบ้านนำดอกไม้ธูปเทียนเข้าทำการกราบไหว้ตามความเชื่อในการขอโชคลาภพญาบึ้ง ที่มีเสียงรำลือในการใบ้ตัวเลขแม่นยำในการนำไปเสี่ยงดวง หลังมีชาวบ้านไปพบว่าพญาบึ้งได้ขุดรูขนาดใหญ่อยู่ที่บริเวณด้านหลังวัด ไม้พลาดนำดอกไม้ธูปเทียรเข้ากราบไว้ขอโชคลาภ พร้อมนำกระดาษเขียนตัวเลขหย่อนลงไปในรูพญาบึ้ง และเฝ้ารอให้พญาบึ้งดันกระดาษที่เขียนตัวเลขเสี่ยงทายออกมา อยู่ภายในรูออกมา พบเป็นตัวเลขเสี่ยงทาย 302 -85 ไม่พลาดนำไปเสี่ยงดวงกันต่อไป.009,https://www.naewna.com/likesara/605843,01_10_2021
กรมชลฯเร่งระบายน้ำลง‘อ่าวไทย’ ลดปริมาณน้ำหลากในแม่น้ำเจ้าพระยา,"กรมชลฯเร่งระบายน้ำลงอ่าวไทย ลดปริมาณน้ำหลากในแม่น้ำเจ้าพระยา30 กันยายน 2564 ดร.ทวีศักดิ์ ธนเดโชพล รองอธิบดีกรมชลประทาน เปิดเผยว่า ปัจจุบัน (30 กันยายน 2564) ที่สถานีวัดน้ำ C.2 จังหวัดนครสวรรค์ มีปริมาณน้ำไหลผ่านอยู่ในเกณฑ์ 2,683 ลบ.ม./วินาที และมีปริมาณน้ำหลากจากแม่น้ำสะแกกรังไหลผ่านสถานีวัดน้ำ Ct.19 จังหวัดอุทัยธานี ในอัตรา 393 ลบ.ม./วินาทีกรมชลประทาน ได้บริหารจัดการน้ำด้านเหนือเขื่อนเจ้าพระยา จังหวัดชัยนาท ด้วยการตัดยอดน้ำเข้าระบบคลองชลประทานทั้งสองฝั่งรวม 348 ลบ.ม./วินาที ทำให้ปัจจุบันมีปริมาณน้ำไหลผ่านเขื่อนเจ้าพระยาอยู่ในเกณฑ์ 2,775 ลบ.ม./วินาที ประกอบกับช่วงสัปดาห์ที่ผ่านมามีฝนตกหนักต่อเนื่องในพื้นที่อำเภอลำสนธิ และอำเภอไชยบาดาล จังหวัดลพบุรี ทำให้มีปริมาณน้ำไหลลงเขื่อนป่าสักชลสิทธิ์ อย่างรวดเร็ว จนเกือบเต็มความจุอ่างฯ จึงจำเป็นต้องปรับเพิ่มการระบายน้ำจากเขื่อนป่าสักชลสิทธิ์ ในอัตรา 1,200 ลบ.ม./วินาที ซึ่งจะส่งผลให้มีปริมาณน้ำไหลผ่านสถานีวัดน้ำอำเภอบางไทร จังหวัดพระนครศรีอยุธยา (C.29A) อยู่ในอัตราประมาณ 2,873 ลบ.ม./วินาที ทำให้ระดับน้ำตั้งแต่ท้ายเขื่อนเจ้าพระยาและเขื่อนป่าสักเพิ่มขึ้นเล็กน้อย กรมชลประทาน ได้ทำการแจ้งเตือนไปยังพื้นที่ได้รับผลกระทบบริเวณท้ายอ่างเป็นที่เรียบร้อยแล้วทั้งนี้ เพื่อเป็นการลดปริมาณน้ำลงแม่น้ำเจ้าพระยา กรมชลประทาน ได้ทำการตัดยอดน้ำเข้าพื้นที่ลุ่มต่ำเจ้าพระยา 2 ฝั่ง แล้วกว่า 133 ล้าน ลบ.ม. พร้อมวางแผนผันน้ำจากแม่น้ำป่าสักส่วนหนึ่งลงคลองระพีพัฒน์ ลงสู่แม่น้ำนครนายก และแม่บางปะกง ก่อนระบายลงสู่อ่าวไทยตามลำดับ อีกส่วนหนึ่งจะรับน้ำผ่านคลอง13 คลองพระองค์ไชยานุชิต จากนั้นจะใช้สถานีสูบน้ำแนวคลองชายทะเล เร่งสูบน้ำลงอ่าวไทยต่อไป-005",https://www.naewna.com/local/605845,01_10_2021
หนุ่มดึงลูกค้าสู้โควิด แต่งสไปเดอร์แมน ขายน้ำอ้อย เรียกยิ้มกลาง4แยก,ฮือฮาหนุ่ม วัย 30 ปี สวมชุดสไปเดอร์แมนยืนขายน้ำอ้อยสดสี่แยกไฟแดงที่บุรีรัมย์ หวังสร้างจุดสนใจดึงดูดลูกค้าสู้วิกฤตโควิด เผยก่อนหน้านี้ใส่ชุดธรรมดาขายได้วันละไม่กี่ขวด หลังแปลงร่างเป็นซุปเปอร์ฮีโร่มีคนสนใจอุดหนุนคึกคัก ทำยอดขายเพิ่มขึ้นวันละ 80 – 100 ขวด30 ก.ย.64 ยุควิกฤตโควิดระบาด หลายคนต่างก็ได้รับผลกระทบไปตามๆ กัน โดยเฉพาะบรรดาพ่อค้าแม่ค้าก็ขายของยากลำบาก ไม่ต่างจากนายพนม ประพรม หรือ หลิม อายุ 30 ปี หนุ่มชาวสุโขทัย ที่มาทำอาชีพขายน้ำอ้อยสดและพวงมาลัย ตามสี่แยกไฟแดงที่จังหวัดบุรีรัมย์ เพื่อเลี้ยงชีพ แต่พอเจอโควิดระบาดก็ขายไม่ค่อยดี รายได้แทบไม่พอค่ากินอยู่และค่าเช่าบ้าน  เขาจึงคิดว่าน่าจะทำอะไรสักอย่างเพื่อสร้างจุดสนใจดึงดูดลูกค้า ซึ่งที่ผ่านมาก็เคยเห็นหลายคนเคยแต่งตัวเลียนแบบเหล่าซูปเปอร์ฮีโร่หรือตัวละครต่างๆ ในภาพยนตร์แล้วได้รับความสนใจตนจึงตัดสินใจซื้อชุดสไปเดอร์แมนมาสวมใส่แล้วมายืนขายน้ำอ้อยสดและพวงมาลัยที่สี่แยกไฟแดงบ้านกระสัง ต.บ้านบัว อ.เมืองบุรีรัมย์ ก็ได้รับความสนใจจากผู้ที่ขับรถสัญจรไปมาต่างก็อุดหนุนซื้อน้ำอ้อยสดและพวงมาลัยคึกคักมากขึ้นกว่าเดิม จากเมื่อก่อนขายได้วันละไม่กี่ขวด แต่หลังจากสวมชุดแปลงร่างเป็นสไปเดอร์แมนมายืนขาย ก็ทำให้มียอดขายเพิ่มขึ้นเฉลี่ยวันละ 80–100 ขวด บางคนซื้อแล้วก็ขอถ่ายรูปด้วย นอกจากจะขายดีกว่าเดิมแล้วเห็นคนซื้อมีรอยยิ้มก็มีความสุขไปด้วยนายพนม ประพนม บอกว่า เมื่อก่อนที่ยังไม่มีโควิดระบาดขายพวงมาลัยอย่างเดียวก็พออยู่ได้ แต่พอมีโควิดระบาดคนก็ไม่ค่อยซื้อ จึงหันมาขายน้ำอ้อยสดเพิ่มเพราะคิดว่าขับรถผ่านไปมา น่าจะอยากดื่มอะไรหวานๆ เย็นๆ ชื่นใจ แต่ก็ยังขายไม่ค่อยได้ จึงลองคิดว่าจะทำอะไรเพื่อเรียกความสนใจจากลูกค้า จึงได้ซื้อชุดสไปเดอร์แมนมาใส่ ประกอบกับส่วนตัวก็ชอบตัวละครสไปเดอร์แมนอยู่แล้ว พอใส่มายืนขายก็ได้รับความสนใจจากลูกค้าจริงๆ เพราะทำให้ยอดขายเพิ่มขึ้นจากก่อนหน้านี้แต่งตัวธรรมดาขายได้วันละไม่กี่ขวด ขยับขึ้นเป็นวันละ 30 – 40 ขวด ทุกวันนี้ก็เพิ่มเป็นวันละ 80 – 100 ขวด ส่วนราคาก็ไม่แพงเพียงขวดละ 20 บาทเท่านั้น ก็รู้ดีใจที่ขายได้มากขึ้นเพราะหลังจากหักต้นทุนแล้วก็เพียงพอสำหรับกินอยู่และค่าเช่าบ้าน.009,https://www.naewna.com/likesara/605846,01_10_2021
‘จิรายุ’แซะ‘นายกฯ’ไม่ต้องลงพื้นที่บ่อย แขวะ‘ผู้ว่าฯกทม.’ขุดลอกท่อน้ำบ้าง,ไปยืนพูดนะจ๊ะเพื่ออะไร! จิรายุเหน็บ นายกฯไม่ต้องลงพื้นที่บ่อยคนด่าเยอะ ระวังภาพไม่สวย แนะเปิดห้องซิงเกิล คอมมานด์ สั่งการทีละภาค ไปเลย จี้ถาม ผู้ว่า กทม.ลอกท่อระบายน้ำบ้างหรือไม่ เตือนคนกทม. 20 ต.ค. นำของมีค่ายกขึ้นที่สูงจะปลอดภัยเมื่อวันที่ 1 ตุลาคม 2564 ที่รัฐสภา นายจิรายุ ห่วงทรัพย์ ส.ส.กทม. พรรคเพื่อไทย กล่าวถึงกรณีที่พล.อ.ประยุทธ์ จันทร์โอชา นายกรัฐมนตรีและรมว.กลาโหม ลงพื้นที่ตรวจน้ำท่วมในพื้นที่ต่างๆ ว่า ตนมองว่า นายกรัฐมนตรี ไม่ต้องลงพื้นที่บ่อย เพราะลงบ่อยคนก็ด่าบ่อย คนเชียร์ก็ตะโกนเชียร์ คนด่าก็ตะโกนด่า ภาพไม่สวย ท่านเคยเป็นผบ.ทบ. ตนว่า ท่านน่าจะไปเปิดห้องซิงเกิล คอมมานด์ แล้วเรียกแต่ละภาคมา ทั้งภาคเหนือ อีสาน กลาง ใต้ ประเมินสถานการณ์แล้วสั่งการไปเลย เช่น ทหารเตรียมรถหรือยัง อาหารที่จะดูแลประชาชนเตรียมพร้อมหรือยัง การไฟฟ้าส่วนภูมิภาคจะตัดไฟหรือต่อไฟพิเศษอย่างไร ไปยืนพูด รักนะจ๊ะ เพื่ออะไร ตนไม่เข้าใจจริงๆ แล้วก็ไปสร้างความขัดแย้งนายจิรายุ กล่าวต่อว่า แน่นอนวันนี้คนชอบนายกรัฐมนตรีก็มี คนไม่ชอบก็เยอะแยะ ซึ่งเป็นเรื่องปกติ แต่เขาอยากฟังว่า นโยบายแก้ปัญหาของนายกรัฐมนตรีจะทำอย่างไร เขาไม่อยากฟังว่า บ้านต้องไปยกสูง เกิดมาเขาก็รู้อยู่แล้ว คนที่อยู่ จ.พระนครศรีอยุธยา ริมแม่น้ำป่าสัก ลพบุรี ชัยนาท เขาก็รู้อยู่แล้วว่า จะต้องสร้างบ้านยกสูง ไม่ต้องไปบอก สิ่งนี้เป็นปัญหา สมัยรัฐบาล น.ส.ยิ่งลักษณ์ ชินวัตร เราเคยออกนโยบายเชื่อมแม่น้ำปิง วัง ยม น่าน เมื่อน้ำมาทางไหนก็มีประตูน้ำผันไป ในอ่าวไทยเราก็เคยเสนอว่า หากมีเขื่อนออกไปในทะเล เมื่อปิด น้ำเหนือก็จะไหลลงมากอง เมื่อน้ำลงก็ค่อยเปิดให้ไหลออกไป หากทำตั้งแต่ 10 ปีที่แล้วก็จบไปแล้วนี่ยังมาพูด อดทนหน่อยนะ มันมาทุกปี รู้ แต่เขาต้องการผู้นำประเทศที่มีกึ๋น ไม่ใช่พูดอะไรไม่ถูกใจก็ไปตบกะโหลกคนแบบเมื่อวานนี้ (30 ก.ย.) ผมว่า ตลก ใจเย็นๆ หน่อยท่านนายกฯ หายใจลึกๆ นายจิรายุ กล่าวนายจิรายุ ยังกล่าวถึงกรณีที่ได้ไปตรวจน้ำท่วมที่เขื่อนชัยนาท จ.ชัยนาท ว่า ตนได้ถามคนที่มีส่วนเกี่ยวข้องกับน้ำท่วมปี 2554 ซึ่งเป็นผู้อำนวยการเขื่อนภูมิพลว่า น้ำในปีนี้กับปี 2554 ต่างกันหรือไม่ เขาตอบว่า ต่างกันและน่ากลัว เพราะปริมาณน้ำมาเร็ว เมื่อน้ำมาไว พล.ต.อ.อัศวิน ขวัญเมือง ผู้ว่าราชการกรุงเทพมหานคร ได้ลอกท่อระบายที่ไหน อย่างไรหรือไม่ ที่ผ่านมาเคยใช้กรมราชทัณฑ์ให้เอาคนที่อยู่เรือนจำไปลอกท่อ แต่ปัจจุบันนี้จ้างเอกชน แต่เอกชนก็ตัดจ้วงแค่ 2-3 ครั้งแล้วถ่ายรูปส่งหรือไม่ ซึ่งกทม.ไม่ได้มีการลอกท่อ ต่อไปนี้น้ำจะดันเมื่อมาถึงสามโคก จ.ปทุมธานี และเข้ากทม.ก็จะดันซ้ายขวา ผ่านประตูระบายน้ำที่รับแรงดันไม่ได้ก็จะดันผุดและไปท่วม รวมกับน้ำทะเลหนุนสูงด้วย ตนจึงฝากเตือนว่า กทม.อย่าไปนิ่งนอนใจ รัฐบาลไม่ต้องไปตรวจบ่อยเอาพอประมาณแล้วกลับมาวางแผนรับมือให้ดีๆ เขาบอกว่าไม่เกิน 20 วัน วันที่ 20 ต.ค.นี้ คนกทม.เตรียมตัวไว้ให้นำของมีค่ายกขึ้นที่สูงไว้ ซึ่งก็จะปลอดภัย แต่ไม่ท่วมก็ดีไป,https://www.naewna.com/politic/605919,01_10_2021
เบาได้เบา! 'กุ้งพลอย'นุ่งชุดผีเสื้อเปลือยหลังโชว์สเต็ปแดนซ์,1 ต.ค.64โสด สวย แซ่บแบบไม่มีแผ่ว สำหรับ กุ้งพลอย หรือ ติ๊ก บิ๊กบราเธอร์อดีตภรรยาของ หนุ่ม ศรราม เทพพิทักษ์ ที่ล่าสุดเจ้าตัวได้โพสต์คลิปแซ่บ เปลือยแผ่นหลังแดนซ์เบาๆนุ่งเสื้อผีเสื้อตัวจิ๋วโชว์ความขาวเนียน เอวบาง กลางอินสตาแกรม พร้อมแคปชั่นเบาได้เบานะแม่,https://www.naewna.com/entertain/605906,01_10_2021
แค้นสุมอก! 'พท.'ไล่เจาะยาง'บิ๊กตู่'สั่งกมธ.คุ้ยข้อมูลเปิดซักฟอกอีกรอบเดือนหน้า,ฝ่ายค้านแค้นแน่นอกไล่เจาะยางนายกฯ จิรายุ เผยปธ.กมธ.ซีกเพื่อไทยกำลังเก็บข้อมูลทุจริต เตรียมพร้อมยื่นอภิปรายกระทุ้งรัฐบาลรับสมัยประชุมหน้า ซัดหยุดเรื่องส่วนตัวหันมาสนใจประชาชนบ้าง1 ต.ค.2564 ที่รัฐสภา นายจิรายุ ห่วงทรัพย์ ส.ส.กทม. พรรคเพื่อไทย ในฐานะประธานกรรมาธิการกิจการศาล องค์กรอิสระ องค์กรอัยการ รัฐวิสาหกิจ องค์การมหาชน และกองทุน สภาผู้แทนราษฎร กล่าวว่า ในช่วงของการปิดสมัยประชุมนี้ พรรคเพื่อไทยมีนโยบายให้ประธานกรรมาธิการในส่วนของพรรคเพื่อไทยได้ดำเนินการตรวจสอบกระทรวง ทบวง กรมต่าง ๆ และทำสรุปส่งให้พรรคผ่านสำนักงานปราบโกงทุกสัปดาห์ เพื่อเตรียมพร้อมในการเปิดสมัยประชุมต่อไปในเดือนพ.ย.นี้ ซึ่งอาจจะมีการยื่นอภิปรายเป็นการทั่วไปแบบไม่ลงมติตามมาตรา 152 อีกครั้ง ถือเป็นครั้งที่สำคัญที่จะชี้ให้ประชาชนเห็นว่าฝ่ายค้านได้ทำงานอย่างเต็มที่ หลายเรื่องที่อภิปรายไม่ไว้วางใจและติดตามตรวจสอบแต่รัฐบาลก็ไม่เคยตั้งคณะกรรมการหลายประเด็นผมก็ไปยื่นร้องถึงนายกรัฐมนตรี ก็ตั้งลูกพี่สอบลูกน้อง และบางเรื่องก็ดองเรื่องเอาไว้ และที่สำคัญการแก้ไขในเรื่องการทุจริตของรัฐบาลปัจจุบันมีมากมายหลายกระทรวง ทบวง กรม และไม่ได้มีการแก้ไขปัญหาให้ประชาชนอย่างจริงจัง สนใจแต่จะลงพื้นที่แบ่งพรรคแบ่งพวก แบ่งกลุ่มแบ่งก้อนกัน ซึ่งประชาชนไม่ได้ประโยชน์อะไร นายจิรายุ กล่าวนายจิรายุ กล่าวต่อว่า จึงอยากฝากไปยังรัฐบาล อย่าเพิ่งวุ่นวายอะไรกับเรื่องส่วนตัวมากมายนัก กรุณายุ่งและวุ่นวายความเดือดร้อนของพี่น้องประชาชนให้มากจะเป็นประโยชน์ยิ่ง อะไรที่เป็นนโยบาย อะไรที่เป็นการแก้ไขปัญหาทุจริตก็ทำ ไม่ใช่พอฝ่ายค้านไปแตะอะไรก็ออกมาแอคชั่นหน่อย อันนี้ถือว่าพี่น้องประชาชนไม่ได้ประโยชน์อะไรอย่างไรก็ตาม ในการอภิปรายไม่ไว้วางใจครั้งที่ผ่านมารัฐบาลไม่ได้ดำเนินการแก้ไขอะไรนอกจากแก้ต่าง พูดเอาดีใส่ตัวและโยนให้ข้าราชการประจำ ซึ่งตนได้ติดตามโดยเฉพาะ2กระทรวงที่อภิปรายไปคือกระทรวงการพัฒนาสังคมและความมั่นคงของมนุษย์ กับกรมทรัพยากรน้ำบาดาล กระทรวงทรัพยากรธรรมชาติและสิ่งแวดล้อม โดยในส่วนของกรมทรัพยากรน้ำบาดาลนั้นได้เรียกเอกสารไปถึง 2 ครั้ง และเมื่อวานได้ลงนามหนังสือส่งไปเป็นครั้งที่ 3 จึงขอเรียนไปยังส่วนราชการว่า พ.ร.บ.คำสั่งเรียกที่ศาลรัฐธรรมนูญตีความว่าบังคับใช้ไม่ได้มีเพียง 2 มาตรา แต่มาตราอื่นยังบังคับใช้ เช่น มาตรา 15 ที่มีทั้งโทษจำและปรับ ดังนั้นหากไม่ส่งเอกสารหรือมีเจตนาบิดพริ้วที่จะไม่ให้ความร่วมมือฝ่ายนิติบัญญัติซึ่งเป็นฝ่ายตรวจสอบฝ่ายบริหาร โดยตนจะรอจนถึงวันที่5ต.ค.นี้ ซึ่งหากครั้งที่ 3 นี้ยังไม่มาอีกก็จะใช้อำนาจหน้าที่ตามกฎหมายของฝ่ายนิติบัญญัติ-001,https://www.naewna.com/politic/605904,01_10_2021
โจรใต้บุกถล่มจุดตรวจที่ปาดี อส.-ตำรวจเจ็บ 2 ชาวบ้านถูกลูกหลงเจ็บ 3,เมื่อเวลา 10.30 น.วันที่ 1 ต.ค.64 พ.ต.อ.อาภากร วิรุปักษ์อารักษ์ ผกก.สภ.สุไหงปาดี จ.นราธิวาส นายปรีชา นวลน้อย ปลัดจังหวัดนราธิวาส เจ้าหน้าที่ชุดเก็บกู้และทำลายวัตถุระเบิด นปพ.กองกำกับการตำรวจภูธรจังหวัดนราธิวาส เจ้าหน้าที่กองพิสูจน์หลักฐานจังหวัดนราธิวาส และกำลังเจ้าหน้าที่ตำรวจทหารจำนวนหนึ่ง ร่วมเดินทางตรวจสอบเหตุคนร้ายใช้อาวุธปืนสงครามและระเบิดแสวงเครื่องแบบไปป์บอมบ์ บุกโจมตีจุดตรวจ 3 ฝ่าย ซึ่งตั้งอยู่ริมถนนจารุเสถียร เขตเทศบาลตำบลปะลุรู อ.สุไหงปาดี ส่งผลทำให้เจ้าหน้าที่ตำรวจและ อส.บาดเจ็บ 2 นาย แถมมีชาวบ้านถูกลูกหลงบาดเจ็บอีก 3 คน เหตุเกิดในช่วงคืนที่ผ่านมา เวลา 19.30 น.แต่เจ้าหน้าที่ไม่กล้าเดินทางเข้าตรวจสอบ เกรงคนร้ายจะวางแผนลวงดักสังหารเจ้าหน้าที่เมื่อถึงที่เกิดเหตุพบระเบิดแสวงเครื่องแบบไปป์บอมบ์ ที่อยู่ในสภาพพร้อมใช้งาน ตกอยู่ที่กองทรายตรงข้ามกับจุดตรวจ 1 ลูก เจ้าหน้าที่ได้เข้าทำการเก็บกู้เอาไว้ได้ พร้อมด้วยสลักนิรภัยจำนวน 3 อัน ก่อนที่จะตรวจสอบจุดตรวจ พบที่บริเวณริมถนนหน้าจุดตรวจมีร่องรอยของระเบิดแสวงเครื่องแบบไปป์บอมบ์ ที่คนร้ายขว้างใส่จุดตรวจ 3 ลูก ตกจนพื้นที่ถนนเป็นรูโหว่และบริเวณกำแพงจุดตรวจมีร่องรอยของกระสุนปืนเอ็ม 16 และอาก้า รวมทั้งสะเก็ดระเบิดพรุนทั้งแถบ ส่วนบริเวณหอคอยมีร่องรอยถูกกระสุนปืนของคนร้ายจนพรุนเช่นกัน เจ้าหน้าที่จึงได้เก็บรวบรวหลักฐานในที่เกิดเหตุนอกจากนี้ เจ้าหน้าที่ได้ทำการตรวจสอบบ้านพักของชาวบ้านที่ปลูกสร้างอยู่ด้านซ้ายมือของจุดตรวจและด้านหลังของจุดตรวจ พบว่าฝาผนังและกระจกหน้าต่างที่อยู่ด้านหน้าของบ้านพักแตก และมีกองเลือดจำนวนหนึ่งเจ้าหน้าที่จึงได้เก็บรวบรวมไว้เป็นหลักฐานต่อมาเจ้าหน้าที่ได้เข้าตรวจสอบจุดที่ 2 ซึ่งห่างจากจุดแรกประมาณ 3 ก.ม.ซึ่งเป็นถนนพาดทางรถไฟ พบเสาเตือนสัญญาณรถไฟหักโคน 1 ต้นและมีร่องรอยของระเบิดแสวงเครื่องที่คนร้ายประกอบใส่ไว้ในท่อแปปเหล็กทรงกลม หนัก 5 ก.ม.จุดชนวนด้วนวิทยุสื่อสาร ตกกระจายเกลื่อนพื้นถนน เจ้าหน้าที่จึงได้เก็บรวบรวมไว้เป็นหลักฐานจากการสอบสวนทราบว่า ในขณะที่เจ้าหน้าที่ทหาร ตำรวจและฝ่ายปกครอง 4 นายกำลังอาศัยอยู่ในจุดตรวจได้มีคนร้ายประมาณ 8 คน พร้อมอาวุธปืนครบมือได้แฝงตัวมาทางป่าตรวจข้ามจุดตรวจ โดยอาศัยก้อนทรายเป็นที่กำบัง ใช้อาวุธปืนสงครามยิงใส่หอคอยและเข้าไปในจุดตรวจจำนวนหลายชุด เจ้าหน้าที่ทั้ง 4 นายที่อยู่ในจุดตรวจได้ใช้บังเกอร์ปูนหน้าจุดตรวจเป็นที่กำบัง ใช้อาวุธปืนประจำกายยิงปะทะตอบโต้ใส่กลุ่มคนร้าย กลุ่มคนร้ายใช้กลยุทธ์ยิงอาวุธปืนเข้าใส่สลับกับขว้างระเบิดไปป์บอมบ์ แต่โชคดีหน้าฐานเจ้าหน้าที่ได้ทำการขึงตาข่ายไว้ ทำให้ระเบิดไปป์บอมบ์ล่วงตกที่บริเวณฐานของตาข่ายริมถนน จนการปะทะผ่านไปประมาณ 10 นาทีเมื่อ ร.ท.วิรุจ นพรัตน์ ผบ.ร้อย ทพ.4814 ซึ่งตั้งฐานอยู่วัดโต๊ะเด็ง ได้รับการขอสนับสนุนเพื่อช่วยเหลือที่จุดตรวจ จึงได้นำกำลัง 1 ชป.นั่งรถยนต์หุ้มเกราะวีว่าออกจากฐาน เมื่อถึงบริเวณถนนพาดทางรถไฟ คนร้ายที่ดักซุ่มอยู่ในมุมมืดได้ใช้วิทยุสื่อสารจุดชนวนระเบิดที่นำไปผูกติดไว้กับเสาสัญญาณเตือนรถไฟจนเกิดระเบิดขึ้นแต่ไม่มีผู้ใดได้รับบาดเจ็บ จึงได้เดินทางไปสนับสนุนที่จุดตรวจ กลุ่มคนร้ายเห็นดังนั้นจึงได้พากันนำกำลังล่าถอยไปต่อมาเมื่อเสียงปืนสงบลงเจ้าหน้าที่ได้เครียร์พื้นที่พบว่านายหมู่โทมะนาวี กอเดร์ อายุ 37 ปี ซึ่งประจำที่จุดตรวจถูกสะเก็ดระเบิดได้รับบาดเจ็บเล็กน้อยที่คิ้วขวา และ ส.ต.ต.กิตติศักดิ์ ปาหิน 21 ปี ถูกสะเก็ดระเบิดที่บริเวณซี่โครงขวา จำนวน 2 จุดและมีอาหารแน่นหน้าอกหูอื้อ นอกจากนี้ เจ้าหน้าที่ได้เข้าเครียร์บ้านเรือนของชาวบ้านที่อยู่ด้านข้างและด้านหลังของจุดตรวจ พบมีชาวบ้านถูกสะเก็ดกระจกของหน้าต่างได้รับบาดเจ็บอีก 3 คน คือ น.ส.ภัทราวดี พรมชื่น 37 ปี ด.ญ.รวิดา พรมชื่น 1 ขวบ และนายเฉลิมพล พื้นผา 34 ปี จึงได้ช่วยกันนำผู้ได้รับบาดเจ็บทั้ง 5 ราย ส่งรักษาที่โรงพยาบาลสุไหงปาดี อย่างเร่งด่วนส่วนเหตุการณ์ที่เกิดขึ้นเจ้าหน้าที่เชื่อว่าเป็นฝีมือการกระทำของกลุ่มผู้ไม่หวังดี เพื่อวางแผนดักสังหารเจ้าหน้าที่รายวัน - 003,https://www.naewna.com/local/605900,01_10_2021
ประธาน ป.ป.ช. ลั่นทำงานอีก 3 ปี เร่งสางคดีให้ครบถ้วนเป็นธรรม,ประธาน ป.ป.ช. ลั่นเหลือเวลาทำงานอีก 3 ปี เร่งสางคดีให้ครบถ้วน-รอบคอบ-เป็นธรรม ด้านเลขาฯป.ป.ช.คนใหม่ ยืนยัน ทำงานเชิงรุกมากขึ้น1 ต.ค.64 ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) พล.ต.อ.วัชรพล ประสารราชกิจ ประธานกรรมการ ป.ป.ช.พร้อมด้วยกรรมการ ป.ป.ช.ทั้งหมด ได้ร่วมแสดงความยินดีในการเข้าทำหน้าที่เลขาธิการคณะกรรมการ ป.ป.ช. ของนายนิวัติไชย เกษมมงคล พร้อมรับฟังการแสดงวิสัยทัศน์ในการทำงานโดยพล.ต.อ.วัชรพล กล่าวว่า การทำงานของ ป.ป.ช. จะดำเนินการด้วยความเป็นธรรมรอบคอบมากที่สุด และมั่นใจว่าระยะเวลาที่เหลือในการดำรงตำแหน่งอีก 3 ปี ทั้งในส่วนของตำแหน่งประธานกรรมการ ป.ป.ช. และตำแหน่งเลขาธิการคณะกรรมการ ป.ป.ช. จะสามารถพิจารณาเรื่องร้องเรียนต่างๆ ได้อย่างครบถ้วนด้านนายนิวัติไชย กล่าวว่า การทำงานของ ป.ป.ช.จะเป็นเชิงรุกมากขึ้น มุ่งเน้นการกำกับติดตามโดยตรงกับผู้บริหารที่รับผิดชอบงานนั้นๆ และยกระดับสำนักเฝ้าระวังและประเมินสภาวะการทุจริต เพื่อเป็นหน่วยงานศูนย์กลางข้อมูลและการดำเนินงานด้านการป้องกันในภาพรวม ซึ่งจะเน้นงานด้านการปราบปรามมากขึ้นเพื่อเร่งปราบทุจริตให้หมดไป. -008,https://www.naewna.com/politic/605902,01_10_2021
ส่อง‘ยานพาหนะไร้คนขับ’บก-น้ำ-อากาศ ที่งานแอร์โชว์ไชน่า,1 ตุลาคม 2564 สำนักข่าวซินหัวรายงาน ชมภาพยานพาหนะไร้คนขับจำนวนมาก อาทิ อากาศยานไร้คนขับทั่วไป หรืออากาศยานไร้คนขับเพื่อการใช้งานเฉพาะด้าน เช่นการเฝ้าระวัง การปฏิบัติการจู่โจม ตลอดจนเรือเร็วไร้คนขับ เรือลาดตระเวนไร้คนขับ และเฮลิคอปเตอร์ไร้คนขับ ที่งานนิทรรศการการบินและอวกาศนานาชาติจีน หรือแอร์โชว์ ไชน่า (Airshow China) ครั้งที่ 13 ในเมืองจูไห่ มณฑลกว่างตงทางตอนใต้ของจีน.(010),https://www.naewna.com/inter/605896,01_10_2021
ระเบิดเวลา!‘เพื่อไทย’ขู่รัฐบาลระวังชาวนาทนไม่ไหวออกมาถล่ม‘ข้าวถูก-ปุ๋ยแพง’,"ระเบิดเวลา! เพื่อไทย ขู่รัฐระวังชาวนาทนไม่ไหวออกมาถล่ม เหตุข้าวถูก ปุ๋ยแพง มองไม่เห็นอนาคต จวกปฏิรูปเหลว แนะเร่งแก้ด่วนเมื่อวันที่ 1 ตุลาคม 2564 ที่พรรคเพื่อไทย นายวิสุทธิ์ ไชยณรุณ ส.ส.พะเยา ประธาน ส.ส. พรรคเพื่อไทย กล่าวว่า สถานการณ์ข้าวในประเทศกำลังเข้าขั้นวิกฤต เนื่องจากเกษตรกรผู้ปลูกข้าวในพื้นที่ภาคตะวันออกเฉียงเหนือและภาคเหนือกำลังประสบปัญหา ไม่มีผู้รับซื้อข้าวพันธุ์ กข.15 และข้าวหอมมะลิ ที่กำลังจะเก็บเกี่ยวตั้งแต่วันที่ 1 พฤศจิกายนนี้ เฉพาะในจังหวัดพะเยาซึ่งมีพื้นที่ปลูกข้าว 6 แสนไร่ คาดว่าจะมีข้าวออกสู่ตลาด 3 แสนตันข้าวเปลือก จังหวัดเชียงรายมีพื้นที่ปลูกข้าว 1 ล้านไร่ คาดว่า จะมีข้าวออกสู่ตลาด 6 แสนตันข้าวเปลือก ทั้งหมดยังไม่มีโรงสีรับซื้อข้าวที่จะออกสู่ตลาดได้ เนื่องจากโรงสีกว่า 80% ได้ปิดกิจการลงจากสถานการณ์เศรษฐกิจ จากเดิมที่พะเยามีโรงสี 30 แห่ง ปิดกิจการเหลือ 3 แห่ง เชียงรายเคยมีโรงสี 40 - 50 แห่ง ปิดกิจการจนเหลือ 6 แห่ง ส่วนโรงสีที่ยังดำเนินกิจการอยู่ได้มีศักยภาพไม่เพียงพอที่จะรับซื้อข้าวในระบบ เพราะยังมีข้าวค้างสต๊อกที่ไม่มีตลาดรับซื้ออยู่ในโรงสีอีกจำนวนมากซึ่งการเก็บข้าวคือต้นทุน ขณะเดียวกันราคารับซื้อข้าวยังตกต่ำ จากเดิมราคารับซื้อข้าวหอมมะลิอยู่ที่กิโลกรัมละ 17 บาท ลดลงมาเหลือกิโลกรัมละ 8 บาท ซึ่งสวนทางกับต้นทุนการผลิตที่เพิ่มสูงขึ้น ทั้งค่าปุ๋ย และค่าการขนส่งข้าว สิ่งที่เกิดขึ้นทั้งหมดถือเป็นระเบิดเวลา ที่กำลังจะบานปลายประทุกลายเป็นปัญหาใหญ่ข้าวล้นประเทศจนยากจะแก้ไขได้ ดังนั้นสิ่งที่รัฐบาลควรเร่งดำเนินการแก้ไขปัญหาดังกล่าวคือการหาตลาดรับซื้อข้าวให้กับเกษตรกร สนับสนุนต้นทุนการผลิตและการขนส่ง รวมทั้งสินเชื่อปลอดดอกเบี้ยให้กับเกษตรกรและโรงสีโดยด่วน โดยในระยะเร่งด่วนควรชดเชยดอกเบี้ยสินเชื่อ ธ.ก.ส.เดิมให้กับเกษตรกรก่อนตั้งแต่รัฐบาลพลเอกประยุทธ์ จันทร์โอชา นายกรัฐมนตรี เข้ามาบริหารราชการแผ่นดินตลอด 7 ปี ไม่เคยมีพี่น้องประชาชน และเกษตรกรอยู่ในหัวใจแม้แต่น้อย ไม่เคยเข้ามาดูแลเอาใจใส่ แก้ไขปัญหาให้กับเกษตรกรผู้สร้างรายได้เข้าประเทศ นับตั้งแต่ปัญหาโรคระบาดในโคกระบืออย่างลัมปีสกิน ราคาลำไยและผลไม้ตกต่ำ และล่าสุดปัญหาราคาข้าวตกต่ำ ปริมาณข้าวล้นตลาด พลเอกประยุทธ์ซึ่งเป็นหัวหน้าทีมเศรษฐกิจไม่มีความสามารถในการบริหารจัดการได้ เช่นเดียวกับนายจุรินทร์ ลักษณวิศิษฏ์ รัฐมนตรีว่าการกระทรวงพาณิชย์ ที่ไม่มีความสามารถในการหาตลาดให้กับสินค้าเกษตรได้เลย นายวิสุทธิ์ กล่าวพรรคเพื่อไทยรู้ปัญหาแล้ว แต่รัฐบาลไม่เคยขยับ ผมรับคำสั่งจากพี่น้องชาวนาให้มาบอกปัญหาที่เกิดขึ้น เพื่อให้รัฐบาลเตรียมตัวแก้ไขปัญหา อยากให้ท่านหยุดก่อนครับใครจะเป็นตำแน่งนั้นตำแหน่งนี้ ชาวนาอยากรู้เพียงว่ารัฐบาลจะมีแนวทางแก้ไขปัญหาข้าวอย่างไรมากกว่า ระวังระเบิดเวลาของชาวนาจะประทุ นายวิสุทธิ์ กล่าวนายเอกชัย ทรงอำนาจเจริญ ส.ส.อุบลราชธานี โฆษกคณะกรรมาธิการการเกษตรและสหกรณ์ กล่าวว่า รัฐบาลล้มเหลวอย่างยิ่งในการปฏิรูปด้านการเกษตร 7 ปีตั้งแต่รัฐประหารยึดอำนาจ ตั้งแต่วันนั้นจนถึงวันนี้ประเทศไทยไม่มีการพัฒนาด้านพันธุ์ข้าว คุณภาพ และการเพิ่มผลผลิตต่อไร่แต่อย่างใด ซึ่งไม่ใช่ความผิดของเกษตรกร แต่เป็นความบกพร่องของรัฐบาล ที่ปล่อยให้ราคาข้าวถูก ปุ๋ยแพง ตรงข้ามกับประเทศเพื่อนบ้าน อย่างเวียดนามและอินเดีย ที่มีการพัฒนาอย่างต่อเนื่อง ทำให้ประเทศไทยเสียแชมป์ส่งออกข้าวในตลาดโลก จากอันดับ 1 ตกมาอยู่อันดับ 3 เรียบร้อยแล้วในปี 2563 จากที่เป็นอันดับหนึ่งต่อเนื่องมาหลายปี ทั้งที่มีพื้นที่ปลูกข้าวกว่า 66 ล้านไร่ซึ่งมากกว่าเวียดนามซึ่งอยู่ที่ 46 ล้านไร่นายเอกชัย กล่าวอีกว่า ประเทศไทยเคยมีนักวิจัยพันธุ์ข้าวที่ได้รับรางวัลมากมาย มีความสามารถในการแข่งขันอยู่ในระดับต้นๆของอาเซียน แต่วันนี้รัฐบาลมองเพียงแต่การแก้ไขปัญหาระยะสั้น ซึ่งไม่ใช่ทางออกของปัญหา เป็นเพียงการเยียวยาชั่วคราวในระยะสั้นเท่านั้น ไม่เคยวางแผนในระยะยาว ทั้งยังนิ่งนอนใจกับปัญหาของนโยบายประกันราคาข้าว ซึ่งรัฐบาลจ่ายเงินส่วนต่างประกันราคาให้ชาวนาก็มีปัญหามาโดยตลอด ทั้งการจ่ายเงินที่ล่าช้า ราคาขายข้าวของชาวนาที่อยู่ห่างไกล ขายได้ในราคาต่ำกว่าราคาเฉลี่ยที่รัฐบาลประกาศ อย่างปีที่แล้ว รัฐบาลประกาศราคาเฉลี่ยอยู่ที่ 11-12 บาทต่อกิโลกรัม ชาวนาได้รับเงินจ่ายชดเชยจากการประกันรายได้เพียง 2 บาท แต่ชาวนาที่อยู่ห่างไกลในหลายพื้นที่ ขายได้ในราคาเพียงแค่ 8-9 บาท เมื่อรวมกับเงินส่วนต่างที่ได้ กลับได้ไม่ถึง12 บาท ซึ่งต่ำกว่าราคาประกันที่รัฐบาลประกาศ ทั้งถูกหักความชื้นและสิ่งเจือปนต่าง ๆ อีก หากจะไม่ขายก็ต้องเสียค่าขนส่งเอง เป็นความลำบากของพี่น้องเกษตรกรอย่างยิ่ง เช่น ราคาข้าวเปลือกที่อำเภอเดชอุดม ปัจจุบันรับซื้อที่ 800 บาท ต่อ 120 ก.ก. หรือเฉลี่ยกิโลกรัมละ 6.60 บาทเท่านั้น นอกจากราคาข้าวตกต่ำ ต้นทุนการผลิตอย่างปุ๋ยก็เพิ่มสูงขึ้น โดยพบว่าปุ๋ยยูเรีย ราคาปรับเพิ่มขึ้นจาก 560 บาทต่อกระสอบ เป็น 885 บาทต่อกระสอบ จะเห็นได้ว่าเงิน 800 บาทที่ขายข้าวได้ ยังซื้อปุ๋ยได้ไม่ถึงกระสอบ แต่ซื้อข้าวเปลือกได้ถึง 120 กิโลกรัม ส่วนราคาขายปลีกข้าวสารปัจจุบัน อยู่ที่ราคา 1,000 บาทต่อ 48 กิโลกรัม ส่วนราคาขายปลีกเฉลี่ยกิโลกรัมละ 20- 22 บาท สิ่งที่เกิดขึ้นชาวนาจะลืมตาอ้าปากได้อย่างไร ลูกหลานจะมีเงินเพียงพอจะดำเนินชีวิตได้อย่างไรนายเอกชัย กล่าวต่ออีกว่า วันนี้ชาวนาต้องการให้รัฐบาลพัฒนาพันธุ์ข้าวที่มีคุณลักษณะที่ดีแบบข้าวหอมมะลิหรือดีกว่า แต่ผลผลิตมากกว่า เวียดนามที่เคยล้าหลังประเทศไทยเรื่องการปลูกข้าวการส่งออกข้าว วันนี้แซงประเทศไทยไปแล้ว หากรัฐบาลไม่ทำอะไรเลย จะส่งผลต่อรายได้ของชาวนา และงบประมาณที่ต้องสนับสนุนในโครงกันประกันราคาของรัฐบาลต้องใช้มากขึ้นเรื่อย ๆ นโยบายครัวไทยสู่ครัวโลกที่พลเอกประยุทธ์เคยประกาศไว้แต่ไม่เคยดำเนินการหรือใช้นโยบายทางการทูตเพื่อเจรจาการซื้อขายหรือแปรรูปเพิ่มมูลค่าให้สินค้าเกษตรแต่อย่างใดหลังรัฐประหารการพัฒนาด้านการเกษตรหยุดนิ่ง การทำงานที่เชื่องช้า ไม่สนใจเกษตรกรของรัฐบาล ส่งผลให้ราคาข้าวของไทยไม่สามารถแข่งขันได้อีกต่อไป การไม่สนใจในการแก้ปัญหาเกษตรกรมาเป็นระยะเวลานาน ทำให้วันนี้เกษตรกรไทยมองไม่เห็นอนาคต ความสามารถในการแข่งขันถดถอย ท่านถามชาวนาเลยครับ ว่าวันนี้คิดถึงนายกฯคนไหนมากที่สุด นายกฯคนไหน ที่ทำให้สินค้าเกษตรมีราคา ทำให้ชาวนามีรายได้จาก ข้าวเปลือกหอมมะลิไปแตะที่ 20 บาทต่อกิโลกรัม นายเอกชัย กล่าวนายไพโรจน์ อิสระเสรีพงษ์ อดีต ส.ส. กรุงเทพมหานคร กล่าวว่า พรรคเพื่อไทยขอเป็นปากเป็นเสียงเพื่อพี่น้องประชาชน ติดตามสอบถามรัฐบาลเกี่ยวกับมาตรการดูแลข้าวที่กำลังจะออกสู่ท้องตลาดในอีกไม่กี่วันนี้ รวมทั้งอยากสอบถามรัฐบาลว่าเคยดูแลและแก้ปัญหาเกษตรกรอย่างจริงจังบ้างหรือไม่ ปัญหาพื้นที่เพาะปลูก ปัญหาดิน ปัญหาปุ๋ย ปัญหาความชื้น ปัญหาเกษตรกรขายข้าวแล้วถูกเอารัดเอาเปรียบการช่างน้ำหนักข้าว และการสัดความชื้นที่เอารัดเอาเปรียบชาวนา รัฐบาลควรดูแลอย่างจริงจังได้แล้วทั้งนี้ พรรคเพื่อไทยไม่เคยปล่อยให้ปัญหาเศรษฐกิจแย่ขนาดนี้ แม้ค่าแรงขั้นต่ำ 300 บาทต่อวันเกษตรกรไทยยังได้ไม่ถึง รัฐบาลรักษาไม่ถูกอาการที่ป่วย อาชีพเกษตรกรซึ่งเป็นอาชีพหลักของประเทศไทยกำลังลำบาก อย่าบริหารจนล้มเหลว ทำให้อาชีพเกษตรกรหายไปจากสังคมไทยเลย- 004",https://www.naewna.com/politic/605895,01_10_2021
เริ่มสตาร์ทเลือกตั้งอบต.!! ‘กกต.’ออกประกาศกำหนดให้มีการเลือกตั้งแล้ว,เมื่อวันที่ 1 ตุลาคม 2564 สำนักงานคณะกรรมการการเลือกตั้ง (กกต.) แจ้งว่า คณะกรรมการการเลือกตั้งโดยนายอิทธิพร บุญประคอง ประธานกกต.ได้ออกประกาศกำหนดให้มีการเลือกตั้งสมาชิกสภาองค์การบริหารส่วนตำบลและนายกองค์การบริหารส่วนตำบล โดยระบุว่าตามที่คณะรัฐมนตรีได้มีมติเห็นสมควรให้มีการเลือกตั้งสมาชิกสภาท้องถิ่นและผู้บริหารท้องถิ่นขององค์การบริหารส่วนตำบลนั้น อาศัยอำนาจตามความในมาตรา 22 แห่งพระราชบัญญัติประกอบรัฐธรรมนูญ(พ.ร.ป.)ว่าด้วยคณะกรรมการการเลือกตั้ง พ.ศ. 2560 และมาตรา 142 แห่งพ.ร.บ.การเลือกตั้งสมาชิกสภาท้องถิ่นหรือผู้บริหารท้องถิ่น พ.ศ. 2562คณะกรรมการการเลือกตั้งจึงออกประกาศกำหนดให้มีการเลือกตั้งสมาชิกสภาองค์การบริหารส่วนตำบล(ส.อบต.)และนายกองค์การบริหารส่วนตำบล(นายกอบต.) โดยให้จัดการเลือกตั้งสมาชิกสภาองค์การบริหารส่วนตำบลและนายกองค์การบริหารส่วนตำบลภายใน 60 วัน นับแต่วันที่คณะกรรมการการเลือกตั้งประกาศกำหนดให้มีการเลือกตั้งอันเป็นวันที่สมาชิกสภาท้องถิ่นหรือผู้บริหารท้องถิ่นพ้นจากตำแหน่งเพราะเหตุอื่นใดนอกจากครบวาระ ตามมาตรา 11 แห่งพ.ร.บ.การเลือกตั้งสมาชิกสภาท้องถิ่น หรือผู้บริหารท้องถิ่น พ.ศ. 2562 ประกอบมาตรา 27 แห่งพ.ร.บ.สภาตำบลและองค์ การบริหารส่วนตำบล (ฉบับที่ 7) พ.ศ. 2562 ประกาศ ณ วันที่ 1 ตุลาคม พ.ศ. 2564ผู้สื่อข่าวรายงานว่า เมื่อกกต.ประกาศกำหนดให้มีการเลือกตั้งนายกและสมาชิกสภาองค์การบริหารส่วนตำบลในวันนี้ก็จะมีผลให้นายกและสมาชิกสภาองค์การบริหารส่วนตำบลที่ดำรงตำแหน่งอยู่ก่อนต้องพ้นจากตำแหน่งทันที ส่วนการสมัครรับเลือกตั้งจะมีขึ้นในวันที่ 11-15 ต.ค.นี้ และจะมีการเลือกตั้งวันอาทิตย์ที่ 28 พ.ย.64- 004,https://www.naewna.com/politic/605894,01_10_2021
สุดสลด!สาวกัมพูชาคลอดลูกก่อนกำหนดเด็กหญิงไม่ได้ลืมตาดูโลก,เมื่อเวลา 00.30 น.วันที่ 1 ต.ค.64 ศูนย์วิทยุหน่วยกู้ภัยสว่างบริบูรณ์ธรรมสถานเมืองพัทยา จ.ชลบุรี ได้รับแจ้งเหตุผู้หญิงคลอดลูกก่อนกำหนดเหตุเกิดที่บ้านเลขที่ 21/30 ต.หนองปรือ อ.บางละมุง จ.ชลบุรี หลังรับแจ้งจึงรีบนำกำลังเจ้าหน้าที่กู้ภัยสว่างบริบูรณ์ธรรมสถานเมืองพัทยาไปตรวจสอบที่เกิดเหตุพบนางดา พุด อายุ 34 ปี สัญชาติกัมพูชา ร้องขอความช่วยเหลืออยู่ภายในห้องน้ำ เจ้าหน้าที่ต้องช่วยกันงัดประตูเข้าไปช่วยเหลือนางดา พุด อยู่ในอาการตกเลือดไหลออกนองพื้น พบร่างเด็กหญิงคลอดออกมา แต่เป็นที่น่าเศร้าโศกเสียใจ เพราะเด็กหญิงในครรถ์วัย 6 เดือนสิ้นลมหายใจในเวลาต่อมา เบื้องต้นทางเจ้าหน้าที่กู้ภัยฯ ได้เคลื่อนย้ายนางดา พุด ส่งโรงพยาบาลบางละมุง เพื่อทำการรักษาต่อไป - 003,https://www.naewna.com/local/605893,01_10_2021
ปลัดมท.เริ่มงานวันแรกสักการะสิ่งศักดิ์สิทธิ์มุ่ง‘บำบัดทุกข์ บำรุงสุข’ปชช.,สุทธิพงษ์ ถือฤกษ์ 09.49 สักการะสิ่งศักดิ์สิทธิ์ เริ่มงานวันแรกบนเก้าอี้ปลัดกระทรวงมหาดไทย รับปากจะ บำบัดทุกข์ บำรุงสุขให้ประชาชนเมื่อวันที่ 1 ตุลาคม 2564 ที่กระทรวงมหาดไทย นายสุทธิพงษ์ จุลเจริญ ปลัดกระทรวงมหาดไทย พร้อมด้วยนางวันดี กุญชรยาคง จุลเจริญ ประธานสภาสตรีแห่งชาติในพระบรมราชินูปถัมภ์ และนายกสมาคมแม่บ้านมหาดไทย ภริยา ถือฤกษ์เวลา09.49น. เข้าสักการะสิ่งศักดิ์สิทธิ์ประจำกระทรวงมหาดไทย ได้แก่ ศาลพระชัยมงคล ศาลพระกาฬไชยศรี และพระอนุสาวรีย์ สมเด็จพระเจ้าบรมวงศ์เธอ กรมพระยาดำรงราชานุภาพ องค์ปฐมเสนาบดีกระทรวงมหาดไทย เนื่องในโอกาสเข้ารับตำแหน่งปลัดกระทรวงมหาดไทย คนที่ 40 โดยมี ผู้บริหารระดับสูงของกระทรวงมหาดไทย ข้าราชการ และเจ้าหน้าที่ในสังกัดกระทรวงมหาดไทย ร่วมต้อนรับทั้งนี้ ก่อนเดินทางเข้ากระทรวงนายสุทธิพงษ์ และภริยา ได้เข้าเฝ้าถวายสักการะเจ้าพระคุณ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เพื่อความเป็นสิริมงคลก่อนเข้ารับตำแหน่งนับเป็นพระมหากรุณาธิคุณที่ทรงพระกรุณาโปรดเกล้าฯ แต่งตั้งให้ผมมาดำรงตำแหน่งปลัดกระทรวงมหาดไทย สำหรับในการทำงาน ผมจะขอเข้าพบรัฐมนตรีว่าการกระทรวงมหาดไทย และรัฐมนตรีช่วยว่าการกระทรวงมหาดไทยก่อน ยืนยันว่า ผมจะเป็นข้าราชการในพระบาทสมเด็จพระเจ้าอยู่หัว เป็นข้าราชการที่ดีเพื่อบำบัดทุกข์ บำรุงสุขให้พี่น้องประชาชนมีความสุขมีความชื่นใจ ปลัดกระทรวงมหาดไทย กล่าว- 004,https://www.naewna.com/politic/605892,01_10_2021
'ธีระชัย'ยกเคสม็อบไล่ที่เมืองนนท์ ชี้เปรี้ยง'บิ๊กตู่'ปชช.ไม่นิยมเหมือนเดิมแล้ว,1 ต.ค. 2564 นายธีระชัย ภูวนาถนรานุบาล อดีต รมว.คลัง โพสต์ข้อความผ่านเฟซบุ๊กส่วนตัวดังนี้พลเอกประยุทธ์ถือโอกาสตรวจงาน โดยแถมหาเสียง เล่นละคร ออดอ้อนประชาชน หวังจะยังเป็นตัวเลือกแคนดิเดทนายกฯ ครั้งต่อไปแต่มาถึงวันนี้ ผ่านไปหลายพื้นที่ …ท่านคงจะตระหนักแล้วว่า ประชาชนไม่ได้ต้อนรับเต็มใจ เหมือนปี 2562ผ่านไปสามปี มะงุมมะงาหราเข้าวิกฤตโควิด หาทางออกไม่เจอ ประชาชนไม่นิยมท่านเหมือนเดิมแล้ว,https://www.naewna.com/politic/605888,01_10_2021
'แรมโบ้'ปลุกคนนนท์สาปแช่งม็อบ 3 นิ้วถีบรถนายกฯขัดขวางไปช่วยแก้น้ำท่วม,แรมโบ้ขอประณามม็อบ 3 นิ้วที่ออกมาเคลื่อนไหวต่อต้านนายกฯ สร้างความรุนแรง ขว้างปาสิ่งของใส่ขบวนรถ ขอร้องให้ชาวนนทบุรีช่วยกันสาปแช่งม็อบอันธพาลที่ขัดขวางการแก้ไขความเดือดร้อนของนายกฯต่อชาวนนทบุรีเมื่อวันที่1 ตุลาคม นายเสกสกล อัตถาวงศ์ ผู้ช่วยรัฐมนตรีประจำนายกรัฐมนตรี กล่าวถึงการลงพื้นที่ติดตามบริหารจัดการน้ำที่จังหวัดนนทบุรีของนายกฯ แต่มีม็อบกลุ่มสามนิ้วและนายชินวัตร จันทร์กระจ่าง หรือนายไบร์ท ออกมาเคลื่อนไหว โดยนายเสกสกลระบุว่า สถานการณ์บ้านเมืองที่กำลังเกิดวิกฤตทั้งโควิด-19 และน้ำท่วมหลายจังหวัดเช่นนี้ การลงพื้นที่ของนายกฯและหน่วยงานที่เกี่ยวข้องเพื่อติดตาม รับฟังปัญหาจากประชาชนโดยตรง และนำมาพิจารณาในการแก้ไขปัญหาต่างๆให้คลี่คลายโดยเร็วที่สุดเช่นเดียวกันกับที่นายกฯลงพื้นที่จังหวัดนนทบุรีเมื่อวานนี้ เพื่อช่วยเหลือประชาชนทั้งชาวจังหวัดนนทบุรีและใกล้เคียงที่อยู่ริมแม่น้ำเจ้าพระยาซึ่งอาจได้รับผลกระทบ แต่ยังมีม็อบ 3 นิ้วและกลุ่มนายไบร์ท ออกมาเคลื่อนไหวชุมนุมต่อต้าน ขัดขวางการทำงานของนายกฯและคณะ ซึ่งตนเองมองว่าม็อบกลุ่มนี้ คงไม่อยากให้คนนนทบุรีได้รับการช่วยเหลือหรือไม่ โดยที่ไม่สนใจความเดือดร้อนของคนชาวนนทบุรี คิดแต่จะเล่นการเมืองภายใต้การสั่งการของแกนนำหนักแผ่นดินที่อยู่เบื้องหลังให้ทุนว่าจ้างสนับสนุนให้เคลื่อนไหวนายเสกสกล ระบุต่อว่า แม้จะมีการเคลื่อนไหวของม็อบ 3 นิ้วและนายไบร์ท เมื่อวานและนายกฯไม่ได้ไปเยี่ยมประชาชนในบางจุด แต่นายกฯไม่หวั่นไหวยังคงทำงานตามปกติ และได้ขอโทษประชาชนที่ไม่สามารถไปในบางจุดที่อยากจะลงไปตรวจพื้นที่ให้เห็นกับตาด้วยตัวท่านเองได้ เพราะไม่อยากให้มีปัญหาการเมืองจากพวกม็อบอันธพาล เข้ามาทำลายบรรยากาศที่ต้องการแก้ไขความเดือดให้กับชาวนนทบุรีขอให้ชาวจังหวัดนนทบุรีได้เข้าใจในตัวนายกฯด้วยว่าที่ไม่ได้ไปเยี่ยมในบางจุด นั้นเป็นเพราะมีม็อบ 3 นิ้วมาเคลื่อนไหว และสร้างความรุนแรง ส่งเสียงโห่ไล่ ใช้เท้าถีบที่กันชนหน้ารถ ใช้น้ำปลาร้าขว้างปาใส่รถนำขบวนอีกด้วย และยืนยันว่าหากมีโอกาสนายกฯจะได้เข้าไปเยี่ยมชาวจังหวัดนนทบุรีอีกอย่างแน่นอน เพราะนายกฯพูดเสมอว่าจะต้องดูแลคนทุกกลุ่ม ทุกจังหวัดพร้อมกันนี้ตนเองก็ขอเชิญชวนให้ชาวนนทบุรีออกมาประนามสาปแช่งม็อบ 3 นิ้วและกลุ่มนายไบร์ท และพวกอันธพาลนอกพื้นที่จังหวัดนนทบุรี มาขัดขวางการแก้ไขปัญหาความเดือดร้อนของประชาชนและยังทำให้ชาวนนทบุรีเสียโอกาสการนำเสนอปัญหาต่อนายกฯและคณะรมต. ทั้งปัญหาน้ำท่วมที่เกิดขึ้นต่อเนื่องในเขตพื้นที่เมือง การช่วยเหลือด้านกิจกรรมภาคเกษตรกรรม อุตสาหกรรม และการท่องเที่ยว รวมถึงปัญหาการจราจร การช่วยเหลือประชาชนที่อยู่ 2 ฝั่งแม่น้ำและอื่นๆอีกมากมายม็อบพวกนี้ เป็นม็อบอันธพาล มีแกนนำหนักแผ่นดินคอยหนุนหลังอยู่ เป็นคนส่วนน้อยที่ไม่หวังดีต่อบ้านเมือง ขอให้ชาวนนทบุรีร่วมใจช่วยกันสาปแช่งคนพวกนี้ให้มีอันเป็นไป ถ้าตายไปอย่าได้ผุดได้เกิดอีกเลยนายเสกสกล กล่าว-001,https://www.naewna.com/politic/605885,01_10_2021
‘หมอหทัย’โต้รัฐมนตรีดิจิทัลฯแนะขายบุหรี่ไฟฟ้า-ไอคอส ย้ำทำลายสุขภาพไม่ต่างจากบุหรี่มวน,1 ต.ค. 2564 จากกรณีที่ นายชัยวุฒิ ธนาคมานุสรณ์ รัฐมนตรีว่าการกระทรวงดิจิดัลเพื่อเศรษฐกิจและสังคม (ดีอีเอส) ได้เสนอความเห็นต่อที่ประชุมคณะรัฐมนตรีเมื่อวันที่ 28 ก.ย. 2564 ว่าควรพิจารณาให้บุหรี่ไฟฟ้า บุหรี่ไอคอสถูกกฎหมาย จะช่วยลดการขาดทุนของโรงงานยาสูบ เป็นการช่วยเกษตรผู้ปลูกใบยาสูบ จะทำให้รัฐจัดเก็บรายได้จากภาษีเพิ่มขึ้น โดยอ้างว่าบุหรี่ไอคอสมีผลกระทบต่อสุขภาพน้อยกว่าบุหรี่มวนนั้นล่าสุด นพ.หทัย ชิตานนท์ ประธานสถาบันส่งเสริมสุขภาพไทย มูลนิธิสาธารณสุขแห่งชาติ ได้ให้ความเห็นถึงเรื่องนี้ว่า กฎหมายไทยห้ามการนำเข้า ห้ามขายและให้บริการบุหรี่อิเล็กทรอนิกส์ (e-cigarette) โดยถือว่าเป็นความผิดตามกฎหมาย ซึ่งบุหรี่ไฟฟ้าเป็นสินค้าที่ได้รับการยืนยันในทางการแพทย์แล้วว่า ทำลายสุขภาพของผู้สูบเป็นอย่างมาก กำลังได้รับความนิยมในกลุ่มเยาวชน กลุ่มคนทำงานบางส่วนจนกลายเป็นสารเสพติดตัวใหม่ที่เข้าถึงกลุ่มนักสูบหน้าใหม่มากขึ้น แต่ก็ยังพบการโฆษณา การขายบุหรี่ไฟฟ้าเกลื่อนสื่อออนไลน์และตลาดนัดทั่วไป ขณะที่ผลิตภัณฑ์ประเภท heat-not-burn products เช่น บุหรี่ไอคอส เป็นสิ่งที่น่ากังวลเช่นกัน เพราะยังไม่มีข้อพิสูจน์ทางวิทยาศาสตร์ในเรื่องนี้ว่า บุหรี่ประเภทนี้มีอันตรายน้อยกว่าบุหรี่ทั่วไปและบุหรี่อิเล็กทรอนิกส์ อีกทั้งยังพบว่าบุหรี่ประเภทนี้มีทั้งสารนิโคตินจากใบยาสูบและสารเคมีที่เป็นอันตรายสูงกว่าบุหรี่ทั่วไปด้วยนายชัยวุฒิ ควรฟังข้อมูลความเห็นของกระทรวงสาธารณสุขและนักวิชาการด้านสุขภาพ และควรทำหน้าที่ช่วยแก้ไขปัญหาการโฆษณา การขายบุหรี่ไฟฟ้าทางเว็บไซต์และสื่อออนไลน์กับกรมควบคุมโรค สำนักงานคณะกรรมการคุ้มครองผู้บริโภค (สคบ.) และหน่วยงานที่เกี่ยวข้อง เพื่อคุ้มครองสุขภาพของเยาวชนและประชาชน จะเหมาะสมกว่าการเสนอความเห็นในเรื่องที่ตนเองมิได้มีหน้าที่รับผิดชอบ นพ.หทัย กล่าวนพ.หทัย ยังกล่าวอีกว่า บริษัทบุหรี่ข้ามชาติพยายามที่จะแทรกแซงกฎหมายและนโยบายควบคุมยาสูบของไทยมาเป็นเวลานานหลายสิบปี ผ่านนักการเมือง ข้าราชการในหน่วยงานต่างๆ อยู่เสมอ รัฐบาลจึงควรเสนอให้มีระเบียบสำนักนายกรัฐมนตรีเพื่อป้องกันในเรื่องนี้ เพราะประเทศไทยยังมิได้ปฏิบัติตามกรอบอนุสัญญาควบคุมยาสูบขององค์การอนามัยโลก (FCTC) มาตรา 5.3 อย่างครบถ้วนทั้งนี้ ในการประชุมบุหรี่หรือสุขภาพเอเชียแปซิฟิก ครั้งที่ 13 (13th Asia Pacific Conference on Tobacco or Health: APACT 2021 Bangkok) เมื่อวันที่ 3-4 ก.ย. 2564 ที่ผ่านมา สแตนตัน แกลนซ์ (Stanton Glanz) ผู้อำนวยการศูนย์วิจัยและศึกษาด้านการควบคุมยาสูบ มหาวิทยาลัยแคลิฟอร์เนีย ซานฟรานซิสโก สหรัฐอเมริกา ได้กล่าวว่า บุหรี่ไฟฟ้ามีการพัฒนาไปมากโดยบางยี่ห้อเป็น liquid e-Cigarette เป็นการนำ นิโคติน เข้าสู่ร่างกายผ่านการทำให้เป็นไอแทนการเผาไหม้ มีการพัฒนาสูตรโดยใช้เกลือนิโคติน ซึ่งต่างจากบุหรี่ไฟฟ้าทั่วไปที่ใช้ Freebase Nicotine หรือ นิโคตินบริสุทธิ์ ทำให้มีค่าความเป็นกรดน้อย ผู้สูบสามารถหายใจได้ง่ายขึ้น ไม่แสบคอ นี่คืออีกเหตุผลว่า ทำไมผู้ใช้ใหม่อย่างเด็กๆ ถึงติดบุหรี่ไฟฟ้าได้อย่างรวดเร็วและง่ายขึ้น รวมถึงยังถูกปรุงแต่งให้มีรสชาติและกลิ่นหลากหลาย ยิ่งทำให้ผู้ใช้จะได้รับสารนิโคตินที่เข้มข้นมาก แกลนซ์ ย้ำว่า การสูบบุหรี่หรือผลิตภัณฑ์ยาสูบทุกประเภทมีความเสี่ยงต่อการเป็นโรคหัวใจ โรคหอบหืด รวมถึงโรคปอด และโรคมะเร็ง ที่สำคัญบุหรี่ไฟฟ้าอาจมีอันตรายกว่าบุหรี่แบบดั้งเดิม เพราะมีอานุภาคขนาดเล็กมากที่สามารถ ข้าสู่กระแสเลือดและเข้าสู่เซลล์ ซึ่งอันตรายมาก ทั้งมีโอกาสที่จะเพิ่มความเสี่ยงของโรคหัวใจ ปัจจุบันสหรัฐอเมริกากำลังพิจารณาจำกัดการจำหน่าย หรือเป็นไปได้ที่อาจมีการยกเลิกการจำหน่ายบุหรี่ไฟฟ้าถูกกฎหมาย,https://www.naewna.com/local/605886,01_10_2021
'วัดพนัญเชิงฯ'ติดตั้งบังเกอร์ป้องกันน้ำ หลังแม่น้ำเจ้าพระยาเพิ่มสูงต่อเนื่อง,1 ตุลาคม 2564 ที่วัดพนัญเชิงวรวิหาร จังหวัดพระนครศรีอยุธยา กำลังทหาร จำนวน 50 นาย พร้อมด้วยพระเณรกว่า 50 รูป และเจ้าหน้าที่ของทางวัด ได้ช่วยกันยกแผ่นบังเกอร์ป้องกันนั้นท่วมแบบสำเร็จรูป โดยแผ่นบังเกอร์มีความสูง 2.50 เมตร กว้าง 1.20 เมตร ระยะทาง 700 เมตร ซ่อนอยู่ในแนวฐานเขื่อนถาวรทำจากอิฐและปูนสูงยาวตลอดแนวลำน้ำเจ้าพระยาและแม่น้ำป่าสักบริเวณหน้าวัดท้ายวัดและสถานที่ท่องเที่ยวของจังหวัด พร้อมเตรียมสนับสนุนกระสอบทรายเพื่อป้องกันอีกชั้นด้วยพระเมธีวราภรณ์ รองเจ้าคณะจังหวัดพระนครศรีอยุธยา รองเจ้าอาวาสวัดพนัญเชิงวรวิหาร เปิดเผยว่า วันนี้ทางวัดได้ขอกำลังจากทหารและนำพระภิกษุสามเณรทั้งวัดมาช่วยกันยกแผงเหล็กบังเกอร์ตลอดแนวทาง 700 เมตร จากนั้นจะนำผ้าใบมาคลุมและนำกระสอบทรายมาวางทับบริเวณรอยต่อ เพื่อป้องกันน้ำเข้าบริเวณวัดพนัญเชิงแห่งนี้,https://www.naewna.com/local/605881,01_10_2021
จบอย่างกระจ่าง! การไฟฟ้าฯโร่ขอโทษ บิลค่าไฟ120ล้าน คีย์ข้อมูลพลาด,จบอย่างกระจ่าง! การไฟฟ้าฯโร่ขอโทษ บิลค่าไฟ120ล้าน คีย์ข้อมูลพลาดจากกรณี หมอแล็บแพนด้า โพสต์ภาพบิลเก็บค่าไฟที่มียอดเก็บจำนวนกว่า 120 ล้านบาท ทำให้ชาวเน็ตเข้ามาแสดงความคิดเห็นมากมาย และเกิดความสงสัยว่าทำไมค่าไฟถึงแพงขนาดนี้ ซึ่งเหตุการณ์นี้เกิดขึ้นที่จังหวัดเพชรบูรณ์ล่าสุดรองผู้จัดการการไฟฟ้าส่วนภูมิภาค จ.เพชรบูรณ์ ได้เดินทางไปที่บ้านผู้ใช้ไฟดังกล่าว พร้อมกับขอโทษ ซึ่งทราบว่าเกิดจากความผิดพลาดในการคีย์ข้อมูล เป็นเหตุให้ระบบคํานวณผิดพลาดไปด้วย และตอนนี้ก็ได้แก้ไขข้อมูลให้ถูกต้องเป็นที่เรียบร้อย.009,https://www.naewna.com/local/605925,01_10_2021
ศบค.แจงตัวเลขฉีดวัคซีนสะสมไม่ตรงกัน ตั้งเป้าเดือนต.ค.ร้อยละ 50 ทุกจว.,"ศบค.แจงตัวเลขฉีดวัคซีนสะสมไม่ตรงกัน ข้อมูลแยก 2 ระบบ MOPH-IC - หมอพร้อม ต้องใช้เวลาตรวจความชัดเจน ตั้งเป้าฉีดเดือนตุลาคม 50% ทุกจังหวัด พร้อมไทม์ไลน์ฉีดเข็มกระตุ้นเมื่อเวลา 12.30 น.วันที่ 1 ตุลาคม 2564 ที่ทำเนียบรัฐบาล พญ.อภิสมัย ศรีรังสรรค์ ผู้ช่วยโฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค. แถลงสถานการณ์ประจำวันช่วงหนึ่ง (อ่านข่าวที่เกี่ยวข้อง : เช็คที่นี่! 10อันดับจังหวัดติดโควิดสูงสุด 'สมุทรปราการ-ชลบุรี'น่าหวั่นยอดพุ่งทุกวัน) ว่า ในการประชุม ศบค.ชุดเล็กที่มี พล.อ.สุพจน์ มาลานิยม เลขาธิการสภาความมั่นคงแห่งชาติ (เลขาฯ สมช.) ในฐานะ ผอ.ศปก.ศบค. เป็นประธานการประชุมนัดแรก ซึ่งวันนี้ข้อกำหนดฉบับที่ 34 มีผลบังคับใช้เป็นวันแรก โดยที่ประชุม ศบค.ชุดเล็ก รับทราบรายงานการฉีดวัคซีนโควิด-19 ในประเทศไทยถึงวันที่ 30 กันยายน 2564 ซึ่งตัวเลขยังไม่ตรงกัน ระหว่างข้อมูลกลางของกระทรวงสาธารณสุข และข้อมูลหมอพร้อมทั้งนี้ การายงานของ ศบค.เป็นการรายงานที่ใช้ข้อมูลจากระบบ MOPH Immunization Center (MOPH-IC) หรือม็อกไอซี ที่เป็นข้อมูลกลางของกระทรวงสาธารณสุข ซึ่งเป็นฐานข้อมูลที่ต้องใช้เวลาในการตรวจสอบความถูกต้อง เพื่อใช้เป็นข้อมูลอ้างอิงของประเทศ ขณะที่อีกระบบคือข้อมูลจากหมอพร้อม ที่เป็นการรายงานจากจุดให้บริการวัคซีนทั่วประเทศทุกจังหวัด ซึ่งเป็นการรายงานเร็ว ที่อาจไม่ถูกต้องทั้งหมด และเมื่อส่งยอดมาที่ม็อกไอซี จะมีการตรวจสอบ และลบส่วนที่มีความซ้ำซ้อน ซึ่งใช้เวลา 1-2 วัน ข้อมูลจึงอาจล่าช้า กระทรวงสาธารณสุขจะพยายามปรับฐานข้อมูล ทั้งจาก MOPH-IC และหมอพร้อมให้ประสานสอดคล้องกัน สมบูรณ์ที่สุด และตัวเลขเป็นสถานการณ์จริงที่สุดพญ.อภิสมัย กล่าวว่า สำหรับตัวเลขการฉีดวัคซีนวันที่ 30 กันยายน อยู่ที่ 2,288,728 โดส โดยจำนวนนี้เป็นยอดการฉีดของวันมหิดล 24 กันยายน จำนวน 1,700,523 โดส เป็นการฉีดวันที่ 30 กันยายน 588,205 โดส โดยยอดฉีดวัคซีนสะสมตั้งแต่วันที่ 28 กุมภาพันธ์ อยู่ที่ 53,784,812 โดสสำหรับเป้าหมายการฉีดวัคซีนในเดือนตุลาคม จะฉีดให้ทั้งชาวไทยและต่างด้าว ครอบคลุมทุกจังหวัดให้ได้ร้อยละ 50 และมีอย่างน้อยหนึ่งอำเภอที่ฉีดวัคซีนครอบคลุมร้อยละ 70 ของประชากร หากมีอำเภอใดที่จะเปิดเป็นพื้นที่นำร่องเศรษฐกิจให้ฉีดครอบคลุมร้อยละ 80 เป็นอย่างน้อย และให้เพิ่มการฉีดในกลุ่มผู้สูงอายุ ผู้มี 7 กลุ่มโรคเสี่ยง และหญิงตั้งครรภ์ให้ครอบคลุมร้อยละ 80 รวมถึงนักเรียน นักศึกษา ให้ได้รับวัคซีนเข็มที่ 1 อย่างน้อยร้อยละ 70ส่วนวัคซีนเข็มกระตุ้น บุคลากรทางการแพทย์ครบแล้ว และกลุ่มที่ 2 ที่ได้รับวัคซีน 2 เข็มตั้งแต่เดือนมีนาคม-พฤษภาคม จะได้ฉีดตั้งแต่วันที่ 24 กันยายน 2564 และผู้ที่ได้รับ 2 เข็มในช่วงเดือนมิถุนายน จะฉีดในช่วงเดือนพฤศจิกายน และในเดือนธันวาคม 2564 จะได้รับการฉีดกระตุ้นครบทุกราย-005",https://www.naewna.com/local/605924,01_10_2021
หยอกล้อธรรมดา!‘โฆษกรัฐบาล’แจง‘บิ๊กตู่’ตบหัวคนติดตาม เอ็นดูเหมือนครอบครัว,หยอกล้อธรรมดา!โฆษกรัฐบาลแจงบิ๊กตู่ตบหัวคนติดตาม เอ็นดูเหมือนครอบครัว1 ตุลาคม 2564 นายธนกร วังบุญคงชนะ โฆษกประจำสำนักนายกรัฐมนตรี เปิดเผยกรณีมีการลงคลิปภาพ พล.อ.ประยุทธ์ จันทร์โอชา นายกรัฐมนตรีและรมว.กลาโหม ใช้มือตบที่ศีรษะเจ้าหน้าที่รักษาความปลอดภัยในขณะกำลังลงเรือที่ท่าน้ำนนท์วานนี้ ว่า เป็นลักษณะของความสนิทสนมระหว่างนายกับลูกน้อง เพราะทีมงานใกล้ชิดกับนายกฯทุกคนรปภ. ลูกน้อง หรือผู้ร่วมงานทุกคน อยู่กับนายกรัฐมนตรีมานาน นายกฯเอ็นดูเหมือนคนในครอบครัว บางครั้งก็จะมีการแหย่เล่นกันบ้าง ขนาดผมเป็นโฆษกรัฐบาล ยังถูกนายกฯแกล้งตบหลัง ชกท้องเบาๆ หลายครั้ง ซึ่งเป็นธรรมดาของทหารเก่า จะมีการหยอกกันกับลูกน้องแบบนี้อยู่แล้ว ไม่มีอะไร นายธนกร กล่าว-005,https://www.naewna.com/politic/605926,01_10_2021
‘บิ๊กตู่’พอใจศธ.จ่ายเงินเยียวยา2พันทะลุ 97% เงินถึงมือผู้ปกครองแล้ว2หมื่นล้าน,"บิ๊กตู่ พอใจ ศธ.จ่ายเงินเยียวยา 2 พัน ทะลุ 97% เงินถึงมือผู้ปกครองแล้วกว่า 20,000 ล้านบาท ย้ำทุกคนที่มีสิทธิได้เงินแน่ ไม่ว่าจะเรียนอยู่ในสังกัดใด เสนอขยายโครงการถึงธันวาคม 641 ตุลาคม 2564 นางสาวตรีนุช เทียนทอง รัฐมนตรีว่าการกระทรวงศึกษาธิการ (รมว.ศธ.) เปิดเผยว่า พล.อ.ประยุทธ์ จันทร์โอชา นายกรัฐมนตรีและ รมว.กลาโหม ได้สอบถามความคืบหน้าการจ่ายเงินเยียวยาตามนโยบายรัฐบาลที่ต้องการช่วยเหลือ บรรเทาผลกระทบของประชาชน ในโครงการให้ความช่วยเหลือบรรเทาภาระค่าใช้จ่ายด้านการศึกษาในช่วงการแพร่ระบาดของโรคติดเชื้อไวรัสโคโรนา 2019 (โควิด-19) จำนวน 2,000 บาท ให้แก่นักเรียน นักศึกษา หรือผู้ปกครอง ทั้งในสังกัดกระทรวงศึกษาธิการ (ศธ.) และนอกสังกัด ศธ.ทุกคน ทั่วประเทศ จำนวน 10,952,960 คน รวมเป็นเงินประมาณ 21,905,920,000 บาททั้งนี้ ในขณะนี้ภาพรวมมีการจ่ายเงินเยียวยาไปแล้ว จำนวน 10,258,424 คน รวมเป็นเงิน 20,516,848,000 บาท คิดเป็น 93.66% ของนักเรียนที่มีสิทธิทั้งหมด โดยจำแนกเป็นหน่วยงานในสังกัด ศธ. จ่ายเงินเยียวยาแล้ว จำนวน 9,569,466 คน เป็นเงินประมาณ 1.9 หมื่นล้านบาท และคิดเป็น 97.75% จากนักเรียนที่มีสิทธิทั้งหมด 9,709,019 คน สำหรับหน่วยงานนอกสังกัด ศธ.ได้จ่ายเงินเยียวยาไปแล้ว จำนวน 688,958 คน เป็นเงินประมาณ 1.3 พันล้านบาท และคิดเป็น 59.24% จากนักเรียนที่มีสิทธิทั้งหมด 1,162,941 คน ซึ่งนายกฯได้ชื่นชมที่ทุกฝ่ายร่วมมือกันทำงานอย่างเต็มที่อย่างไรก็ตามตนได้สั่งการให้ทุกหน่วยงาน ทุกสังกัด เร่งรัดดำเนินการจ่ายเงิน 2,000 บาท ให้เงินถึงมือนักเรียน นักศึกษา หรือ ผู้ปกครองโดยเร็ว ทั้งนี้ ยืนยันว่านักเรียนที่มีสิทธิทุกคนจะได้รับเงิน และหากมีปัญหาให้ติดต่อที่สำนักงานศึกษาธิการจังหวัด(ศธจ.)ในพื้นที่ และเพื่อให้การดำเนินโครงการฯและการเบิกจ่ายเงินเป็นไปด้วยความเรียบร้อย เกิดประโยชน์สูงสุดเป็นไปตามวัตถุประสงค์ของโครงการและมติคณะรัฐมนตรี ตนจึงได้เสนอขอขยายระยะเวลาดำเนินโครงการให้ความช่วยเหลือบรรเทาภาระค่าใช้จ่ายด้านการศึกษาในช่วงการแพร่ระบาดของโรคติดเชื้อไวรัสโคโรนา 2019 ของกระทรวงศึกษาธิการ จากเดือนสิงหาคม-กันยายน 2564 เป็นเดือน สิงหาคม-ธันวาคม 2564-005",https://www.naewna.com/local/605930,01_10_2021
แฟนคลับเฮ! 'บอย พิษณุ'ประกาศข่าวดี ภรรยาตั้งท้องแล้ว,1 ต.ค.64 เตรียมตัวเป็นคุณพ่อคุณแม่แล้ว สำหรับนักร้อง-นักแสดงหนุ่ม บอย พิษณุ นิ่มสกุล กับภรรยาสาวชาวสวีเดน อแมนด้าโดยได้จัดพิธีวิวาห์ที่บ้านเกิดเจ้าสาว ก่อนจะกลับมาฉลองที่เมืองไทยเมื่อปลายปี 2564โดยหนุ่มบอย ได้ควงภรรยามาแจ้งข่าวดีผ่านทางคลิปไว้ในช่อง Bradboy เป็นคลิปชื่อว่าสวีทที่สมุย ทริปนี้มีสมาชิกเพิ่มอีก 1 คนโดยหนุ่มบอยเผยความรู้สึกว่าดีใจมากๆ ในที่สุดภรรยาก็ตั้งท้องแล้ว ถือเป็นอีกสเตปของชีวิต ส่วนอแมนด้านั้นก็ดีใจมากๆ เช่นกัน,https://www.naewna.com/entertain/605928,01_10_2021
ชมสด! ผลสลากกินแบ่งรัฐบาล ประจำวันที่ 1 ตุลาคม 2564,nan,https://www.naewna.com/local/605927,01_10_2021
'ญี่ปุ่น'ยกเลิก‘ภาวะฉุกเฉิน’ทั้งประเทศ โควิดเริ่มคลี่คลายป่วยลดลง,"1 ตุลาคม 2564 สำนักข่าวต่างประเทศรายงานญี่ปุ่นยกเลิกภาวะฉุกเฉินในโตเกียวและ 18 จังหวัด รวมถึงภาวะกึ่งฉุกเฉินในภูมิภาคอื่นๆ ทั้งหมดตามกำหนดการ ซึ่งเป็นครั้งแรกนับตั้งแต่วันที่ 4 เม.ย. ที่ทั้ง 47 จังหวัดของประเทศไม่อยู่ภายใต้ภาวะฉุกเฉินหรือกึ่งฉุกเฉินรัฐบาลญี่ปุ่นวางแผนผ่อนปรนข้อจำกัดเป็นระยะเพื่อฟื้นคืนกิจกรรมทางเศรษฐกิจและสังคม พร้อมป้องกันการระบาดของโรคติดเชื้อไวรัสโคโรนาสายพันธุ์ใหม่ (โควิด-19) ระลอกใหม่ โดยภาคธุรกิจท่องเที่ยวเริ่มฟื้นตัว ยอดจองทัวร์ในประเทศเพิ่มขึ้น ส่วนกิจการต่างๆ อาทิ ร้านอาหารและสวนสนุก เตรียมรับลูกค้ามากขึ้นเมื่อวันพุธ (29 ก.ย.) มีผู้จองบัตรโดยสารของสายการบินออล นิปปอน แอร์เวย์ส (ANA) ราว 50,000 ครั้ง สูงขึ้นเกือบ 10 เท่า เมื่อเทียบกับค่าเฉลี่ยของเดือนก่อน ขณะสวนสนุกโตเกียว ดิสนีย์แลนด์ และยูนิเวอร์แซล สตูดิโอ เจแปน อาจเปิดรับนักท่องเที่ยวเพิ่มขึ้นจากสูงสุด 5,000 คนต่อวัน เป็น 10,000 คนต่อวันสำหรับภาวะฉุกเฉินกำหนดให้กิจการที่ให้บริการเครื่องดื่มแอลกอฮอล์หรือคาราโอเกะปิดทำการชั่วคราว ขณะกิจการที่ไม่ให้บริการเครื่องดื่มแอลกอฮอล์จะต้องปิดทำการ 20.00 น. ตามเวลาท้องถิ่นอย่างไรก็ดี รัฐบาลกลางญี่ปุ่นยังกำหนดให้กิจการขายอาหารปิดทำการ 20.00 น. แม้ยกเลิกภาวะฉุกเฉินแล้ว ส่วนกิจการที่ดำเนินมาตรการป้องกันโรคโควิด-19 อย่างมีประสิทธิภาพสามารถเปิดทำการถึง 21.00 น. ต่ออีกหนึ่งเดือน และกิจกรรมกีฬาขนาดใหญ่สามารถเปิดรับผู้ชมเพิ่มจาก 5,000 คน เป็น 10,000 คน ด้านรัฐบาลเขตมหานครโตเกียวออกใบรับรองมาตรการป้องกันโรคโควิด-19 สำหรับกิจการที่คุณสมบัติผ่านเกณฑ์ให้บริการเครื่องดื่มแอลกอฮอล์ได้อนึ่ง ยอดผู้ป่วยโรคโควิด-19 รายวันในญี่ปุ่นเคยพุ่งสูงสุดราว 25,000 ราย ขณะเชื้อไวรัสฯ ชนิดกลายพันธุ์ สายพันธุ์เดลตา แพร่ระบาดในประเทศเมื่อเดือนสิงหาคม โดยล่าสุดยอดผู้ป่วยใหม่รายวันลดลงมาอยู่ที่ 1,576 ราย ในวันพฤหัสบดี (30 ก.ย.)",https://www.naewna.com/inter/605934,01_10_2021
‘โฆษกทบ.’ยันปรับผังททบ.5 เรื่องธุรกิจ ไม่เกี่ยวการเมือง,โฆษกทบ.ยันปรับผังททบ.5 เรื่องธุรกิจ ไม่เกี่ยวการเมือง1 ตุลาคม 2564 พล.อ.สันติพงศ์ ธรรมปิยะ โฆษกกองทัพบก กล่าวถึงการวิพากษ์วิจารณ์ปรับผัง ททบ.5 ว่า ช่อง 5 เป็นสถาบันโทรทัศน์หรือสถานีสื่อสารที่ต้องปฏิบัติตามกฎระเบียบว่ามีพื้นที่นำเสนอข่าวกี่เปอร์เซ็นต์ และเรื่องบันเทิงกี่เปอร์เซ็นต์ ใครมีความประสงค์ซื้อเวลางานต่างๆหรือประชาสัมพันธ์ก็มีเงื่อนไขการตกลงเรื่องค่าตอบแทนและเงื่อนเวลา เรารับได้ทั้งหมด ไม่ได้กำหนดว่าต้องเป็นใคร ยืนยันว่าเรื่องธุรกิจเป็นไปตามระเบียบไม่มีเรื่องการเมืองเข้ามาเกี่ยวข้อง-005,https://www.naewna.com/politic/605937,01_10_2021
‘ซีลชายแดน’เข้ม! ทบ.ลุยสกัดแก๊งค้าอาวุธสงคราม ยันไม่มีหลุดจากคลังกองทัพ,"ซีลชายแดนเข้ม! ทบ.ลุยสกัดแก๊งค้าอาวุธสงคราม ยันไม่มีหลุดจากคลังกองทัพ1 ตุลาคม 2564 พล.อ.สันติพงษ์ ธรรมปิยะ เสนาธิการทหารบก ในฐานะโฆษกกองทัพบก กล่าวถึงการดูแลสถานการณ์ชายแดนไทย-เมียนมา ที่มีการสู้รบ โดยเฉพาะขณะนี้มีการเคลื่อนไหวขบวนการค้าอาวุธสงคราม ว่า กองทัพบกโดย 7 กองกำลังชายแดน มีวิธีปฏิบัติในการดูแลเรื่องดังกล่าวที่ชัดเจนอยู่แล้ว ทั้งกำลังพล และยุทโธปกรณ์ ดูแลเฝ้าระวังแนวชายแดนอย่างเต็มที่ เราไม่ยอมให้มีการลักลอบหรือนำสิ่งผิดกฎหมายข้ามไปฝั่งประเทศเพื่อนบ้านโดยเด็ดขาด ในขณะที่การดูแลคลังอาวุธของกองทัพนั้น กองทัพบกมีมาตรการควบคุมอาวุธยุทโธปกรณ์อย่างดี มีระเบียบการตรวจตราที่ชัดเจน และมีผู้รับผิดชอบ ยืนยันว่าไม่มีอาวุธหลุดจากคลังกองทัพแน่นอนด้าน พ.ต.หญิง ปวีณา ศรีบัวชุม ผู้ช่วยโฆษกกองทัพบก กล่าวว่า กองกำลังป้องกันชายแดนกองทัพบก มีภารกิจสำคัญในการรักษาอธิปไตยของชาติ ป้องกันสิ่งผิดกฎหมายเข้าสู่พื้นที่ตอนใน และปฏิบัติหน้าที่เพื่อรักษาความสงบตลอดแนวชายแดนของราชอาณาจักรไทย โดยในปี 2565 กองทัพบกจัดอัตรากำลังพลในกองกำลังป้องกันชายแดนในส่วนของกองทัพบก จำนวน 24,305 อัตรา ปฏิบัติภารกิจใน 7 กองกำลัง ประกอบด้วย กองกำลังบูรพา , กองกำลังสุรสีห์ , กองกำลังสุรศักดิ์มนตรี , กองกำลังสุรนารี , กองกำลังนเรศวร , กองกำลังผาเมือง และกองกำลังเทพสตรี ปฏิบัติหน้าที่สำคัญหลายประการ อาทิ1.ลาดตระเวนระยะทาง 5,656 กม. ตลอดแนวชายแดนไทย ในพื้นที่ 31 จังหวัด ทั้งทางบกและทางน้ำ ซึ่งเป็นเส้นทางหลัก, ช่องทางธรรมชาติ, ช่องทางอื่นๆที่ยากต่อการเข้าถึง เช่น เขาสูง , ป่าภูเขา, หุบเขาลาดชัน เป็นต้น- พื้นที่ชายแดนไทย-เมียนมา รวมระยะทาง 2,401 กม.- พื้นที่ชายแดนไทย-กัมพูชา รวมระยะทาง 798 กม.- พื้นที่ชายแดนไทย-ลาว รวมระยะทาง 1,810 กม.- พื้นที่ชายแดนไทย-มาเลเซีย รวมระยะทาง 647 กม.2.ปฏิบัติภารกิจสกัดกั้นยาเสพติด, สินค้าหนีภาษี, การลักลอบเข้าเมืองผิดกฎหมาย และสิ่งผิดกฎหมายทุกรูปแบบ3.ในสถานการณ์แพร่ระบาดของโควิด-19 จัดกำลังเฝ้าระวัง ป้องกันตลอดแนวชายแดน ทั้งทางบกและทางน้ำ ตลอด24 ชั่วโมง เพื่อ ป้องกันการระบาดของโรคเข้ามายังพื้นที่ตอนใน4.บูรณาการร่วมกับฝ่ายปกครอง และส่วนราชการที่เกี่ยวข้อง ตั้งจุดตรวจและตรวจคัดกรองจุดผ่านแดน โดยกำลังพล 2,913 นาย/วัน5. จัดกำลังพลและยุทโธปกรณ์ปฏิบัติภารกิจเพื่อช่วยเหลือประชาชน ในพื้นที่ อาทิ การช่วยดับไฟป่า, อัคคีภัย, วาตภัย, อุทกภัย เป็นต้น-005",https://www.naewna.com/local/605943,01_10_2021
ไฟไหม้รุนแรงโกดังเก็บไม้พาเลท'ลอสแอนเจลิส' จนท.115นายระดมดับเพลิง,1 ตุลาคม 2564 สำนักข่าวต่างประเทศรายงาน เกิดเหตุเพลิงไหม้รุนแรงที่โกดังเก็บไม้พาเลทในเขตอุตสาหกรรมเมืองคาร์สัน นครลอสแอนเจลิส โดยเพลิงลุกลามจากแผ่นไม้พาเลทและตู้คอนเทนเนอร์ ซึ่งอาจมีแอลกอฮอล์อยู่ภายใน ขณะที่เจ้าหน้าที่ดับเพลิงราว 115 นาย กำลังเข้าควบคุมเพลิงด้วยการฉีดโฟมสถานีดับเพลิงนครลอสแอนเจลิสระบุว่าเจ้าหน้าที่ดับเพลิงสามารถควบคุมเพลิงไว้ได้ ทั้งนี้ยังไม่มีรายงานสาเหตุเพลิงไหม้หรือผู้ได้รับบาดเจ็บ,https://www.naewna.com/inter/605948,01_10_2021
เช็คที่นี่!! ผลสลากกินแบ่งรัฐบาล งวดประจำวันที่ 1 ตุลาคม 2564,"รางวัลที่ 1 รางวัลละ 6,000,000 บาท578171รางวัลข้างเคียงรางวัลที่ 1 มี 2 รางวัล รางวัลละ 100,000 บาท578170  , 578172รางวัลเลขหน้า 3 ตัว 2 รางวัล รางวัลละ 4,000 บาท285 , 361รางวัลเลขท้าย 3 ตัว 2 รางวัล รางวัลละ 4,000 บาท379 , 449เลขท้าย 2 ตัว รางวัลละ 2,000 บาท83รางวัลที่ 2 มี 5 รางวัล รางวัลละ 200,000 บาท097208  427430  142084  600579  229386รางวัลที่ 3 มี 10 รางวัล รางวัลละ 80,000 บาท383640  660679  363458  277825  481293222176  013578  235569  606340  256274รางวัลที่ 4 มี 50 รางวัล รางวัลละ 40,000 บาท012064  056137  399775  945921  782679113022  854028  242447  014414  231829668130  414487  077292  756998  918086854220  072027  261868  976051  362108780322  881517  311317  919603  636031769984  534250  464721  629244  694890987712  279708  742772  844957  862121816524  947128  861103  859132  751207538935  704593  594785  216040  235583506922  996147  530661  184106  716511รางวัลที่ 5 มี 100 รางวัล รางวัลละ 20,000 บาท145094  963510  831116  774155  593704574432  550059  325021  132440  412075721254  513132  324156  455098  890918459527  992239  710232  346899  433910532596  991652  070941  332848  112689438015  338476  224382  249951  027903904008  375356  040718  020069  749495549191  562445  166202  878061  557633422246  499882  841992  297242  474551371464  048482  042590  089887  986497362634  548247  514924  692536  063071878080  246036  874967  811081  762898841790  728125  280778  913593  145187217593  414867  695635  812831  379402138908  066759  702094  840824  273204113730  081834  989806  032110  413163517028  490602  508168  562766  953362887688  983499  538552  870836  604331257109  741137  819508  989987  853464878056  939951  409934  271679  174497*** กรุณาตรวจสอบความถูกต้องกับกองสลากกินแบ่งรัฐบาลอีกครั้ง***",https://www.naewna.com/local/605944,01_10_2021
แซ่บจัดเต็ม! 'ใบเตย อาร์สยาม'สวมบิกินีเซลฟี่หน้ากระจก,1 ก.ย.64 เซ็กซี่แบบถี่ๆ เลยทีเดียว สำหรับคุณแม่ลูกหนึ่ง อย่าง ใบเตย อาร์สยามหรือใบเตย สุธีวัน ล่าสุด เจ้าตัวได้ถ่ายรูปเซลฟี่หน้ากระจกโชว์หุ่นเป๊ะปังในชุดบิกินี่สีดำ อกเป็นอก เอวเป็นเอว ทำเอาไอจีไฟแทบลุพร้อมกับแคปชั่น ลูก1 ขนาดนี้ ลูก2 จะขนาดไหน?ทำเอาแฟนๆ ต่างลุ้นทายาทคนที่ 2 ไปตามๆ กัน,https://www.naewna.com/entertain/605954,01_10_2021
เหล่าทัพกางแผนปรับตัวใช้งบฯ 65 เลิก-ลดซื้ออาวุธ-ควบรวมฝูงบินเอฟ16,"เหล่าทัพปรับตัวใช้งบฯ 65 ทบ.แถลง 1 ปี เลิก-ลดซื้ออาวุธตปท.เน้นซ่อมบำรุง ขณะที่ ทร. เตรียมโละเรือรบร่วม 10 ลำ ยืดอายุใช้งานของเก่า ด้านทอ. ควบรวมฝูงบิน เอฟ-16เมื่อวันที่ 1 ต.ค.64 พล.อ. สันติพงศ์ ธรรมปิยะ เสนาธิการทหารบก ในฐานะโฆษกกองทัพบก แถลงผลการปฏิบัติงานกองทัพบกประจำปี 2564 และแนวทางการพัฒนากองทัพบกตามห้วงระยะเวลาตั้งแต่วันที่ 1 ต.ค. 63 – 30 ก.ย. 66 ว่า กองทัพบกสนับสนุนรัฐบาลและช่วยเหลือประชาชนในสถานการณ์การแพร่ระบาดของเชื้อโควิด19 โดยท่ามกลางสถานการณ์วิกฤติที่เกิดขึ้นนั้นกองทัพบกยังคงดำเนินการพัฒนาองค์กรตามแผนพัฒนากองทัพบกเพื่อให้เป็นหน่วยรูปแบบเบา ประหยัด มีความคล่องตัวสูง และมีประสิทธิภาพ โดยในปีงบประมาณ 2564 มีการดำเนินการและมีการปฎิบัติที่สำคัญ เช่น การพัฒนาหน่วยงานแพทย์ทหารของกองทัพบกให้มีความพร้อมทั้งด้าน บุคลากรทางการแพทย์ สถานพยาบาล เครื่องมือ เวชภัณฑ์ ตลอดจนกำลังพลทุกระดับให้มีความรู้ มีความสามารถสนับสนุนรัฐบาล และศบค.ได้อย่างเต็มที่ การนำยุทโธปกรณ์ เครื่องมือ ยานพาหนะ ทุกประเภทของกองทัพบก ตลอดจนกำหนดบทบาทหน้าที่ให้หน่วยทหาร ทุกหน่วยสนับสนุนการป้องกันและบรรเทาสาธารณภัยทุกรูปแบบช่วยเหลือประชาชนที่ได้รับผลกระทบโดยเร็วที่สุดโดยไม่ต้องรอคำสั่งและมีแนวทางยกเลิกหรือลดจำนวนโครงการจัดหายุทโธปกรณ์ราคาสูงจากต่างประเทศให้มากที่สุด และสนับสนุนการใช้ผลิตภัณฑ์ภายในประเทศมาใช้มากขึ้น ภาพรวมคือเราจะพยายามรักษาสภาพยุทโธปกรณ์ให้ใช้งานได้ดีที่สุด โดยเน้นการซ่อมบำรุงรักษาสิ่งอุปกรณ์นั้นเพื่อใช้งานได้ดีที่สุดและนานที่สุดเพื่อให้ใช้งานได้ แต่หากเราไม่สามารถรักษาได้ก็ซื้อจากต่างประเทศ แต่เป็นจำนวนน้อย นอกจากนั้น ยังคงให้ความสำคัญต่อทหารประจำการ และกำลังพลชั้นผู้น้อย ป้องกันการไม่ได้รับความเป็นธรรม ให้ได้รับสิทธิตามที่พึงจะได้ และให้โอกาสความก้าวหน้าในการรับ ราชการทหารต่อ การพัฒนาระบบการตรวจเลือกทหาร โดยส่งเสริมการสมัครใจให้มากขึ้น เพื่อลดจำนวนการเกณฑ์ทหารลง และเร่งรัดการนำข้าราชการพลเรือนกลาโหมมาบรรจุทดแทนทหารประจำการพล.อ. สันติพงศ์ กล่าวต่อว่า กองทัพบกได้ดำเนินการสนับสนุนรัฐบาลและช่วยเหลือประชาชนอย่างเต็มขีดความสามารถฃ โดยเฉพาะการช่วยเหลือประชาชนในสถานการณ์ภัยพิบัติและในห้วงสถานการณ์การแพร่ระบาดของเชื้อโควิด-19 และกองทัพบกไม่หยุดยั้งการพัฒนาองค์กรให้เป็นไปตามแผนการพัฒนากองทัพบกตามห้วงระยะเวลา และยังมุ่งมั่นในการพิทักษ์รักษาสถาบัน ชาติ ศาสนา และสถาบัน พระมหากษัติย์ โดยเฉพาะการรักษาอธิปไตยของชาติ เพื่อให้ประเทศไทยเป็นประเทศที่เกิด ความสงบสุข ขอยืนยันว่ากองทัพบกภายใต้การนำของพล.อ.ณรงค์พันธ์ จิตต์แก้วแท้ ผู้บัญชาการทหารบก จะอยู่เคียงข้างประชาชนและใช้ศักยภาพที่มีของกองทัพบกในการดูแล ช่วยเหลือประชาชนบรรเทาความเดือดร้อน เป็นที่พึ่งได้ในทุกโอกาส และผนึกกำลังกับทุกภาคส่วน เพื่อปกป้องรักษาผืนแผ่นดินไทยอย่างเต็มประสิทธิภาพตามเจตนารมณ์ที่กำลังพลของกองทัพบกทุกนายยึดถือ คือพิทักษ์ราชัน ปกป้องประชา รักษาแผ่นดินพ.อ.หญิง ศิริจันทร์ งาทอง รองโฆษกกองทัพบก กล่าวว่า ตลอดปีงบประมาณ 2564 ที่ประเทศไทยเผชิญกับสถานการณ์โควิด-19 กองทัพบกได้ให้หน่วยปรับการบริหารจัดการงบประมาณเพื่อใช้ในการสนับสนุนการป้องกันโรค ส่งเสริมการกระตุ้นเศรษฐกิจฐานราก และการใช้งบประมาณในภารกิจบรรเทาความเดือดร้อนและดูแลช่วยเหลือประชาชน โดยเฉพาะในด้านการเพิ่มศักยภาพด้านการรักษาพยาบาลและการดูแลผู้ติดเชื้อ นอกจากนี้ได้พิจารณาจัดสรรเงินรายรับสถานพยาบาลของโรงพยาบาลกองทัพบกเอง เพื่อใช้แก้ไขปัญหาโดยนำไปใช้ในการจัดหาเครื่องมือ อุปกรณ์ ทางการแพทย์ เป็นต้นในปีที่ผ่านมา กองทัพบกได้บริหารงบประมาณตรงตามวัตถุประสงค์ อย่างคุ้มค่าและเกิดประโยชน์สูงสุดต่อหน่วยงานและประชาชน ให้ความสำคัญต่อผลผลิต และผลลัพธ์ที่ได้จากการใช้จ่ายงปประมาณกับการพัฒนาหน่วย การสร้างสวัสดิการให้กับ กำลังพลโดยเฉพาะอย่างยิ่งนายทหารชั้นประทวนและทหารกองประจำการ ตามเจตนารมณ์ที่วางไว้ ภายใต้กรอบแนวทางการบริหารจัดการงปประมาณภาครัฐและกฎระเบียบของทางราชการสำหรับในปีงบประมาณ 2565 กองทัพบกได้จัดทำคำของบประมาณรายจ่ายประจำปี จำนวน 112,723,556,800 บาท ซึ่งสภาผู้แทนราษฎร พิจารณาเห็นชอบจำนวน 97,883,773,800บาท ลดลงจากปีงบประมาณ 2564 จำนวน 8,096,003,800 บาท หรือลดลงร้อยละ 7.64 และปัจจุบัน พระราชบัญญัติงบประมาณรายจ่ายประจำปี งบประมาณ พ.ศ. 2565 ได้ประกาศในราชกิจจานุเบกษาและมีผลบังคับใช้ 1 ต.ค.2564 เรียบร้อยแล้วโดยในการจัดสรรงบประมาณในปี 2565 กองทัพบกได้ให้ความสำคัญกับงาน สวัสดิการกำลังพลและงานซ่อมปรับปรุงอาคาร สิ่งก่อสร้าง เพื่อคุณภาพชีวิตที่ดีของกำลังพล และขวัญกำลังใจในการปฏิบัติหน้าที่ รวมทั้งการซ่อมปรับปรุงยุทโธปกรณ์เพื่อยืดอายุ การใช้งานและเพิ่มประสิทธิภาพการปฏิบัติงาน ตามนโยบายและแผนการปฏิบัติงานที่ได้ กำหนดไว้ ขอเรียนว่ากองทัพบกจะใช้ทรัพยากรที่มีอยู่ ขีดความสามารถของกำลังพล การบริหารจัดการองค์กร ร่วมกับการใช้งบประมาณที่ได้รับจัดสรรให้ เกิดประสิทธิภาพและคุ้มค่าผู้สื่อข่าวรายงานว่า ขณะที่กองทัพเรือ และกองทัพอากาศ ต่างประสบปัญหางบประมาณเพื่อเดินหน้าตามแผนพัฒนากองทัพเช่นกันหลังจากสถานการณ์โควิด-19 ถูกตัดงบฯ ไปเยียวยาประชาชนจำนวนมาก ทำให้การจัดหาเรือรบ- เครื่องบินรบ รวมไปถึงอากาศยานแบบต่างๆ ในโครงการใหญ่ต้องชะลอออกไป และใช้แนวทางในการซ่อมบำรุงเพื่อยืดอายุการใช้งาน โดยกองทัพเรือ กำลังจะปลดระวางประจำการเรือรบประมาณ 10 ลำและเตรียมส่งมอบให้กับหน่วยงานหรือเอกชนที่ต้องการเนื่องจากยังมีงบประมาณในการดูแลรักษาในแต่ละเดือนประมาณ 3 แสนบาท และเลื่อนแผนการจัดหาเรือลำใหม่มาทดแทนไปก่อน ขณะที่กองทัพอากาศ มีการควบรวมฝูงบิน 102 ไปอยู่กับฝูงบิน 103 เนื่องจากเครื่องบิน F-16 ADF ถูกปลดประจำการหลายเครื่อง และเพื่อเป็นการประหยัดงบประมาณ ทอ.จึงได้บริหารใหม่ โดยนำเครื่องที่เหลือมาประจำการที่ฝูงบิน103 ซึ่งมีเครื่องบิน F- 16 AB ประจำการอยู่ด้วยเช่นกัน-001",https://www.naewna.com/politic/605949,01_10_2021
งานแรก ‘บิ๊กเฒ่า’ ประดับยศ-ยินดีนายพลใหม่,1 ตุลาคม 2564 พลเรือเอก สมประสงค์ นิลสมัย ผู้บัญชาการทหารเรือ เป็นประธานในพิธีประดับยศแสดงความยินดีให้แก่ผู้ที่ได้รับพระราชทานยศทหารชั้นนายพลเรือ และพิธีรายงานตนเองของนายทหารชั้นนายพลเรือ ณ ท้องพระโรง พระราชวังเดิม เขตบางกอกใหญ่ กรุงเทพฯโดยในเวลา 10.15 น. ผู้บัญชาการทหารเรือ ได้เป็นประธานในพิธีประดับยศและแสดงความยินดี กับนายทหารชั้นยศนายพลเรือที่ได้รับพระราชทานยศสูงขึ้น โดยมีนายทหารชั้นยศนายพลเรือที่ได้รับพระราชทานยศสูงขึ้น จำนวน 120 นาย แยกเป็น พลเรือเอก 14 นาย พลเรือโท 36 นาย พลเรือตรี 67 นาย พลเรือตรีหญิง 3 นายจากนั้นในเวลา 11.00 น. ผู้บัญชาการทหารเรือ ได้เป็นประธานในพิธีรายงานตนเองของนายทหารชั้นนายพลเรือที่เข้ารับตำแหน่งใหม่ โดยมีนายทหารชั้นยศนายพลเรือที่ได้รับพระราชทานยศในตำแหน่งที่สำคัญ จำนวน 53 นาย เข้าร่วมพิธี อาทิ พลเรือเอก ธีรกุล กาญจนะ รองผู้บัญชาการทหารเรือ พลเรือเอก ภราดร พวงแก้ว ประธานคณะที่ปรึกษากองทัพเรือ พลเรือเอก สุทธินันท์ สมานรักษ์ ผู้ช่วยผู้บัญชาการทหารเรือ พลเรือเอก เถลิงศักดิ์ ศิริสวัสดิ์ เสนาธิการทหารเรือ พลเรือเอก สุวิน แจ้งยอดสุข ผู้บัญชาการกองเรือยุทธการ เป็นต้นโอกาสนี้ ผู้บัญชาการทหารเรือ ได้ให้โอวาทแก่ นายทหารชั้นนายพลเรือในตำแหน่งสำคัญที่เข้าร่วมพิธี ความว่า ตามที่ได้มีพระบรมราชโองการโปรดเกล้าโปรดกระหม่อมให้ผมดำรงตำแหน่งผู้บัญชาการทหารเรือ ตั้งแต่วันที่ 1 ตุลาคม พุทธศักราช ๒๕๖๔ นั้นนับเป็นพระมหากรุณาธิคุณล้นเกล้าล้นกระหม่อมและเป็นเกียรติแก่ผมและ ครอบครัวอย่างหาที่สุดมิได้ผมจะตั้งใจปฏิบัติหน้าที่ราชการ สนองพระเดชพระคุณอย่างเต็มกำลังความสามารถด้วยความจงรักภักดี ด้วยสติรู้ตัว ด้วยปัญญารู้คิด สุจริตจริงใจโดยเห็นแก่ประโยชน์ส่วนรวมยิ่งกว่าส่วนอื่นในโอกาสเดียวกันนี้ ผมขอแสดงความยินดีอย่างจริงใจต่อเพื่อนนายทหารทุกท่านที่ได้รับพระบรมราชโองการโปรดเกล้าโปรดกระหม่อมพระราชทานยศสูงขึ้นรวมทั้งจะได้ปฏิบัติงานร่วมกับทุกท่านด้วยความรักความสามัคคีเหมือนพี่เหมือนน้อง เพื่อกองทัพเรือตั้งแต่บัดนี้เป็นต้นไปซึ่งผลของการปฏิบัติงานจะสำเร็จลุล่วงไปได้ด้วยดีนั้น จำเป็นต้องได้รับความร่วมมือจากทุกท่าน จึงขอให้ทุกท่านร่วมมือ ร่วมแรงร่วมใจ ในการปฏิบัติหน้าที่ตามนโยบายของกองทัพเรือและนโยบายที่ได้กำหนดไว้เพื่อพัฒนากองทัพเรือให้มีความมั่นคงเจริญก้าวหน้าสืบไป-(016),https://www.naewna.com/local/605945,01_10_2021
'พี่ใหญ่'ยังไม่ฟันธงส่ง'บิ๊กตู่'เป็นแคนดิเดตนายกฯ เลือกตั้งครั้งหน้าหรือไม่,บิ๊กป้อมเมินตอบปัญหาใน พปชร. ปัดพูดส่งบิ๊กตู่ เป็นแคนดิเดตนายกฯ เลือกตั้งครั้งหน้าหรือไม่เมื่อเวลา 10.55 น. วันที่ 1 ตุลาคม 2564 ที่ทำเนียบรัฐบาล พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพลังประชารัฐ (พปชร.) ปฏิเสธตอบคำถามถึงรายงานข่าวการเรียกประชุมหัวหน้าภาค 9 ภาค ของพรรคพปชร. เมื่อวันที่ 30 กันยายน รวมถึงไม่ตอบคำถามกรณีที่ พ.อ.สุชาติ จันทรโชติกุล อดีตประธานยุทธศาสตร์ภาคใต้ พรรคพปชร. เพื่อนร่วมรุ่นเตรียมทหาร รุ่นที่ 12 ของพล.อ.ประยุทธ์ จันทร์โอชา นายกรัฐมนตรี ที่ระบุว่าจะยกทีมกลุ่มภาคใต้ ออกจากพรรค ไปอยู่กับพรรคเศรษฐกิจไทย ของนายฉัตรชัย พรหมเลิศ อดีตปลัดกระทรวงมหาดไทยทั้งนี้ เมื่อผู้สื่อข่าวถามย้ำถึงประเด็นว่า พรรคพปชร. จะเสนอชื่อพล.อ.ประยุทธ์ เป็นแคนดิเดต นายกฯ ในการเลือกตั้งครั้งหน้า ในนามพรรคพปชร. อยู่หรือไม่ พล.อ.ประวิตร ได้แสดงสีหน้าไม่พอใจ ก่อนเดินแหวกวงสัมภาษณ์สื่อมวลชน ขึ้นรถอย่างไปอย่างรวดเร็ว-001,https://www.naewna.com/politic/605884,01_10_2021
ด่วน! ปปช.ฟัน'อดีตผู้ว่าฯ-รองผู้ว่าฯภูเก็ต'ออกเอกสารสิทธิ ส.ค.1 บินอุทยานฯสิรินาถ,ป.ป.ช.ชี้มูลความผิดอดีตผู้ว่าฯ-รองผู้ว่าฯภูเก็ตร่วมเอกชนออกเอกสารสิทธิส.ค.1 บินรุกอุทยานแห่งชาติสิรินาถและป่าสงวนแห่งชาติเขารวก-เขาเมือง1 ต.ค.64 ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) นายนิวัติไชย เกษมมงคล เลขาธิการคณะกรรมการ ป.ป.ช. แถลงข่าวเกี่ยวกับคดีทุจริตด้านทรัพยากรธรรมชาติหลายกรณีนายนิวัติไชย กล่าวว่า ที่ประชุมคณะกรรมการ ป.ป.ช. มีมติชี้มูลความผิดนายนิรันดร์ กัลยาณมิตร เมื่อครั้งดำรงตำแหน่งผู้ว่าราชการจังหวัดภูเก็ต และนายวีรวัฒน์ จันทร์เพ็ญ เมื่อครั้งดำรงตำแหน่งรองผู้ว่าฯภูเก็ตกับพวกรวม 11 ราย ผิดตามประมวลกฎหมายอาญา มาตรา 157 และยังชี้มูลความผิดเอกชนที่เกี่ยวข้อง กรณีการออกเอกสารสิทธิ ส.ค.1 ในพื้นที่อุทยานแห่งชาติสิรินาถ และป่าสงวนเขารวก-เขาเมือง จ.ภูเก็ต โดยมิชอบเลขาธิการฯ ป.ป.ช. ระบุว่า กรณีดังกล่าวผู้ถูกกล่าวหามีพฤติการณ์การนำ ส.ค.1 จากอีกที่หนึ่งมาสวมสิทธิออกเอกสาร หรือที่เรียกว่า ส.ค.1 บิน เพื่อผลประโยชน์แก่บริษัท ทรีดอลฟินซ์ จำกัด และบริษัท ทรีดอลฟินซ์ รีสอร์ท จำกัด จำนวน 337 ไร่เศษคณะกรรมการ ป.ป.ช. จึงมีมติชี้มูลความผิดผู้ถูกกล่าวหาทั้ง และส่งสำนวนให้กับอัยการสูงสุด (อสส.) เพื่อดำเนินคดีอาญา และส่งสำนวนให้กับผู้บังคับบัญชาเพื่อดำเนินการถอดถอนต่อไป เลขาฯป.ป.ช. ระบุ-001,https://www.naewna.com/local/605891,01_10_2021
เช็คบิล! บุกจับ 2 ผู้ต้องหาปาระเบิดใส่ตร.แยกดินแดงสาหัส ยึดของกลางอีกเพียบ,ผบ.ตร.นำทีมเช็คบิลแก๊งป่วนเมือง บุกจับกุม 2 ผู้ต้องหาคดีปาระเบิดใส่ตร.ที่ดินแดงบาดเจ็บสาหัส ยึดระเบิดแบบแสวงเครื่องซุกซ่อนอยู่ภายในบ้านพักย่านบางบัวทองเพียบเมื่อวันที่1 ตุลาคม 2564 เวลา 09.30 น.พล.ต.อ.สุวัฒน์ แจ้งยอดสุข ผบ.ตร.พร้อมด้วยพล.ต.ต.นพศิลป์ พูนสวัสดิ์ ผบก.สส.บช.น พล.ต.ต.ธีรเดช ธรรมสุธีร์ ผบก.สส.บช.ภ.2 นำกำลังตรวจสอบบ้านเลขที่47/28 ม.5 ซอยลำโพ 23 ตำบลลำโพ บางบัวทอง นนทบุรี (ตามพิกัด )จับกุมผู้ต้องหาจำนวน 2 ราย ประกอบด้วย นายสุขสันต์ แก้วยศ อายุ 19 ปี และนายไพฑูรย์ สิงห์จารย์ อายุ 20 ปี ภายในบ้าน หมู่บ้านแห่งหนึ่ง ตำบลลำโพ อำเภอบางบัวทอง จังหวัดนนทบุรี หลังสืบสวนทราบว่า เป็นผู้ก่อเหตุปาระเบิดใส่ตำรวจในพื้นที่การชุมนุมแยกดินแดง เมื่อวันที่ 11 กันยายนที่ผ่านมา เป็นเหตุให้ ส.ต.ต.ธนาวุฒิ จิรคเชนทร์ ผู้บังคับหมู่กองบังคับการอารักขาและควบคุมฝูงชน ได้รับบาดเจ็บสาหัสตามหมายจับพยายามฆ่าเจ้าพนักงานตำรวจพร้อมยึดของกลางระเบิดแสวงเครื่อง ส่วนประกอบ เช่น กำมะถัน ดินประสิวขาว ดินเทา ลูกไข่ หินก่อสร้าง ผ้าเทปสีดำ พลุ หนังสติ๊ก ระเบิดปิงปอง สติ๊กเกอร์ขับไล่นายกฯ รถจักรยานยนต์ 1 คัน และรถยนต์กระบะ 1 คันด้าน ผบ.ตร. เผยว่า จากการสอบสวนเบื้องต้น ผู้ต้องหาให้การว่าทำอาชีพขับรถรับส่งสินค้าให้กับร้านสะดวกซื้อแห่งหนึ่ง โดยมีการหาซื้ออุปกรณ์มาประกอบวัตถุระเบิดเองจากช่องทางออนไลน์ ก่อนนำไปแจกจ่ายให้กับผู้ร่วมชุมนุม และใช้ทำร้ายเจ้าหน้าที่หลายครั้ง บริเวณแยกดินแดง ซึ่งตำรวจจะมีการขยายผลว่า มีบุคคลใดอยู่เบื้องหลังหรือไม่ รวมทั้ง ตรวจสอบเส้นทางทางการเงิน-001,https://www.naewna.com/local/605880,01_10_2021
