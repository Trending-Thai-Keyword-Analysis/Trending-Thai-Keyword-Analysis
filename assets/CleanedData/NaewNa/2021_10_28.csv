title,summary,link,published
'เอ๊าะ กีรติ'เปลือยใจ! เจอโควิดพ่นพิษ เป็นหนี้เกือบ 10 ล้าน เคยคิดสั้นอยากฆ่าตัวตาย,พิธีกรและนักแสดงมากความสามารถ เอ๊าะ กีรติ ที่วันนี้จะมาเปิดตัวภรรยา ก้อย วิภาวี ที่ต้องจับมือฝ่าฟันวิกฤตโควิด-19 บริษัททัวร์ขาดทุนยับ มีหนี้เกือบ 10 ล้านบาท จนเครียดหนักเคยคิดอยากฆ่าตัวตายมาแล้ว พร้อมเปิดเผยชีวิตคู่ ความรักที่ต้องปกปิดเป็นความลับ ผ่านทางรายการ คุยแซ่บ SHOW ทางช่องวัน31 ที่มีพีเค ปิยะวัฒน์ และหนิง ปณิตา เป็นพิธีกรดำเนินรายการ บริษัททัวร์เปิดมา 10 ปี แต่ 2 ปีที่ผ่านมาถูกสั่งปิดหมด มีรายได้เข้ามาบ้างไหม? เอ๊าะ : ตั้งแต่เริ่มโควิดทุกอย่างเป็นศูนย์หมดเลย รายรับเป็นศูนย์ แต่รายได้เป็นศูนย์ แต่รายจ่ายเท่าเดิม ประคองอยู่อย่างนี้มา 2 ปีแล้ว รายจ่ายต่อเดือนเท่าไหร่? เอ๊าะ : เฉลี่ยนะอยู่ที่ 3 แสนกว่าบาท มันมีเรื่องของค่าออฟฟิศ มีค่าพนักงาน ทุกอย่างมันเหมือนเดิม ผมไม่ให้พนักงานออก ก่อนโควิดเป็นยังไงทุกวันนี้เป็นอย่างนั้น ทำไมถึงไม่ยอมปลดพนักงาน? เอ๊าะ : คือ ณ วันนั้นเราไม่รู้ว่าอันนี้มันคืออะไร โควิดเป็นยังไงเราไม่รู้จัก เราก็เริ่มค่อยๆ แก้ สิ่งแรกที่ต้องทำคืออยากจะรักษาพนักงานไว้ เพราะเราไม่รู้ว่าโควิดมันจะยาวขนาดนี้ ก็รักษาพนักงานไว้ก่อน เพราะวันนึงที่มันพร้อมลูกค้าก็พร้อมจะบิน ต้องเล่าก่อนว่าก่อนโควิดงานเรามันแน่นจัด แล้ววันที่เกิดโควิดลูกค้าก็ยังอยู่เหมือนเดิม แต่เราบอกว่าพี่อย่าบินเลย มันไม่ปลอดภัย ทีนี้เราก็รู้แล้วเรามีลูกค้า ถ้าบินได้เราจะบินทันที จริงไหมถ้าโควิดมันไปถึงธันวาคม เราจะปิดบริษัท? เอ๊าะ : คิดไว้อย่างนั้น ตอนแรกคำพูดนี้คิดมาตั้งแต่ปีที่หนึ่ง ที่เริ่มโควิดมันยาวกว่าที่เราคิดมากเลย เดี๋ยวปิด เดี๋ยวเปิด เราเองก็ไม่กล้าไป เพราะไปเสร็จมันกักตัว 14 วัน จากคนไม่มีหนี้ กลายเป็นหนี้? เอ๊าะ : ประมาณ 8 ล้านกว่า เกือบ 10 ล้าน คือหนี้เรามีอยู่แล้วจากที่เราสร้างซื้อตึก ซื้อบ้าน ซื้อที่ดิน ซื้ออะไรไว้ แต่นี่มันคือหนี้ของการทำธุรกิจ ถึงจุดนี้ทำไมพี่ถึงไม่ลดเงินเดือนพนักงาน? เอ๊าะ : เงินเดือนพนักงานลดลง แต่ไม่ได้ให้เขาตกงาน 8 ล้านที่เป็นหนี้มันมาจากไหนบ้าง? เอ๊าะ : มาจากการเช่าตึก เรื่องของตึกที่เราจะต้องผ่อนแบงก์อยู่ตลอดเวลา ห้าวไง อยากมีออฟฟิศ ซื้อตึกเลยผ่อนมา 10 ปี ส่วนค่าใช้จ่ายพวกค่าน้ำ ค่าไฟ ค่านู่นนี่นั่น เงินเดือนพนักงานทั้งหมดก็ยังเป็นเหมือนเดิม แต่มันน้อยลง รายรับมันไม่เข้า ที่นี้เราทำยังไง เงินส่วนตัวเราก็ออกไปประมาณนึงแล้ว แล้วก็มีกู้ธนาคารมาอีกนิดนึง มันทำให้โควิด 2 ปีล่อไปเกือบ 10 ล้าน ภรรยาว่ายังไงบ้าง? ก้อย : ตอนแรกมีปรึกษากันว่าจะปิดหรือไปต่อ พอรอบ3 เริ่มไม่ค่อยเห็นอนาคตแล้ว ก็เลยถามว่าปิดไหม ก็จบไป พี่เอ๊าะเขาบอกว่ามันยังมีโอกาส เพราะว่าลูกค้าเราก็รออยู่ ก็อดทนอีกนิด ถ้าปิดตอนนี้เราเป็นหนี้ 8 ล้าน 100% แล้ว แต่ถ้าเราไปต่อก็ลุ้นกันว่าเราอาจจะมีรายได้แล้วกลับมาใช้หนี้ตรงนี้ได้ เขาบอกว่าพี่เอ๊าะเคยคิดจะฆ่าตัวตาย เพราะเรื่องเป็นหนี้? เอ๊าะ : จริง คือมันคิด ทำไงดี แต่ละวันมันมีปัญหาตลอด เหมือนคนเอามีดมาแทง นั่งอยู่เฉยๆ โอเคเรื่องนี้แก้เสร็จ แก้เรื่องนี้อีก ต้องหาเงินอีก เงินหาไม่ได้เลย ทำยังไงดี คือคิดตลอดเลย แต่ไม่มีเวลาฆ่าตัวตาย จนเราลืมไปแล้วว่าเราเคยคิดฆ่าตัวตาย เพราะมันเป็นอารมณ์ชั่ววูบ พี่ก้อยรู้ไหม? ก้อย : รู้คะ เหมือนเขาเครียด เขาก็เลยบอกว่าอยากตายเว้ย เราก็เข้าใจว่ามันเป็นอารมณ์ที่เครียดอยู่ แล้วก็เผลอพูดออกมา เราก็พยายามแซวเล่น ไม่ได้ทำให้มันเป็นเรื่องซีเรียสมากขึ้น ลูกยังไม่โตเลย เอ๊าะ : ท้ายสุดมนุษย์พอมันอยู่กับปัญหานานๆ แก้ปัญหาทุกวัน แก้ไปเรื่อยๆ เราเหมือนได้รับวัคซีน ตัวเราก็เหมือนเก่งขึ้นเรื่อยๆ สมมติถ้าเราเจอแบบนี้อีกทีเราก็รู้แล้วว่าจะทำยังไง คุณรักรถมาก แต่เพราะโควิดคุณต้องขายรถ? เอ๊าะ : ขายหมดเลย คืออะไรที่เราไม่ได้ใช้เราขาย สองบัตรเครดิตเอ๊าะก็ไม่ใช้ ถ้าไม่มีเงินสดเท่ากับไม่ใช้ เราใช้ในสิ่งที่เรามี กลับมาดูว่าเรามีอะไร ก็ใช้เท่าที่มี เสียใจไหม? เอ๊าะ : ไม่เสียใจ เพราะมันไม่ต้องปิดบังเมียแล้ว คุณก้อยรู้ไหมว่าเขาซื้ออะไรแล้วหมกเม็ดไว้ตามบ้านคน? ก้อย : รู้ๆ เอ๊าะ : ไม่ได้หมกตามบ้านครับผม ผมเอาไปจอดที่โฮเตลคาร์ โกรธไหมก้อย? ก้อย : ไม่โกรธ แต่เป็นคนรู้อะไร แต่ไม่พูดมากกว่า คู่นี้เขาอยู่คนละสาย แล้วมาเจอกันได้ยังไง? เอ๊าะ : มันมีงานนึงก้อยต้องมารับผิดชอบแทนเพื่อน แล้วตอนนั้นเรากำลังท๊อปมาก แล้วเราก็เอาแต่ใจมาก เพราะเราเหนื่อยมาก ก้อย : พอดีโทรไปแล้วพี่เอ๊าะเขารับสายพอดี ซึ่งปกติโทรไปเจอผู้จัดการตลอด แล้วพอเขารับเราก็บรีฟไปว่าอีเว้นท์พี่ต้องร้องเพลงนะ มีมีแบบนี้ ใส่เสื้อสีแดง กางเกงสีขาว เขาก็มาเลย ทำไมต้องทำอย่างนี้ ทำไมพี่ต้องร้องเพลง พี่ไม่ใส่กางเกงสีขาว ใครเขาใส่กางเกงสีขาวกัน เอ๊าะ : คือผมใส่สีขาวไม่ได้ ตูดผมใหญ่มาก ก้อย : เขาก็เหวี่ยงๆ ไปอีเว้นท์ชอบเขาไหม? เอ๊าะ : ยังๆ มันมาเริ่มชอบตอนที่เราทำอีเว้นท์แล้ว เขาก็เจ๋ง งานมี 1 ทุ่ม ให้ผมไปบ่าย2 แล้วเขาขังผมไว้ในห้องเล็กๆ อนู่กับพริตตี้ แล้วไปเห็นเสน่ห์อะไรเขา? เอ๊าะ : วันนึงผู้หญิงคนนึงไม่เคยสอบสัมภาษณ์ผมเลยแม้แต่คำเดียวว่าพี่อยู่ไหน พี่ทำอะไร คือเขาไม่เคยถามอะไรผมเลย แต่เราโดนถามหมดเลยนะ สองคือเขาไม่เคยตามมาดูหรือมาอะไรเราเลย เราก็เลยมีความรู้สึกว่าคืออะไรวะ จนวันนึงเราทำงานใกล้กันมากๆ จนมีความรู้สึกว่าผมแก้ปัญหาเรื่องทัวร์มันหนักมาก เพราะมันใหญ่เกินไป เจาก็ยังอยู่ข้างๆ เพราะฉะนั้นมันเป็นไปไม่ได้เลยที่ผมจะไม่รักเขาเลย แล้ววันที่ทำงานเจอกันครั้งแรก วันนั้นฝนตกแต่เขายืนอยู่ข้างเวทีตลอด ไม่ไปไหนเลย ผมถามว่าผมจะไม่รักเขาเหรอ เขาถอยไม่ได้เพราะเขามีหน้าที่เป็นสเตท ก้อย : อันนี้คิดไปแล้วว่าผู้หญิงคนนี้ต้องรักเราแน่ๆ แล้วคุณเริ่มจีบเขาตั้งแต่เมื่อไหร่? เอ๊าะ : วันนั้นเลย ก็ขอเบอร์เลย เขาทำยังไงถึงชนะใจเราได้? ก้อย : มันเป็นการคุยกันแบบปรึกษา เขาไม่ได้เชิงจีบ เหมือนคุยปรึกษาเรื่องงาน เขาก็จะให้คำแนะนำที่ดี เราก็รู้อดีตเขาว่าเจ้าชู้ขนาดไหน ถึงขนาดผู้หญิงมาแสดงตัวเลยเหรอ? ก้อย : มีบ้างๆ บางคนก็มาแบบแนวดีๆ บ้างๆ โทรมาแบบพี่เอ๊าะเขารักพี่มากนะ คือหนูเลิกยุ่งกับเขาไปแล้ว เขารักพี่มาก หนูเคยบอกให้เขาเลิกคุยกับทุกคน เขาบอกว่าเลิกได้ยกเว้นก้อยนะ ก็ไม่รู้จุดประสงค์เหมือนกันว่าบอกเพื่ออะไร แล้วคนที่จับได้ที่โรงแรม? เอ๊าะ : อันนี้มันก่อนแต่งงาน แล้วเราก็แบบมีงานพรุ่งนี้ เราไปล่วงหน้า 1 วันก็ไปเที่ยวสบาย ไปกับอีกคนนึง พอตกเย็นอารมณ์เหมือนเสี่ยใส่ผ้าลื่นๆ หนีบกระเป๋าเงิน เข้าห้อง ปิดประตู กำลังจะลั้นลา ได้ยินเสียงเคาะประตู พอเปิดปุ๊บเจอก้อยอยู่หน้าประตู เราก็ปิด ผู้หญิงถามไหมว่าใคร? เอ๊าะ : เราตอบอะไรไม่ได้แล้ว ติดอ่างไปหมด เล่าสิรอดมาได้ยังไง? เอ๊าะ : ทีนี้เสียงเคาะดังปังๆ เปิดใหม่ ก็ยืนอยู่เหมือนเดิม ก็ตั้งสติ เปิดไปก็ไปนั่งคุยกันข้างหน้า ทำไมก้อยบินตามไป? ก้อย : มันมีเหตุผู้หญิงเขาแสดงให้เราเห็นว่าเขาอยู่ตรงนั้น ผู้หญิงคนนี้เขาก็ดีกับเรานะ อันนี้พูดตรงๆ ถ้าเป็นคนอื่นเราก็คงไม่ตามไป เราก็ไปดูให้มั่นใจ จริงๆ เราเห็นก่อนหน้านั้น คือเราเห็นรถกอล์ฟวิ่งมา เราก็หลบอยู่ในพุ่มไม้ เขาก็เดินอยู่หน้าเรา แล้วเข้าห้องไป โกรธไหม? ก้อย : ก็โกรธ ใช่คนที่เราคิดจริงๆ ยื่นคำขาดให้เลิกไหม หรือถามไหมว่าจะเอายังไง? ก้อย : ถามๆ ว่าเอายังไง เอ๊าะ : ก็ตามนั้น เจ้าหน้าที่ตำรวจจับได้ขนาดนั้น ก้อย : ไม่ได้สั่งให้เลิก แต่ให้ตัดสินใจมาเลยว่าจะเอายังไง เอ๊าะ : วันนั้นก็เดินกลับไปเอาของ แล้วไปนอนห้องก้อย ถึงห้องแล้วนอนเลย เราไม่ได้แก้ตัวอะไรมาก มันก็ขำ มันต้องขนาดนี้เลยเหรอ จริงไหมที่เอ๊าะมีกินเล็ก กินน้อย เพราะก้อยไม่ยอมให้มีอะไรด้วย? ก้อย : จริงคะ ทำไมหวงตัวเองกับผู้ชายคนนี้? ก้อย : ทุกคน ไม่ได้ว่าคนนี้ คือเป็นคนหัวโบราณ คุ้มค่ากับการรอไหม? เอ๊าะ : ที่สุด ตาเหลือกเลย พอแต่งงานแล้ว พี่หยุดไหม? เอ๊าะ : หยุดตั้งแต่วันนั้นเลย พอแต่งงานแล้วทุกอย่างมันยุ่ง มันไม่มีเวลา ผมรักเขา แล้วทำไมคุณถึงปิดบังเรื่องแต่งงาน? เอ๊าะ : คืออย่างนี้ ตอนนั้นเรารู้สึกว่าเขาควรจะมีพื้นที่ของเขา เพราะเขาคือคนธรรม อยากให้เขาใช้ชีวิตกับเพื่อนของเขา เราก็พยายามเซฟเขาไว้ที่สุด งานแต่งจัดเล็กๆ ซึ่งญาติพี่ก้อยไม่โอเค? เอ๊าะ : วันนั้นญาติโอเค แต่ว่ามีบางท่านที่ไม่โอเค เราก็เลยเรียกคุยสบายๆ คือผมแค่อยากประหยัดเงิน ที่ต้องเอาไปจ่ายค่าต่างๆ เอาให้เขาไปเลย แต่ก็สัญญากับเขานะว่าวันนึงพ่อจะจัดงานฉลองสมรสให้ พ่อ แม่ ลูก เขาไม่พาเราออกสื่อ อึดอัดไหม หรือเราชอบ? ก้อย : เฉยๆ เพราะว่าคบกันมาก็เป็นแบบนี้อยู่แล้ว ไม่ได้ออกสื่อตั้งแต่แรกอยู่แล้ว อยากบอกอะไรกับก้อย? เอ๊าะ : ขอบคุณก้อยมาก ขอบคุณญาติๆ ของก้อยด้วยที่กรุณาครอบครัวเล็กๆ ของผม แล้วก็ขอบคุณที่กรุณาผู้ชายคนนี้ให้เขาคิด เขาทำ แล้วก็ขอบคุณก้อยจริงๆ ที่เปิดพื้นที่ให้เอ๊าะได้คิดและทำ และอยู่เคียงข้างไม่มีวันไหนที่ไม่เห็นเขาเลย ท้ายสุดความรักมันคือความเข้าใจจริงๆ นะ และนี่มันมากกว่ารัก มันคือความเข้าใจ ก้อย : ก็ขอบคุณเขาเหมือนกัน เขาเป็นผู้ชายที่เกินความคาดหวัง ตั้งแต่คุยกันมา แต่งงาน มีลูกเขาเขาก็ดูแลลูก เราไม่คิดว่าเขาจะเป็นได้ขนาดนั้น หลังจากแต่งงานก็เปลี่ยนไปเลย ทุกอย่างเขาโอเคหมดเลย ติดตามชมรายการคุยแซ่บShow ทุกวันจันทร์-วันศุกร์ เวลา13.30-14.30 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama,https://www.naewna.com/entertain/611872,2021_10_28
รวบ 1 ใน 4 อดีตพระ ลวงเด็กหญิง 13 รุมโทรมคากุฏิ พบประวัติติดคุกโชกโชน,"วันที่ 28 ตุลาคม 2564 กองบังคับการปราบปราม กองบัญชาการตำรวจสอบสวนกลาง ภายใต้การอำนวยการของ พล.ต.ท.จิรภพ ภูริเดช ผบช.ก., พล.ต.ต. สุวัฒน์ แสงนุ่ม รอง ผบช.ก สั่งการให้ พล.ต.ต.มนตรี เทศขัน ผบก.ป., พ.ต.อ.พัฒนศักดิ์ บุบผาสุวรรณ, พ.ต.อ.ณัฐพงษ์ ปิตะบุตร, พ.ต.อ.พรศักดิ์ เลารุจิราลัย รอง ผบก.ป., พ.ต.อ.ปทักข์ ขวัญนา ผกก.4 บก.ป., พ.ต.ท.รณกร สุขมงคล, พ.ต.ท.พงษ์พันธ์ ศิริภัทรกุล, พ.ต.ท.มนูญ แก้วก่ำ และ พ.ต.ท.เอกสิทธิ์ ปานสีทา รอง ผกก.4 บก.ป. เจ้าหน้าที่ตำรวจชุดจับกุม นำโดย ว่าที่ พ.ต.ต.อัคนี ณ บางช้าง สว.กก.4 บก.ป.ร่วมกันจับกุม นายจริน (สงวนนามสกุล) อายุ 35 ปี ผู้ต้องหาตามหมายจับของศาลจังหวัดพิจิตร ที่ จ.43/2564 ลง 23 ก.พ.64 ซึ่งต้องหาว่ากระทำผิดฐาน ร่วมกันพรากเด็กอายุไม่เกินสิบห้าปี ไปเสียจากบิดา มารดา ผู้ปกครอง หรือผู้ดูแลเพื่อการอนาจาร, ร่วมกันกระทำชำเราเด็กอายุยังไม่เกินสิบสามปีซึ่งมิใช่ภริยาหรือสามีของตน โดยเด็กนั้นจะยินยอมหรือไม่ก็ตามอันมีลักษณะเป็นการโทรมเด็กหญิงปีโดยเด็กหญิงสถานที่จับกุม​ ต.หนองขาม อ.ศรีราชา​ จ.ชลบุรี​ วันที่ 27 ต.ค.64 เวลาประมาณ 16.15 น. พฤติการณ์ ด้วยเมื่อวันที่ 2 ม.ค.64 เวลาประมาณ 21.00 - 21.30 น. ผู้ต้องหากับพวกรวม 4 คน ซึ่งบวชเป็นพระ ได้โทรศัพท์ติดต่อล่อลวงผู้เสียหายซึ่งกำลังศึกษาอยู่ชั้น ม.1 ให้เข้ามาพบที่กุฏิของวัดแห่งหนึ่งใน ต.แหลมรัง อ.บึงนาราง จ.พิจิตร จากนั้นได้ข่มขืนกระทำชำเราผู้เสียหายในลักษณะโทรมเด็กหญิง และเมื่อผู้เสียหายหนีออกมาจากกุฏิวัดดังกล่าวมาได้ จึงได้แจ้งให้้ผู้ปกครองทราบ หลังจากนั้นผู้ปกครองจึงได้พาผู้เสียหายเข้าแจ้งความร้องทุกข์ดำเนินคดี พนักงานสอบสวนจึงได้สืบสวนและรวบรวมพยานหลักฐานขอศาลออกหมายจับผู้ต้องหาตามหมายจับดังกล่าวโดยในวันที่ 27ต.ค.64เจ้าหน้าที่ตำรวจสามารถจับกุมผู้ต้องหารายนี้ได้ที่ ต.หนองขาม อ.ศรีราชา​ จ.ชลบุรี หลังจากนั้นจึงนำตัวส่งพนักงานสอบสวน สภ.บึงนาราง จ.พิจิตร เพื่อดำเนินคดีตามกฎหมายต่อไป จากการตรวจสอบประวัติอาชญากรรม พบว่าผู้ต้องหารายนี้มีพฤติกรรมเกี่ยวข้องกับยาเสพติดและครอบครองอาวุธปืนโดยผิดกฎหมาย เคยถูกจำคุกมาแล้วหลายครั้ง สอบถามคำให้การผู้ต้องหาเบื้องต้น ให้การปฏิเสธทุกข้อกล่าวหา โดยให้การว่าตนไม่ได้ร่วมกับพวกข่มขืนกระทำชำเราผู้เสียหาย",https://www.naewna.com/local/611875,2021_10_28
โฆษกรัฐบาล ยันรัฐบาลเตรียมพร้อมล่วงหน้า ยึดรูปแบบเปิดเรียน On Site,โฆษกรัฐบาลปัด ให้เปิดเรียนตามยถากรรม แจง ศธ.จับมือสธ.วางแผนรูปแบบการเปิดเรียนที่เหมาะสมที่สุดไว้ล่วงหน้าแล้ว เชื่อพลิกฟื้นประเทศไทยได้แน่ ถ้าฝ่ายค้านกลับไปทำหน้าที่ของตัวเองในสภาฯ เมื่อวันที่ 28 ตุลาคม 2564 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่นายพิธา ลิ้มเจริญรัตน์ หัวหน้าพรรคก้าวไกล ระบุว่า เปิดเรียนตามยถากรรม เพราะรัฐบาลไม่มีการเตรียมพร้อม เมื่อเปิดโรงเรียนไม่ได้ก็เปิดเศรษฐกิจไม่ได้ว่า น.ส.ตรีนุช เทียนทอง รัฐมนตรีว่าการกระทรวงศึกษาธิการ ได้พูดอย่างชัดเจนแล้วว่า การเตรียมพร้อมเปิดภาคเรียนที่ 2 นั้นได้มอบหมายให้หน่วยงานที่เกี่ยวข้องสำรวจความพร้อมการเปิดเรียนรูปแบบ On Site ในวันที่ 1 พฤศจิกายน ของสถานศึกษาในสังกัดกระทรวงศึกษาธิการ โดยได้วางแผนร่วมกับกระทรวงสาธารณสุข มีรายละเอียดการเปิดเรียนในรูปแบบต่างๆ เพื่อให้สถานศึกษาไปปฏิบัติตาม นอกจากนี้ ขณะนี้กำลังเร่งผลักดันให้ครูได้รับวัคซีนให้มากที่สุดอีกด้วย ดังนั้น การเปิดเรียนในวันที่ 1 พฤศจิกายนจะเปิดเรียนในรูปแบบไหนนั้นจึงขึ้นอยู่กับความปลอดภัยของแต่ละพื้นที่ด้วย ซึ่งจะเห็นได้ว่า รัฐบาลมีการเตรียมความพร้อมล่วงหน้า ไม่ได้เปิดเรียนตามยถากรรมแต่อย่างใด ประเทศไทยจะเปิดเศรษฐกิจได้เร็วกว่านี้ ถ้าฝ่ายค้านทำหน้าที่ของฝ่ายค้านอย่างที่ควรจะเป็น เสนอแนะ ให้ความเห็นด้วยข้อเท็จจริงอย่างมีเหตุผล ไม่ใช่ค้านไปเสียทุกเรื่อง แต่กลับไม่เคยออกมาคัดค้านการชุมนุมของคนบางกลุ่มที่ทำลายทรัพย์สินราชการจนเสียหายสักครั้ง หากวันนี้ฝ่ายค้านทบทวนตัวเอง แล้วกลับไปทำหน้าที่ของตัวเองในสภาฯ ผมเชื่อว่า เราจะสามารถพลิกฟื้นประเทศไทยได้อย่างแน่นอน นายธนกร กล่าว - 004,https://www.naewna.com/politic/611879,2021_10_28
ปภ.เตือน 15 จังหวัดภาคอีสาน-กลาง เฝ้าระวังน้ำล้นตลิ่ง น้ำท่วมขัง,วันที่ 28 ตุลาคม 2564 กรมป้องกันและบรรเทาสาธารณภัย รายงานสถานการณ์ ข้อมูลคาดการณ์และแจ้งเตือนภัย ประจำวันที่ 28 ตุลาคม 2564 พื้นที่เฝ้าระวังน้ำล้นตลิ่ง น้ำท่วมขัง - ภาคตะวันออกเฉียงเหนือ จ.หนองบัวลำภู (อ.โนนสัง ศรีบุญเรือง) ชัยภูมิ (อ.คอนสวรรค์ บ้านเขว้า เมืองฯ) ขอนแก่น (อ.ชนบท) มหาสารคาม (อ.โกสุมพิสัย กันทรวิชัย เมืองฯ) นครราชสีมา (อ.โนนสูง คง เมืองยาง ประทาย โนนไทย โชคชัย พิมาย ปักธงชัย เมืองฯ จักราช แก้งสนามนาง เฉลิมพระเกียรติ ห้วยแถลง ชุมพวง) บุรีรัมย์ (อ.นางรอง เมืองฯ เฉลิมพระเกียรติ) และศรีสะเกษ (อ.เมืองฯ ห้วยทับทัน อุทุมพรพิสัย) - ภาคกลาง จ.ลพบุรี (อ.บ้านหมี่) สุพรรณบุรี (อ.บางปลาม้า สองพี่น้อง) สิงห์บุรี (อ.เมืองฯ อินทร์บุรี พรหมบุรี) อ่างทอง (อ.เมืองฯ ไชโย ป่าโมก วิเศษชัยชาญ) พระนครศรีอยุธยา (อ.ผักไห่ เสนา บางบาล พระนครศรีอยุธยา บางไทร บางปะอิน มหาราช บางปะหัน บางซ้าย) นครปฐม (อ.บางเลน นครชัยศรี สามพราน กำแพงแสน ดอนตูม พุทธมณฑล เมืองฯ) ปทุมธานี (อ.เมืองฯ สามโคก) และปราจีนบุรี (อ.กบินทร์บุรี) พื้นที่ที่มีฝนฟ้าคะนอง -ภาคเหนือ จ.ตาก สุโขทัย พิษณุโลก กำแพงเพชร พิจิตร เพชรบูรณ์ นครสวรรค์ และอุทัยธานี - ภาคตะวันออกเฉียงเหนือ จ.นครราชสีมา บุรีรัมย์ สุรินทร์ ศรีสะเกษ อำนาจเจริญ และอุบลราชธานี - ภาคกลาง จ.ชัยนาท ลพบุรี สระบุรี สิงห์บุรี อ่างทอง พระนครศรีอยุธยา นครนายก ปราจีนบุรี ฉะเชิงเทรา สระแก้ว ชลบุรี ระยอง จันทบุรี และตราด - ภาคใต้ จ.ชุมพร สุราษฎร์ธานี นครศรีธรรมราช พัทลุง สงขลา พังงา ภูเก็ต กระบี่ ตรัง และสตูล ทั้งนี้ ขอให้ประชาชนติดตามข้อมูลสภาวะอากาศและข่าวสารจากทางราชการ พื้นที่ริมลำน้ำอาจได้รับผลกระทบจากน้ำล้นตลิ่ง และน้ำท่วมในระดับสูง ระวังอันตรายจากสัตว์และแมลงมีพิษ อันตรายจากกระแสไฟฟ้า รวมทั้งการขับขี่พาหนะบริเวณน้ำไหลผ่านเส้นทาง -007,https://www.naewna.com/local/611877,2021_10_28
เมียผู้ป่วยโควิดเปิดใจ! สามียอมรับผิด วานป้านำบะหมี่ซุกยาบ้าส่งที่ รพ.,"สะเทือนใจลูกสาววัย 10 ขวบ กอดแม่ร้องไห้กลัวถูก ตร.จับ หลังลุงที่ป่วยโควิดวานให้แม่เอาบะหมี่กึ่งสำเร็จรูปซุกยาบ้าไปส่งให้ที่ รพ. ก่อนจะฝากน้องเขยเอาไปให้แทนเพราะติดธุระ จนถูก จนท.ตรวจพบ ล่าสุดเมียลุงป่วยโควิดเปิดใจสามียอมรับผิด เป็นคนโทรบอกให้ป้าเอาของมาให้เองโดยไม่ได้บอกว่าเป็นอะไร ยืนยันป้าและน้องเขยบริสุทธิ์ ตร.เร่งหาตัวเจ้าของยาบ้ามาดำเนินคดี วันที่ 28 ตุลาคม 2564 จากกรณีที่เจ้าหน้าที่โรงพยาบาลสตึก จ.บุรีรัมย์ ได้ทำการตรวจสอบสิ่งของที่นายอุทัย (ขอสงวนนามสกุล) อายุ 39 ปี ชาว ต.สตึกอ.สตึก ซึ่งมีอาชีพรับซื้อปลาสดมาขายในตลาด เดินทางมาพร้อมกับลูกสาววัย 13 ปี นำบะหมี่กึ่งสำเร็จรูปแบบถ้วยและกาแฟแบบซอง มาฝากให้กับลุงที่ป่วยโควิด นอนรักษาตัวอยู่ใน รพ. แต่กลับพบยาบ้าจำนวน 8 เม็ด ซุกซ่อนมาในบะหมี่กึ่งสำเร็จรูป เมื่อช่วงสายของวันที่ 26 ต.ค.ที่ผ่านมา จึงแจ้งเจ้าหน้าที่ตำรวจให้มาตรวจสอบและยึดยาบ้าดังกล่าว ก่อนจะนำตัวนายอุทัย ที่เป็นคนนำสิ่งของมาฝากให้กับผู้ป่วยไปสอบสวนที่โรงพัก แต่นายอุทัย ปฏิเสธไม่รู้ว่าข้างในบะหมี่กึ่งสำเร็จรูปจะมียาบ้าหรือสิ่งผิดกฎหมาย เนื่องจากผู้เป็นป้าได้วานให้ตนเองช่วยเอามาส่งให้กับลุง ซึ่งติดโควิดรักษาตัวอยู่ใน รพ. ยืนยันว่าไม่รู้เห็นหรือเกี่ยวข้องกับยาบ้าดังกล่าวเลย จากนั้นตำรวจก็ได้เรียกตัวนางเสาวนีย์ อายุ 38 ปี ซึ่งมีศักดิ์เป็นป้าของนายอุทัย เพราะเป็นพี่สาวของภรรยา มาสอบสวน ซึ่งทันทีที่นางเสาวนีย์ ถูกเรียกตัวมาสอบสวนก็เอาแต่ร้องไห้ ก่อนจะยืนยันตรงกันกับนายอุทัย น้องเขยคนเล็กว่า เขาไม่รู้ว่าข้างในบะหมี่กึ่งสำเร็จรูปจะมียาบ้าซุกซ่อนอยู่ เพราะนายอนุชา (ขอสงวนนามสกุล) ซึ่งเป็นสามีของน้องสาวคนกลาง ที่ติดโควิดรักษาตัวอยู่ใน รพ.ได้โทรศัพท์มาวานให้ตนเอง นำถุงบะหมี่กึ่งสำเร็จรูปและกาแฟที่จะมีคนเอามาฝากไปให้ที่ รพ. โดยไม่ได้เอะใจว่าจะเป็นสิ่งผิดกฎหมายอะไร ด้วยความใจซื่อและเห็นว่าเป็นสามีของน้องสาวจึงรับปากว่าเดี๋ยวจะเอาไปให้ โดยได้บอกให้คนที่จะเอาของมาฝากแขวนไว้ที่ต้นไม้ก่อน เดี๋ยวจะขับรถไปเอาเพราะตอนนั้นยังไม่ว่าง พอเสร็จธุระก็ขับรถไปเอาถุงดังกล่าว ซึ่งตอนนั้นเห็นนายอุทัย น้องเขยคนเล็ก อยู่ที่บ้านจึงวานให้นายอุทัย เอาถุงบะหมี่กึ่งสำเร็จรูปและกาแฟไปส่งให้กับนายอนุชา ที่ รพ.แทน เพราะตนเองจะรีบไปเลี้ยงควาย ซึ่งนายอุทัย ก็รับปากว่าจะเอาไปให้เอง เพราะตลาดกับ รพ.ก็อยู่ไม่ห่างกัน กระทั่งมารู้ทีหลังว่าของที่นายอนุชา น้องเขย คนกลางวานให้เอาไปส่งให้ที่ รพ.มียาบ้าซุกซ่อนอยู่ข้างใน ก็ตกใจทำอะไรไม่ถูกกลัวจะถูกจับ ทั้งที่ไม่ได้รู้เรื่องอะไรด้วย อย่างไรก็ตาม ทางพนักงานสอบสวนเจ้าของคดียังไม่ได้แจ้งข้อกล่าวหากับนายอุทัย และนางเสาวนีย์ ต้องรอสอบปากคำผู้ที่เกี่ยวข้องและรวบรวมพยานหลักฐานก่อนว่าแท้จริงยาบ้าที่ตรวจพบเป็นของใคร แล้วใครเป็นคนซื้อคนขาย หากนายอุทัย และนางเสาวนีย์ ไม่ได้รู้เห็นหรือเกี่ยวข้องกับการกระทำผิดจริง ก็จะกันตัวไว้เป็นพยานซึ่งก็ต้องขึ้นอยู่กับพยานหลักฐานด้วย ซึ่งตำรวจก็กำลังสืบสวนขยายผลว่าใครเป็นคนนำยาบ้ามาส่ง ล่าสุด ผู้สื่อข่าวได้เดินทางไปยังบ้านนายอุทัย ซึ่งก็อยู่กับภรรยา และลูกสาวอายุ 13 ปี ที่บ้าน ก็ได้เล่าเหตุการณ์ให้ฟังอย่างละเอียดอีกครั้ง พร้อมยืนยันว่า ตัวเองบริสุทธิ์ไม่ได้รู้เห็นหรือเกี่ยวข้องกับยาบ้าดังกล่าวเลย และพร้อมให้ความร่วมมือกับเจ้าหน้าที่ทุกอย่าง ไม่ว่าจะเป็นการตรวจค้นบ้านก็ไม่พบสิ่งผิดกฎหมายอะไร ส่วนเงิน 100,000 บาท และทองคำอีกจำนวนหนึ่ง ก็ได้มาจากการทำอาชีพสุจริตคือขายปลาในตลาดกับภรรยา กำลังจะเก็บเงินสร้างบ้าน เพราะภรรยาอยากมีบ้านของตัวเอง ที่ผ่านมาไม่เคยยุ่งเกี่ยวกับสิ่งผิดกฎหมายเลย ก็เสียใจที่มาเจอเหตุการณ์แบบนี้แต่ก็เชื่อว่าความยุติธรรมยังมีอยู่จริง จากนั้นได้เดินทางไปหานางเสาวนีย์ ซึ่งนำควายออกไปเลี้ยงในป่าริมมูล ทันทีที่ผู้สื่อข่าวถามถึงเรื่องราวที่เกิดขึ้นนางเสาวนีย์ ก็ถึงกับร้องไห้โฮและบอกว่า เสียใจไม่คิดว่าน้องเขย คนกลางจะทำกับตนเองได้ลงคอ ที่วานให้เอายาบ้าซุกซ่อนในบะหมี่กึ่งสำเร็จรูปไปส่งให้ถึงที่ รพ. ยอมรับว่า ยังกังวลและกลัวว่าจะต้องมารับเคราะห์กับสิ่งที่ตัวเองไม่ได้เกี่ยวข้อง ซึ่งนางเสาวนีย์ ก็ได้ขอความเป็นธรรมด้วย แต่ที่น่าสะเทือนใจคือนาทีที่ลูกสาววัย 10 ขวบ กอดแม่ร้องไห้พร้อมกับพูดด้วยเสียงสะอึกสะอื้นด้วยความเป็นห่วงแม่ว่า กลัวแม่จะถูก ตร.จับ แม่ไม่ได้ทำผิดอย่าจับแม่ตัวเองไปเลย ให้ไปจับคนที่ทำผิดซึ่งญาติและชาวบ้านที่เห็นต่างก็น้ำตาคลอเพราะสงสาร ขณะที่ นางศิริวรรณ (ขอสงวนนามสกุล) ซึ่งเป็นพี่สาวคนกลาง และเป็นภรรยาของนายอนุชา ก็ออกมาเปิดใจกับสื่อว่า นายอนุชา สามีของตนเองซึ่งขณะนี้ยังรักษาตัวอยู่ที่ รพ.สตึก ได้ยอมรับผิดและสารภาพว่า เป็นคนแอบใช้โทรศัพท์ของตนเอง โทรหานางเสาวนีย์ พี่สาวคนโต ซึ่งเป็นป้า ให้ช่วยเอาบะหมี่กึ่งสำเร็จรูปและกาแฟที่จะมีคนเอามาฝากไปให้ที่ รพ.เอง ซึ่งสามีก็ยอมรับผิดและขอโทษทุกคนที่ทำให้เดือดร้อน เมื่อรักษาตัวเสร็จก็พร้อมจะรับผิดตามกฎหมาย ยืนยันว่า ป้ากับน้องเขยบริสุทธิ์ไม่ได้รู้เห็นหรือเกี่ยวข้องด้วย อยากจะขอความเป็นธรรมให้กับป้าและน้องเขยด้วย หากอยากรู้ความจริงก็ให้รอถามจาก",https://www.naewna.com/local/611880,2021_10_28
'สมุทรสาคร'โควิดกลับมาพุ่งหลักร้อย ป่วยใหม่130รายดับเพิ่มอีก1ราย,"28 ตุลาคม 2564สาธารณสุขจังหวัดสมุทรสาครได้เปิด เผยตัวเลขล่าสุดของผู้ติดเชื้อโควิด-19 มีผู้ติดเชื้อรายใหม่พุ่งสูงถึง 130 ราย อยู่ในโรงพยาบาล 105 ราย ในบับเบิ้ลแอนด์ซีล 25 ราย มีผู้เสียชีวิต 1 ราย อยู่ระหว่างการรักษาตัวในโรงพยาบาล 625 ราย รักษาหาย 117 ราย และอยู่ระหว่างการสังเกตอาการอีก 405 ราย การฉีดวัคซีนโควิด-19 ฉีดได้ 8,596 โดส เป็นเข็มที่ 1 จำนวน 2,691 โดส เข็มที่ 2 จำนวน 5,588 โดส เข็มที่ 3 จำนวน 317 โดส ยอดสะสมรวมได้ทั้งสิ้นจำนวน 1,311,325 โดส",https://www.naewna.com/local/611878,2021_10_28
"จมบาดาล! 'มหาสารคาม' น้ำท่วมนาข้าว 238 หมู่บ้าน เสียหายกว่า 100,000 ไร่","28 ต.ค.64 นายเกียรติศักดิ์ ตรงศิริผู้ว่าราชการจังหวัดมหาสารคามเปิดเผยว่า สถานการณ์น้ำท่วมในพื้นที่จังหวัดมหาสารคามภาพรวมปริมาณน้ำมีแนวโน้มทรงตัวถึงแม้ว่าเขื่อนอุบลรัตน์ จ.ขอนแก่นจะเพิ่มการระบายออกวันละ35ล้านลูกบาศก์เมตรก็อาจส่งผลให้ระดับน้ำเพิ่มขึ้นเล็กน้อยแต่ก็ยังแจ้งเตือนให้มีการเฝ้าระวังในทุกจุดเสี่ยงซึ่งจากน้ำท่วมขังมานานกว่า2สัปดาห์ทำให้น้ำเริ่มเน่าเสียส่งกลิ่นเหม็นจึงได้ประสานสถานีพัฒนาที่ดินจังหวัดมหาสารคามนำEMไปทิ้งในจุดที่มีน้ำนิ่ง เพื่อลดผลกระทบให้กับพี่น้องประชาชน จากรายงานล่าสุดพบว่าจังหวัดมหาสารคามได้รับผลกระทบจากน้ำท่วม5อำเภอ27ตำบล238หมู่บ้านพื้นที่นาข้าวเสียหาย121,075ไร่พืชไร่187ไร่มีหมู่บ้านถูกตัดขาด2อำเภอ5ตำบล18หมู่บ้านได้แก่ต.โพนงามต.ยางท่าแจ้งต.หัวขวางอ.โกสุมพิสัยและ ต.มะค่าต.ขามเรียงอ.กันทรวิชัยต้องสัญจรด้วยรถยกสูงและเรือเท่านั้นบ้านเรือนราษฏรได้รับผลกระทบ6,543ครัวเรือนรพ.สต.4แห่งโรงเรียน13แห่งและวัด39แห่ง. -008",https://www.naewna.com/likesara/611881,2021_10_28
"เปิดตลาดราคาทองคำปรับลง50 รูปพรรณขายออก28,850บาท","สมาคมค้าทองคำ รายงานราคาทองคำ ประจำวันที่ 28 ตุลาคม 2564โดยเปิดตลาดราคาทองคำ ขึ้น150ดังนี้ ทองแท่ง รับซื้อ 28,250.00 บาท ขายออก 28,350.00 บาท ทองรูปพรรณ รับซื้อ 27,742.80 บาท ขายออก 28,850.00 บาท",https://www.naewna.com/business/611883,2021_10_28
‘เพื่อไทย’ไวหนัก!จับตาประชุมใหญ่จ.ขอนแก่นมีเซอร์ไพรส์แน่นอน,เพื่อไทยชวนจับตาประชุมใหญ่ จ.ขอนแก่น มีเซอร์ไพรส์แน่นอน ยังมั่นใจเพื่อไทยครองใจคนอีสาน ชี้ใครได้รับเลือกหัวหน้าทุกคนพร้อมทำงาน เมื่อวันที่ 28 ตุลาคม 2564 ที่จังหวัดขอนแก่น นายประเสริฐ จันทรรวงทอง เลขาธิการพรรคเพื่อไทย ให้สัมภาษณ์ก่อนการประชุมใหญ่พรรคเพื่อไทย ว่า การประชุมวันนี้จะแสดงให้เห็นถึงความแข็งแกร่งของพรรคเพื่อไทยขอให้ประชาชนได้ติดตามกิจกรรมทั้งในช่วงเช้าที่เป็นอีเวนท์นโยบายต่างๆของพรรค ที่จะพูดถึงอดีตที่ผ่านมาและอนาคตในวันข้างหน้าส่วนในภาคบ่ายจะเป็นการประชุมและเปลี่ยนแปลงคณะกรรมการ เมื่อถามว่า บุคคลที่ได้รับการเสนอชื่อเป็นหัวหน้าพรรค รวมถึงนายแพทย์ชลน่าน ศรีแก้วส.ส.น่าน ทุกคนพร้อมทำงานใช่หรือไม่ นายประเสริฐกล่าวว่า ใครที่ได้รับเลือกตั้ง ทุกคนพร้อมทำงานหมด เมื่อถามว่า รอยร้าวที่เกิดขึ้นในอดีตที่ผ่านมาหลังจากนี้หากมีการปรับเปลี่ยนหัวหน้าและกรรมการบางตำแหน่งที่ว่างลงจะทำให้มีการเชื่อมโยงกันมากขึ้นหรือไม่ นายประเสริฐกล่าวว่า มั่นใจ ว่าปัญหาในอนาคตไม่มี การเชื่อมโยงการทำความเข้าใจกันเราได้พูดคุยกันพอสมควรแล้วไม่มีปัญหาเรื่องดังกล่าวแต่อย่างใด เมื่อถามอีกว่า พื้นที่อีสานโดยเฉพาะจังหวัดขอนแก่นหลายพรรคมองเป็นเป้าหมายหลักในการเลือกตั้งครั้งหน้า พรรคเพื่อไทยจะสามารถรักษาคะแนนนิยมไว้ได้หรือไม่ นายประเสริฐ กล่าวว่า เรามั่นใจว่าพรรคเพื่อไทยยังครองใจพี่น้องชาวอีสานอยู่ เรื่องนี้คิดว่าการเลือกตั้งทุกครั้งที่ผ่านมาเห็นได้ชัดว่าคนอีสานยังสนับสนุนพรรคเพื่อไทย นโยบายที่จะพูดถึงในวันนี้ตรงกับความต้องการของคนอีสาน ซึ่งนอกจากจะแก้ไขปัญหาพื้นฐานแล้วเรายังมองอนาคตของชาวอีสานที่จะต้องมีอนาคตอย่างไร นายประเสริฐ กล่าว เมื่อถามอีกว่า การประชุมในวันนี้จะมีเซอร์ไพรซ์อะไรหรือไม่ นายประเสริฐกล่าวสั้นๆว่า มีเซอร์ไพรส์ขอให้ติดตาม - 004,https://www.naewna.com/politic/611885,2021_10_28
'เลย' ยิ้มออก! ผู้ประกอบการพร้อมอ้าแขนรับ นทท. รายได้พุ่ง 138 ล้านบาท​ หลังหยุดยาว,28 ต.ค.64 นายจริยาทร สูหู่ ผู้อำนวยการ ททท.สำนักงานเลย กล่าวว่า ในช่วงหลังวันเทศกาลออกพรรษา และต่อด้วยวันหยุดยาว 3 วัน ตั้งแต่วันที่ 21-24 ตุลาคม 2564 รวมเป็น 4 วันที่ผ่านมา ในหลายพื้นที่ของจังหวัดเลยสร้างความคึกคักเป็นอย่างมากโดยเฉพาะนักท่องเที่ยวที่เดินทางเข้ามาชมทะเลหมอกบนยอดภูต่างๆ ตามโครงการ 20 ยอดภู ที่ต้องมาดูที่จังหวัดเลยของท่านผู้อำนวยการภูมิภาค ภาคตะวันออกเฉียงเหนือ นายสมชาย ชมภูน้อย สร้างรายได้ด้านการท่องเที่ยวในพื้นที่กว่า 55 ล้านบาท เฉลี่ยวันพัก​ 1-2 คืน​ โดยเฉพาะที่พักในอำเภอเชียงคาน อำเภอภูเรือ อำเภอด่านซ้าย และอำเภอนาแห้ว ที่ถูกจองเต็มล่วงหน้า ร้านอาหารและร้านของฝาก คราคร่ำไปด้วยนักท่องเที่ยวจากภาคเหนือ ภาคอีสานด้วยกัน รวมทั้งภาคกลาง ซึ่งคาดว่าในช่วงเปิดบ้านต้อนรับนักท่องเที่ยว ตั้งแต่วันที่ 1 พฤศจิกายน 2564 เป็นต้นไป คาดว่าจะมีนักท่องเที่ยววางแผน เดินทางเข้ามาท่องเที่ยวยังจังหวัดเลย ไม่น้อยกว่า 1 แสนคน กระจายรายได้ ไปยังส่วนต่างๆ ในอุตสาหกรรมท่องเที่ยว ไม่น้อยกว่า 138 ล้านบาท​ นายจริยาทร กล่าวเพิ่มเติมว่า ในช่วงก่อนเปิดบ้านต้อนรับนักท่องเที่ยวนี้ ททท.สำนักงานเลย จะปล่อยคลิป เลยพร้อม และ เชียงคานพร้อม เพื่อสร้างกระแสการรับรู้ไปยังกลุ่มเป้าหมาย กระตุ้นให้เกิดการเดินทางเข้ามาท่องเที่ยว อย่างต่อเนื่องไปจนถึงปลายเดือนมกราคม 2565. -008,https://www.naewna.com/likesara/611889,2021_10_28
'มนต์สิทธิ์'จัดให้! ควง'อาจารย์ส้ม' แจก 2 ตัว 3 ตัว เลขเด็ดงวดวันที่ 1 พ.ย.64,วันที่ 28 ตุลาคม 2564 หลังจาก มนต์สิทธิ์ คำสร้อย เจ้าพ่อเลขเด็ด โพสต์พร้อมโชว์ลอตเตอรี่ชุดใหญ่ที่ซื้อมาลุ้นรางวัลในงวดนี้ พร้อมระบุแคปชั่นว่า 1 พ.ย งวดนี้.ผมชอบเลข. 2-8-5 ถูกหรือไม่นั้น ไม่รู้ มองไม่เห็น แต่ที่เห็นๆนี่ไง ล็อตเตอรี่ผมซื้อแล้วนะ โปรดใช้วิจารณญาณในการชม ล่าสุด เจ้าตัวยังโพสต์ข้อความอีกว่า โพสต์รูปคู่กับ อาจารย์ส้ม ซึ่งในภาพได้ระบุข้อความว่า อาจารย์ส้ม 88 มนต์สิทธิ์ 61 พร้อมแคปชั่นว่า โค้งสุดท้าย...อาจารย์ส้มบอกว่าให้ไปหาซื้อเลข 547-25 ผมมนต์สิทธิ์ บอกว่าชอบ 261-72-77 โปรดใช้วิจารณญาณในการชม 1 พ.ย.นี้อย่าพลาด (บังเอิญเจออาจารย์ส้ม) เลยถามเลขกัน อ่านข่าวที่เกี่ยวข้อง :'มนต์สิทธิ์'บอกเลขเด็ดที่ชอบ 3 ตัว พร้อมโชว์ลอตเตอรี่ชุดใหญ่!,https://www.naewna.com/entertain/611891,2021_10_28
‘ไพศาล’ฟันฉับ!ปรับโครงสร้างพรรคโละทิ้ง‘ธรรมนัส’ยุบพปชร.,เมื่อวันที่ 28 ตุลาคม 2564 นายไพศาล พืชมงคล อดีตกรรมการผู้ช่วยรองนายกรัฐมนตรี (พล.อ.ประวิตร วงษ์สุวรรณ) โพสต์ข้อความผ่านเฟซบุ๊ก ระบุว่า รายการเขย่าขวัญ 1+6 1.คุณศรีสุวรรณได้ยื่นคำร้องขอให้ไต่สวนเรื่องบุคคลภายนอกครอบงำพรรคการเมืองซึ่งเป็นความผิดทางอาญามีโทษจำคุกถึง 10 ปี ในขณะที่อดีตกกต.ก็เอากฎหมายมากางแจงความผิดของผู้ครอบงำพรรค ทำให้เกิดเรื่องระทึกขวัญขึ้นก่อนเปิดประชุมสภาอีกเรื่องหนึ่ง 2.เสียงนุ่มๆเนิบๆจากบ้านป่ารอยต่อว่า ใครจะมาลาออก เพราะเท่ากับยอมถูกครอบงำจากภายนอกเป็นเรื่องผิดกฎหมาย คำพูดเบาๆนี้ทำให้รัฐมนตรี 6 คนอาจหนาวในยามปลายฤดูฝน 3.การประชุมวันนี้อาจจะเป็นรายการเขย่าขวัญ 1+6 ไม่กี่ชั่วโมงข้างหน้าก็คงรู้ว่าหวยจะออกอะไร? มิน่าจึงมีข่าวว่ามีคนหาใบลากันจ้าละหวั่น นั่นก็เพราะเป็นหลักฐานในเรื่องครอบงำพรรคนี่เอง 4 กฎหมายห้ามบุคคลภายนอกครอบงำพรรคการเมือง และห้ามผู้บริหารพรรคยอมให้บุคคลภายนอกครอบงำ ซึ่งมีโทษจำคุกถึง 10 ปี และในกรณีกรรมการบริหารอาจถูกยุบพรรคด้วย ทำตามกระแสลมพัดลมเพมันก็เป็นแบบนี้แหละโยม!!!! - 004,https://www.naewna.com/politic/611869,2021_10_28
ยิปซีพยากรณ์'ดวงรายวัน'ประจำวันพฤหัสบดีที่ 28 ตุลาคม​ 2564,ยิปซีพยากรณ์ดวงรายวันประจำวันพฤหัสบดี 28 ตุลาคม พ.ศ. 2564 ท่านที่เกิดวันอาทิตย์ อิทธิพลของไพ่ 9 เหรียญ(Nine of Pentacles)วันนี้เงินทองคล่องมือมีลาภลอยเข้ามาอย่างไม่คาดฝัน และคนที่ลุ้นสิ่งของจะได้เข้ามาดังใจคิด ความรักให้ระวังคำพูดบางอย่างของเราจะทำให้แฟนไม่ค่อยสบอารมณ์​ ดังนั้นควรรีบปรับตัวด่วน งานเด่นเกินหน้าคนอื่นทำให้โดนเขม่นอย่างแรง งานส่วนตัวไปได้ดีตามที่เราลุ้นไว้ ท่านที่เกิดวันจันทร์ อิทธิพลของไพ่ 2 ไม้เท้า(Two of Wands)วันนี้เพราะความขยันขันแข็งของเราผลงานจึงออกมาโดดเด่น การค้าการขายเริ่มไปได้ในยามวิกฤติ การเงินพอหมุนเวียน แต่ต้องระมัดระวังการใช้จ่าย ความรักงอนกันบ้างเหตุเพราะทัศนคติบางอย่างไม่ลงตัวกัน ท่านที่เกิดวันอังคาร อิทธิพลของไพ่โลก(The World)วันนี้เงินทองเริ่มเดินสะพัดเข้ามาแบบฟลุกๆ ทำให้ดีใจสุดๆ โชคลาภการเสี่ยงเข้ามาดังลุ้น ความรักเข้าใจกันแม้จะมีพวกคอยปั่นป่วน งานเริ่มเข้าที่อย่างน่าพอใจ ธุรกิจส่วนตัวเดินหน้าไปได้อย่างน่าพอใจ ท่านที่เกิดวันพุธ อิทธิพลของไพ่ 8 ไม้เท้า(Eight of Wands)วันนี้งานเดินหน้าไปได้ตามแผนที่วางไว้ การค้าการขายเริ่มดีขึ้นอย่างชัดเจน เงินทองพอมีเข้ามาได้ใช้ แต่โชคลาภการเสี่ยงไม่ค่อยเด่น ความรักให้ระวังปัญหาจากเรื่องเดิมๆ จะทำให้ขัดแย้งกับแฟน ท่านที่เกิดวันพฤหัสบดี อิทธิพลของไพ่ 10 ถ้วย(Ten of Cups)วันนี้คนรักเอาใจเรามากขึ้น ทำให้ชีวิตสดใสมีความสุข แอบลุ้นใครเขามีท่าทีตอบรับ เงินทองได้มาจากครอบครัวเข้ามาช่วย ทำให้เคลียร์หนี้สินได้เสียที งานเด่นผลงานดีเจ้านายเชื่อมั่น กิจการเดินหน้าเพราะการใช้สื่อออนไลน์เข้ามาช่วยมากขึ้น ท่านที่เกิดวันศุกร์ อิทธิพลของไพ่กงล้อมหาสมับติ (Wheel of Fortune)วันนี้จะมีเงินก้อนโตเข้ามา ทำให้เงินทองเริ่มเดินสะพัด การค้าการขายเริ่มดีขึ้น ทำให้หายเครียดกังวลใจ งานประจำผลงานดีขึ้นดังลุ้นไว้ ความรักที่เลิกรากันไปจะมีรักรีเทิร์น ท่านที่เกิดวันเสาร์ อิทธิพลของไพ่พระอาทิตย์(The Sun) วันนี้เงินทองเข้ามาหลายทาง บางรายมีเงินฟลุกๆเข้ากระเป๋าก้อนโต งานโดดเด่นผลงานดีจนเพื่อนร่วมงานอิจฉา ค้าขายค่อนข้างดีมีลูกค้ามากขึ้น ความรักสดใสมีความสุขเพราะปรับตัวเข้าหากันได้ ท่านผู้อ่านที่มีความประสงค์ต้องการปรึกษา เรื่องดวงชะตาเป็นการส่วนตัวกับอาจารย์กิติคุณพลวัน สอบถามรายละเอียดเพิ่มเติมได้ที่094-6298799,https://www.naewna.com/lady/611893,2021_10_28
'บิ๊กตู่'ฉีดวัคซีนไฟเซอร์ บูสเตอร์เข็ม 3 ก่อนเยือนสกอตเเลนด์ ร่วมประชุม COP26,วันที่ 28 ตุลาคม 2564 ผู้สื่อข่าวรายงานภารกิจ พล.อ.ประยุทธ์ จันทร์โอชา นายกรัฐมนตรี และ ึ ได้เดินทางเข้าทำเนียบรัฐบาล ซึ่งก่อนปฏิบัติภารกิจ เจ้าหน้าที่จากโรงพยาบาลบำราศนราดูร กระทรวงสาธารณสุข ได้นำวัคซีนไฟเซอร์ ซึ่งเป็นบูสเตอร์โดสเข็มที่ 3 มาฉีดให้กับ พล.อ.ประยุทธ์ บนตึกไทยคู่ฟ้า ทำเนียบรัฐบาล ทั้งนี้การฉีดบูสเตอร์ดังกล่าวเป็นการเตรียมความพร้อมก่อนที่จะเดินทางไปร่วมประชุมสุดยอดด้านการเปลี่ยนแปลงสภาพภูมิอากาศของสหประชาชาติครั้งที่ 26 (26th United Nations Climate Change Conference) ระหว่างวันที่ 31 ต.ค.-12 พ.ย.นี้ ที่เมืองกลาสโกว์ ประเทศสกอตแลนด์ โดยเป็นการปฏิบัติภารกิจนอกประเทศครั้งแรก ในรอบหลายเดือน หลังจากสถานการณ์โควิด-19 จากนั้น เวลา 10.15 น. พล.อ.ประยุทธ์ จะเข้าร่วมการประชุมระดับผู้นำแผนงานการพัฒนาเขตเศรษฐกิจ สามฝ่ายอินโดนีเซีย – มาเลเซีย – ไทย (IMT- GT) ครั้งที่ 13 และเข้าร่วมการประชุมสุดยอดอาเซียน–อินเดีย ครั้งที่ 18,https://www.naewna.com/politic/611895,2021_10_28
'อนุทิน'เผย'บิ๊กตู่'รับบูสเตอร์เข็ม 3 ไฟเซอร์ คนแรกตามกำหนด อาการปกติดี,วันที่ 28 ตุลาคม 2564 เวลา 09.00 น. ที่ทำเนียบรัฐบาล นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงสาธารณสุข ให้สัมภาษณ์ภายหลังนำคณะฉีดบูสเตอร์วัคซีนไฟเซอร์ให้พล.อ.ประยุทธ์ จันทร์โอชา นายกรัฐมนตรีและรมว.กลาโหม ว่า นพ.เกียรติภูมิ วงศ์รจิต ปลัดกระทรวงสาธารณสุข เป็นผู้ฉีดวัคซีนให้นายกฯ ซึ่งนายกฯไม่มีอาการผิดปกติอะไร เป็นการฉีดตามกำหนด หลังจากฉีดวัคซีนแอสตร้าเซเนก้า 2 เข็ม ครบ 6 เดือน และนายกฯจะต้องเดินทางไปต่างประเทศด้วย เมื่อุามว่า นายกฯ ถือเป็นคนแรกๆ ที่ฉีดวัคซีนแอสตราเซเนกา 2 เข็ม และบูสด้วยวัคซีนไฟเซอร์เป็นเข็ม3ใช่หรือไม่ นายอนุทิน กล่าวว่า ถือเป็นคนแรกๆ แต่ทั้งนี้จะมีบุคลากรทางการแพทย์ที่ได้รับการฉีดด้วย,https://www.naewna.com/politic/611897,2021_10_28
'บาร์เซโลน่า'สุดทน! ประกาศปลด'โรนัลด์ คูมัน' พ้นเก้าอี้กุนซือแล้ว,วันที่ 28 ตุลาคม 2564 บาร์เซโลนา ยักษ์ใหญ่แห่งศึกลา ลีกา สเปน สั่งปลด โรนัลด์ คูมัน พ้นจากตำแหน่งเฮดโค้ช หลังความพ่ายแพ้ต่อ ราโย บาเยกาโน 1-0 เมื่อคืนวันพุธที่ผ่านมา คูมัน พา เจ้าบุญทุ่ม ทำผลงานได้อย่างย่ำแย่ โดยเก็บได้เพียง 15 คะแนนจากการลงเล่น 10 นัดใน ลา ลีกา ฤดูกาลนี้ รั้งอันดับ 9 และมีคะแนนตามหลัง 2 ทีมนำอย่าง รีล มาดริด และบาร์เซโลนา ถึง 6 คะแนนเข้าให้แล้ว ล่าสุด หลังความพ่ายแพ้ต่อราโย บาเยกาโน เมื่อคืนวันพุธที่ผ่านมา ทำให้ทางบอร์ดบริหารของสโมสรเริ่มหมดความอดทน และตัดสินใจปลดคูมันออกจากตำแหน่งในที่สุด -007,https://www.naewna.com/sport/611874,2021_10_28
'จีน'เล็งออกกฎ ลงทะเบียนบัญชีใช้งานอินเทอร์เน็ตแบบระบุตัวตนจริง,28 ตุลาคม 2564 สำนักข่าวซินหัวรายงาน หน่วยกำกับดูแลไซเบอร์สเปซของจีน (CAC) เริ่มเปิดรับความคิดเห็นจากประชาชนเกี่ยวกับร่างกฎระเบียบการบริหารจัดการชื่อบัญชีผู้ใช้งานอินเทอร์เน็ต ซึ่งกำหนดให้มีการลงทะเบียนแบบระบุตัวตนจริง ร่างกฎระเบียบดังกล่างระบุว่าแม้ผู้ใช้งานจะสามารถเลือกนามแฝงได้ แต่จำเป็นต้องกรอกข้อมูลระบุตัวตนจริง ขณะลงทะเบียนสร้างบัญชีผู้ใช้งานบนแพลตฟอร์มออนไลน์ นอกจากนั้นผู้ใช้งานห้ามตั้งชื่อเลียนแบบหน่วยงานพรรคคอมมิวนิสต์จีน หน่วยงานรัฐบาลหรือกองทัพ ผู้ประกอบการ สถาบันสาธารณะ และองค์กรของประชาชนเด็ดขาด รวมถึงห้ามใช้นามแฝงปลอมตัวเป็นองค์กรสื่อสารมวลชน ส่วนผู้เยาว์ที่ต้องการลงทะเบียนจะต้องได้รับความยินยอมจากผู้ปกครองเพื่อการลงทะเบียนโดยใช้ชื่อจริง และต้องยืนยันตัวตนของทั้งผู้เยาว์และผู้ปกครอง ร่างกฎระเบียบข้างต้นยังกล่าวถึงภาระความรับผิดชอบของแพลตฟอร์มออนไลน์ ซึ่งรวมถึงการรักษาความปลอดภัยในการเก็บข้อมูลส่วนตัวของผู้ใช้งานด้วย,https://www.naewna.com/inter/611898,2021_10_28
สธ.เผย‘ไฟเซอร์’ 1.5 ล้านโดสถึงไทยตามกำหนด ยันมีพอพร้อมรับเปิดเรียน,"สธ.เผยไฟเซอร์ 1.5 ล้านโดสถึงไทยตามกำหนด ยันมีพอพร้อมรับเปิดเรียน 28 ตุลาคม 2564 นายแพทย์โอภาส การย์กวินพงศ์ อธิบดีกรมควบคุมโรค กระทรวงสาธารณสุข (สธ.) กล่าวว่า วัคซีนไฟเซอร์ จำนวน 1,538,550 โดส เดินทางมาถึงประเทศไทยแล้วตามกำหนด เมื่อวันที่ 27 ตุลาคม 2564 ที่ผ่านมา โดยภาพรวมวัคซีนไฟเซอร์ตามแผนกระจายวัคซีนของประเทศ ขณะนี้ได้ส่งมอบแล้ว 8,000,000 โดส คือ เดือนกันยายน 2,000,000 โดส และเดือนตุลาคมอีก 6,000,000 โดส ยังไม่รวมกับการบริจาควัคซีนไฟเซอร์จากประเทศสหรัฐอเมริกาอีก จำนวน 1.5 ล้านโดส ซึ่งวัคซีนที่มาถึงล่าสุดนี้มุ่งเน้นไปที่กลุ่มนักเรียน ผู้ปกครองสามารถแจ้งความประสงค์ให้บุตรหลานเข้ารับการฉีดวัคซีนไฟเซอร์ได้ตามความสมัครใจ นายแพทย์โอภาส กล่าวอีกว่า ขณะนี้มีนักเรียนและนักศึกษาอายุ 12 ปี ขึ้นไป ที่ศึกษาอยู่ในระดับมัธยมศึกษา หรือเทียบเท่า แสดงความประสงค์ในการฉีดวัคซีน ผ่านคณะกรรมการโรคติดต่อจังหวัดทั่วประเทศ จำนวน 4,300,000 ราย (ข้อมูล ณ วันที่ 26 ตุลาคม 2564) ซึ่งขอยืนยันว่าวัคซีน มีจำนวนเพียงพออย่างแน่นอน เนื่องจากมีการจัดสรรวัคซีนให้กับกลุ่มนี้จำนวน 5,700,000 โดส แยกเป็น เข็มที่ 1 จำนวน 4,300,000 โดส และเข็มที่ 2 จำนวน 1,400,000 โดส โดยเริ่มฉีดตั้งแต่วันที่ 4 ตุลาคม 2564 และได้ฉีดวัคซีนเข็มที่ 1 ในกลุ่มนักเรียน 12-17 ปี แล้วกว่า 2,000,000 โดส สำหรับผลข้างเคียง พบรายงานการเกิดกล้ามเนื้อหัวใจอักเสบ/เยื่อหุ้มหัวใจอักเสบ (Myocarditis/Pericarditis) น้อยกว่า 10 ราย ทุกรายมีอาการไม่รุนแรงและรักษาหายเป็นปกติ เกือบทั้งหมด ซึ่งเกิดขึ้นได้น้อยกว่าในต่างประเทศ การฉีดวัคซีนเป็นมาตรการสำคัญที่จะช่วยป้องกันการเสียชีวิตและเจ็บป่วยรุนแรงได้ หากร่วมกับแนวทางป้องกันการติดเชื้อโควิด 19 แบบครอบจักรวาล (Universal Prevention for COVID-19) เช่น สวมหน้ากากอนามัย เว้นระยะห่างจากผู้อื่น และล้างมือบ่อยๆ ก็ยิ่งช่วยเพิ่มการป้องกันโรคได้ดียิ่งขึ้น ช่วยลดความเสี่ยงการแพร่เชื้อภายในครอบครัวหรือชุมชน ตลอดจนทำให้การเปิดเรียนมีความปลอดภัย ไม่เกิดการแพร่ระบาดในโรงเรียน หากมีข้อสงสัยสามารถสอบถามข้อมูลเพิ่มเติมได้ที่สายด่วนกรมควบคุมโรค โทร.1422 นายแพทย์โอภาส กล่าว -005",https://www.naewna.com/local/611902,2021_10_28
‘เลขาฯศอ.บต.’ เผยโควิดชายแดนใต้ดีขึ้น หลัง ‘นายกฯ’ตั้ง ศบค.ส่วนหน้าบริหาร,วันที่ 28 ตุลาคม 2564 เวลา 09.30 น.วันที่ 28 ต.ค.ที่ทำเนียบรัฐบาล พล.ร.ต.สมเกียรติ ผลประยูร เลขาธิการ ศูนย์อำนวยการบริหารจังหวัดชายแดนภาคใต้ (ศอ.บต.)ให้สัมภาษณ์ถึงความคืบหน้าการแก้ไขปัญหาการแพร่ระบาดของเชื้อไวรัสโควิด -19 ในพื้นที่จังหวัดชายแดนใต้ ว่า ขณะนี้สถานการณ์ดีขึ้นมาก หลังจากที่พล.อ.ณัฐพล นาคพาณิชย์ ที่ปรึกษานายกรัฐมนตรี ในฐานะ ผอ.ศบค.ส่วนหน้า ได้ลงไปบริหารจัดการ ซึ่งประชาชนในพื้นที่ให้ความร่วมมือดีมากขึ้น เพราะใช้กลไกของจังหวัด หน่วยงานในพื้นที่ ผู้นำศาสนา ทุกภาคส่วนช่วยกันหมด ทำให้ตัวเลขเริ่มลดลงแล้ว และประชาชนในพื้นที่ก็ยอมฉีดวัคซีนมากขึ้น ทำให้ขณะนี้สามารถฉีดวัคซีนได้เกือบร้อยละ 60 แล้ว เหลือแค่บางพื้นที่ที่ต้องเร่งทำความเข้าใจเพิ่มเติม พร้อมย้ำว่าสถานการณ์ชายแดนภาคใต้มีดีขึ้นมาก เพราะมีศบค.ส่วนหน้ามาช่วย เมื่อถามถึงกรณีที่พล.อ.ประยุทธ์จันทร์โอชา นายกรัฐมนตรีและรมว.กลาโหม สั่งเข้มงวดเรื่องการทะลักของผู้ใช้แรงงานตามแนวชายแดน เลขาฯศอ.บต กล่าวว่า ขณะนี้พื้นที่ 3 จังหวัดชายแดนภาคใต้ดูแลกันอย่างเต็มที่ และเมื่อระยะเวลา 2 ปีที่ผ่านมาชาวไทยก็เดินทางกลับประเทศหมดแล้ว -007,https://www.naewna.com/politic/611901,2021_10_28
'สระแก้ว'ป่วยโควิดพุ่ง137รายเสียชีวิตอีก1ราย คนไทยติดเชื้อจากเขมรลดลง,28 ตุลาคม 2564พ.อ.เอกพงษ์ กฤตยาเกียรติชุติ ผบ.ชค.ทพ.12(ผู้บังคับชุดควบคุมกรมทหารพรานที่12) ฉก.อรัญประเทศ กองกำลังบูรพา ได้สั่งการให้ พ.ต.ชาญ ว่องไวเมธี ผบ.ร้อย ทพ.1201ประสานความร่วมมือกับ พ.ต.อ.รุ่ง ทองมนต์ ผกก.ตม.จว.สระแก้ว และ พ.ต.ท.จิรพัฒน์ เขียวศิริ สว.ส.ทท.สระแก้ว นำ จนท.สวมใส่ชุดพีพีอี ไปร่วมตรวจรับและตรวจคัดกรองคนไทย พนักงานออนไลน์บ่อนกาสิโนฝั่งปอยเปต ประเทศกัมพูชา ที่ลงทะเบียนกับสถานทูตไทย ณ.กรุงพนมเปญฯขอเดินทางกลับประเทศ ผ่านจุดผ่านแดนถาวรบ้านคลองลึก อ.อรัญประเทศ จ.สระแก้ว จำนวน20ราย ร่วมกับ จนท.ด่านควบคุมโรคติดต่อระหว่างประเทศ อรัญประเทศ และ จนท.สาธารณสุข อ.อรัญประเทศ ฯ ณ.จุดคัดกรองโควิด ด่าน ตม.อรัญประเทศ จุดผ่านแดนถาวรบ้านคลองลึก อ.อรัญประเทศ จ.สระแก้ว โดย จนท.ได้ร่วมกันตรวจคัดกรองฯตามมาตราการป้องกันการแพร่ระบาดไวรัสโควิด-19ของคณะกรรมการโรคติดต่อจังหวัดสระแก้ว อย่างเข้มงวด มีการจัดระเบียบการเข้าตรวจโดย เว้นระยะห่างของคนไทยกับ จนท.พร้อมทั้ง ฉีดพ่นยาฆ่าเชื้อที่กระเป๋าสัมภาระและเอกสารเดินทางของคนไทยที่เดินทางมาจากกัมพูชาทุกราย เพื่อป้องกันการติดเชื้อเนื่องจากที่ผ่านมาพบว่ามีคนไทยที่เดินทางกลับมาจากประเทศกัมพูชาติดเชื้อโควิดมาจากกัมพูชาจำนวนมาก จากนั้น พ.ต.ท.จิรพัฒน์ เขียวศิริ สว.ส.ทท.สระแก้ว ได้นำคนไทยทั้ง20ราย ไปส่งสถานที่กักตัวที่จังหวัดสระแก้วได้จัดเตรียมสถานที่ไว้รองรับเป็นเวลา14วัน โดยมี จนท.สาธารณสุขฯมาตรวจสวอปหาเชื้อให้กับคนไทยทุกราย ทางด้านสำนักงานสาธารณสุขจังหวัดสระแก้ว ได้รายงานสถานการณ์โควิดวันที่28ต.ค.64พบผู้ติดเชื้อรายใหม่เพิ่มขึ้นเป็น137ราย แยกเป็นผู้ติดเชื้อในจังหวัด129ราย ติดเชื้อจากจังหวัดอื่น6ราย ส่วนคนไทยติดเชื้อมาจากกัมพูชาลดลงเหลือ2ราย รักษาหาย99ราย กำลังรักษา1083ราย อาการหนัก9ราย และมีผู้เสียชีวิต1รายเป็นรายที่82ของจังหวัดสระแก้ว เป็นเพศหญิง อายุ89ปี ชาว อ.วังสมบูรณ์ จ.สระแก้ว มีโรคประจำตัวเป็นโรคไตเรื้อรัง เบาหวาน ความดันและไขมันในเลือดสูง มีประวัติเสี่ยงสัมผัสผู้ป่วยยืนยันในครอบครัว ยังไม่เคยฉีดวัคซีนป้องกันโควิดมาก่อน ทั้งนี้ นายแพทย์ประพาส ผูกดวง นายแพทย์สาธารณสุขจังหวัดสระแก้ว เผยว่าจังหวัดสระแก้วพบผู้ติดเชื้อไม่ทราบสาเหตุเพิ่มมากขึ้น จึงขอแจ้งเตือนประชาชนชาวจังหวัดสระแก้วให้เพิ่มความระมัดระวังตนเองขึ้นสูงสุด และให้คิดว่าทุกสถานที่เป็นจุดเสี่ยงต้องระมัดระวังตนเองในทุกสถานที่,https://www.naewna.com/local/611903,2021_10_28
‘อนุทิน’รูดซิปปาก!ไม่กล้าคอมเม้นรอยร้าว‘พปชร.’เชื่อรัฐบาลไม่มีสั่นคลอน,เมื่อวันที่ 28 ตุลาคม 2564 เวลา 09.00 น. ที่ทำเนียบรัฐบาล นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงสาธารณสุข ในฐานะหัวหน้าพรรคภูมิใจไทย (ภท.) ให้สัมภาษณ์ถึงสถานการณ์ทางการเมืองของพรรคพลังประชารัฐ ​(พปชร.) ในฐานะที่เป็นพรรคร่วมรัฐบาลมองว่าอย่างไร และจะทำให้เกิดอุบัติเหตุทางการเมืองหรือไม่ ว่า ไม่กล้าไปให้ความเห็นอะไรกับพรรคอื่นอยู่แล้ว เอาพรรคเราให้รอดก่อน เมื่อถามว่า เสถียรภาพของรัฐบาลจะสั่นคลอนหรือไม่ เนื่องจากพรรคแกนนำมีปัญหา นายอนุทิน กล่าวว่า ไม่ พร้อมถามย้อนสื่อว่า สั่นคลอนไหมล่ะ ดูสั่นคลอนหรือไม่ ไม่มี ทำงานก็คือทำงาน อย่างที่บอกเรื่องสภาฯ ก็เรื่องของสภาฯ เรื่องของรัฐบาล ก็เป็นเรื่องของรัฐบาล เมื่อถามว่า มีกฎหมายสำคัญหลายฉบับที่ต้องรอการพิจารณาของสภาฯ หากไม่ผ่านกังวลหรือไม่ว่าจะส่งผลต่อการทำงาน นายอนุทิน กล่าวว่า มันไม่มีเหตุผล ที่ใช้เกมทางการเมือง มาทำให้เกิดอุปสรรค ในการพัฒนาประเทศ ซึ่งการออกกฎหมายแต่ละฉบับ เป็นเรื่องที่ทำความก้าวหน้าให้บ้านเมือง เมื่อผ่านคณะรัฐมนตรี (ครม.) ไปแล้ว ครม. ก็ขอบคุณพรรคร่วมรัฐบาลทุกคน และหัวหน้าพรรคร่วมรัฐบาลทุกคนก็ต้องไปทำความเข้าใจคุยกับสมาชิกในพรรค ว่าต้องให้การสนับสนุน สมาชิกสภาผู้แทนราษฎรไม่ต้องกังวล ทุกคนต้องมีสปิริตกันอยู่แล้ว และอีกปีกว่าๆ ก็จบแล้ว เมื่อถามว่า ทนๆ กันไปใช่หรือไม่ นายอนุทิน กล่าวพร้อมกับยิ้มว่า ไม่ทน ทำงาน ทำงานกันไป - 004,https://www.naewna.com/politic/611900,2021_10_28
ผ่อนคลายยามเที่ยง ชมวันสบายๆของ'เจ้าเหมียว'ที่บ้านแมวจรในเมืองคานส์,28 ตุลาคม 2564 สำนักข่าวซินหัวรายงาน ชวนส่องแมวเหมียวหน้าตาน่ารัก ณ สถานดูแลสัตว์แห่งหนึ่งที่ก่อตั้งโดยมูลนิธิช่วยชีวิตสัตว์ (ARF) ในเมืองคานส์ทางตอนใต้ของฝรั่งเศส โดยปัจจุบันสถานดูแลสัตว์แห่งดังกล่าวเป็นบ้านของแมว 23 ตัว และเต่า 2 ตัว,https://www.naewna.com/inter/611925,2021_10_28
ส.ส.พปชร.รุมลากไส้!ฟ้อง‘หน.ป้อม’อมเงินเพื่อน ลั่นอย่าเกิดขึ้นอีก,ส.ส.พปชร.เดือด! สัมฤทธิ์- สมพงษ์ ฟ้อง บิ๊กป้อม แฉ ขาใหญ่ อมเงินเพื่อน ตอนเลือกตั้ง แกนนำบางรายร้อนตัว อ้าง ให้ไม่ครบ เหตุหัวหน้าไม่ไว้ใจ เป็นผู้แทนใหม่ ประวิตร ลั่น จะไม่ให้เกิดขึ้นอีก เมื่อวันที่ 28 ตุลาคม 2564 รายงานข่าวจากพรรคพลังประชารัฐ (พปชร.) แจ้งว่า ในการหารือระหว่าง พล.อ.ประวิตร วงษ์สุวรรณ รองนายกรัฐมนตรี และหัวหน้าพรรค กับแกนนำ และส.ส. ที่มูลนิธิป่ารอยต่อฯ ในช่วงเย็นเมื่อวันที่ 27 ต.ค. เพื่อรับฟังปัญหา มีช่วงหนึ่งได้เปิดโอกาสให้ ส.ส.ระบายความอึดอัด นายสัมฤทธิ์ แทนทรัพย์ ส.ส.ชัยภูมิ ได้ลุกขึ้นระบายกับ พล.อ.ประวิตร และสมาชิก ว่า มีรายการโทรทัศน์ช่องหนึ่งบอกว่า ส.ส.ชัยภูมิของพรรค 2 คน จะไปอยู่พรรคภูมิใจไทย เพราะมีสมาชิกในที่นี้เป็นพวกจินตนาการ ตาบอดคลำช้าง หาว่าตนไปรับเงินมา ขอยืนยันกับหัวหน้าพรรคว่าตนอยู่กับพรรค ไม่มีการไปรับเงินใครทั้งสิ้น และเสนอแนวทางกับหัวหน้าพรรคเพื่อเป็นการป้องกันไม่ให้เกิดเหตุการณ์ซ้ำรอยครั้งที่แล้ว เพราะมีแกนนำพรรคบางคนที่ดูแลพื้นที่ภาคอีสาน ซึ่งดูแลค่าใช้จ่ายในการเลือกตั้ง ตกลงกันไว้จำนวนหนึ่ง แต่พอการพูดคุยครั้งสุดท้าย แกนนำคนนี้มาบอกกับตนว่าพวกคุณเป็น ส.ส.ใหม่ หัวหน้าพรรคไม่ไว้วางใจ เอาไปแค่นี้ก่อน เดี๋ยวเข้ามาค่อยมารับคืน ทำให้มีแกนนำคนหนึ่งร้อนตัว ลุกขึ้นชี้แจงทันทีว่า เงินจากหัวหน้าพรรคที่จ่ายมา ได้มีการเฉลี่ยตามความเหมาะสม ส่วนที่โทรทัศน์ช่องหนึ่งรายงานว่านายสัมฤทธิ์ไปรับเงินพรรคภูมิใจไทย ตัวเองก็มีสายในพรรคภูมิใจไทยและเตรียมการจะส่งลูกสาวลงสมัคร ส.ส.แทน ส่งผลให้นายสัมฤทธิ์ลุกขึ้นตอบโต้ทันทีว่า ระบบเลือกตั้งใหม่ จ.ชัยภูมิ จะมีเขตเลือกตั้งเพิ่ม 1 เขต ซึ่งเขตนั้นส่วนหนึ่งเป็นเขตเดิมของตนเอง ขอย้ำอีกครั้งว่าที่บอกว่าตนไปรับเงินใครนั้นไม่จริง เพราะยังอยู่กับพรรคพลังประชารัฐ เอาไว้หมดวาระถึงจะตัดสินใจ และยืนยันว่าไม่เคยมีถุงยังชีพจากพรรคภูมิใจไทยมาลงพื้นที่ตน หลังจากนายสัมฤทธิ์พูดเสร็จ ส.ส.อีกคนคือ นายสมพงษ์ โสภณ ส.ส.ระยอง ได้ให้ความเห็นไปในทางเดียวกันว่า อยากให้หัวหน้าพรรคกำชับ อย่าให้คนพวกนี้ไปอมเงินเพื่อน ทั้งนี้ เมื่อ พล.อ.ประวิตรได้ยินอย่างนั้น จึงบอกว่า เรื่องที่นายสัมฤทธิ์พูด ตนจะดำเนินการให้ ที่ผ่านมาตนสนับสนุนค่าใช้จ่ายไปเยอะมาก แต่ไม่คิดว่าจะเป็นอย่างนี้ ต่อไปจะไม่ให้เกิดเหตุการณ์แบบนี้ขึ้นอีก รายงานข่าวแจ้งอีกว่า ในที่ประชุม ระหว่าง ร.อ.ธรรมนัส พรหมเผ่า ส.ส.พะเยา และเลขาธิการพรรค ชี้แจงถึงปัญหาที่เกิดขึ้นกับ พล.อ.ประยุทธ์ จันทร์โอชา นายกรัฐมนตรี และรมว.กลาโหม ให้สมาชิกฟังลักษณะว่ามีการทำความเข้าใจกันแล้ว โดยนางนฤมล ภิญโญสินวัฒน์ เหรัญญิกพรรค ได้กล่าวเสริมว่า เขาเคลียร์กันจบแล้ว ขณะที่ ร.อ.ธรรมนัส ยังระบายความในใจถึงคนที่เป็นคู่ขัดแย้ง ไม่ว่าจะเป็นนายสมศักดิ์ เทพสุทิน รมว.ยุติธรรม และนายสุริยะ จึงรุ่งเรืองกิจ รมว.อุตสาหกรรมว่า ขัดแย้งกันเพราะอะไร นอกจากนี้ ยังหยิบยกว่า ที่ผ่านมาตนเองเคยช่วยเหลืออะไรกับ ส.ส.คนไหนบ้างสนับสนุนผลักดันให้บางคนได้เป็นรัฐมนตรีและกรรมการบริหารพรรคบ้าง ตลอดจนการเลือกตั้งซ่อม ส.ส.ที่ผ่านมาซึ่งชนะทุกที่ ซึ่งมาจากการสนับสนุนของตนเอง พล.อ.ประวิตร และนายสันติ พร้อมพัฒน์ รมช.คลัง - 004,https://www.naewna.com/politic/611917,2021_10_28
'บิ๊กป้อม'ยันวันนี้ประชุมพปชร. ปัดตอบปรับโครงสร้างพรรค,28 ตุลาคม 2564เมื่อเวลา 11.35 น.ที่ทำเนียบรัฐบาล พล.อ.ประวิตร วงษ์สุวรรณ รองนายกรัฐมนตรีและหัวหน้าพรรคพลังประชารัฐ(พปชร.) กล่าวยืนยันว่าวันนี้จะยังมีการประชุมพรรคเหมือนเดิม โดยปฏิเสธที่จะตอบคำถามว่าพรรคจะมีการเปลี่ยนแปลงและจะปรับโครงสร้างหรือไม่ ซึ่งพล.อ.ประวิตรได้เดินทางออกไปทันที,https://www.naewna.com/politic/611927,2021_10_28
'สมศักดิ์'ลั่นยังไม่แน่ใจ วันนี้ประชุม พปชร.หรือไม่ ปัดออกความเห็น’ธรรมนัส’นั่งเลขาฯต่อ,สมศักดิ์ บอก ยังไม่แน่ใจ วันนี้ประชุมพปชร.หรือไม่ ชี้ สถานการณ์ในพรรค ปล่อยนาน กระทบรบ.ไม่ขอออกความเห็นธรรมนัสนั่งเลขาฯต่อ วันที่ 28 ตุลาคม 2564 เวลา 09.30 น. ที่ทำเนียบรัฐบาล นายสมศักดิ์ เทพสุทิน รัฐมนตรีว่าการกระทรวงยุติธรรม ในฐานะ กรรมการบริหารพรรคพลังประชารัฐ(พปชร.)ให้สัมภาษณ์กรณี รัฐมนตรี และส.ส.พปชร.เข้าไปพบ พล.อ.ประวิตร วงษ์สุวรรณ รองนายกรัฐมนตรี และหัวหน้าพปชร.ที่มูลนิธิป่ารอยต่อ เมื่อวานนี้นั้น มีกระแสข่าวว่ามีการพูดคุยกันอย่างดุเดือด ว่า ตนไม่ได้อยู่ในที่ประชุม เพราะตนไปทำธุระที่อื่น จึงไม่ได้เข้าไปร่วมด้วย เมื่อถามว่า จะส่งผลต่อการเสถียรภาพของรัฐบาลหรือไม่ เพราะจะเปิดสมัยประชุมสภาในวันที่ 1 พ.ย.นี้แล้ว นายสมศักดิ์ กล่าวว่า ตอนนี้ยังไม่เป็นอะไร แต่ถ้านานไปกว่านี้ จะมีผลกระทบ ถามต่อว่า วันนี้จะยังมีการประชุมพรรคหรือไม่ นายสมศักดิ์ กล่าวว่า ตนยังไม่แน่ใจ เนื่องจากเดิมมีการกำหนดไว้ในเวลา 13.30 น. แต่ตนได้ข่าวว่าเมื่อวานมีการพูดคุยกันไปบ้างแล้ว จึงยังไม่ทราบว่าจะยังมีการประชุมในวันนี้หรือไม่ จนขณะก็ยังไม่ได้รับการยืนยัน คงต้องรอความชัดเจนอีกครั้ง ถามต่อว่า สถานการณ์ในพรรคขณะนี้ จะทำอย่างไรให้กลับมาเดินหน้าทำงานต่อ เนื่องจากพรรคอื่นๆเตรียมพร้อมวางตัวผู้สมัครรับเลือกตั้งแล้ว นายสมศักดิ์ กล่าวว่า จะตอบสั้นๆง่ายๆไม่ได้ ต้องใช้เวลาในการพูดคุยแก้ปัญหา และการเตรียมความพร้อมของแต่ละพรรคเรื่องการวางตัวผู้สมัคร ก็ถือเป็นเรื่องปกติในช่วงปีที่สามที่สี่ ไม่มีอะไรแปลก เมื่อถามว่า มองว่าปัญหาความขัดแย้งภายพรรคจะส่งผลให้เกิดความแตกแยกทางการเมืองหรือไม่ นายสมศักดิ์ กล่าวว่า ไม่มีสูตรสำเร็จว่ากันไปตามสถานการณ์ เมื่อถามว่า นายสมศักดิ์ เห็นด้วยหรือไม่ ที่ร.อ.ธรรมนัส จะยังเป็นเลขาธิการพปชร.ต่อ นานสมศักดิ์ กล่าวว่า ส่วนตัวตนไม่ขอพูดอะไร มองว่า ไม่สามารถแสดงความคิดเห็นที่เป็นส่วนตัวได้ เมื่อถามว่า กระแสข่าวที่นายกฯเรียก 6 รัฐมนตรีไปพูดคุยเพื่อให้มีการปรับโครงสร้างพรรค ถ้าหากทำไม่สำเร็จ 6 รัฐมนตรี จะอยู่อย่างไร นายสมศักดิ์ หัวเราะพร้อมระบุว่าไม่ทราบ,https://www.naewna.com/politic/611932,2021_10_28
‘สุชาติ’ชี้ปรับโครงสร้างพปชร.อยู่ที่‘บิ๊กป้อม’เชื่อ‘6รมต.-ผู้กองนัส’แยกทำงานได้,สุชาติชี้ ปรับโครงสร้างพปชร. อยู่ที่ บิ๊กป้อม รับเป็นพรรคใหญ่ ต้องสร้างสมดุลสร้างเข้มแข็งเป็นสถาบันการเมือง เชื่อ 6 รมต.-ผู้กองนัส แยกทำงาน 2 ขาได้ เมื่อวันที่ 28 ตุลาคม 2564 ที่ทำเนียบรัฐบาล นายสุชาติ ชมกลิ่น รัฐมนตรีว่าการกระทรวงแรงงาน ในฐานะกรรมการบริหารพรรคพลังประชารัฐ (กก.บห.) ให้สัมภาษณ์กรณีที่มีกระแสข่าวว่า จะยกเลิกการประชุม กก.บห. เพราะได้พูดคุยกันเรียบร้อยแล้ว ว่า ขณะนี้กำลังคิดอยู่ว่าจะมีการประชุม กก บห. และตนเองก็ยังไม่ได้รับการติดต่อ เมื่อถามว่า จะยังไม่มีการปรับโครงสร้างพรรคพปชร. ใช่หรือไม่ นายสุชาติ กล่าวว่า เรื่องนี้ต้องอยู่ที่พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรค พปชร. เป็นหลัก ตนคงพูดไม่ได้ เพราะเป็นกก.บห. แค่เสียงเดียว และหากได้รับเชิญเข้าประชุมก็ต้องไปในนาม กก.บห. เพื่อพูดคุยหารือกัน ซึ่งก็เป็นเรื่องปกติ เมื่อถามว่า มีกก.บห. ที่เป็นรัฐมนตรีบางส่วน ยอมรับว่า ได้เซ็นใบลาออกแล้ว จะมีผลอย่างไร นายสุชาติ กล่าวว่า ครั้งแรกที่มีการคุยกัน หากมีแนวทางที่ทำให้อะไรดีขึ้น เราก็ยอมรับว่าเราเตรียมไว้แล้ว แต่ยังไม่ได้ยื่น เราคุยกันว่าตัวเราเองจะต้องยอมรับว่า ถ้าบริหารพรรคไปในแนวทางที่ไม่ตรงกัน เราจะไปขวางเขาได้อย่างไร เพราะเราเป็นเสียงข้างน้อย เราก็ต้องพิจารณาตัวเองในตรงนั้น แต่ถ้าเสียงสะท้อนที่เราให้เหตุผลไป มีประโยชน์ต่อประเทศชาติบ้านเมือง และมีประโยชน์ต่อพรรค พปชร. ที่จะเป็นสถาบันทางการเมือง ก็ถือว่าเราได้ทำหน้าที่ของกก.บห. อย่างดีที่สุดแล้ว แต่ทั้งนี้ทุกคนเคารพการตัดสินใจของหัวหน้าพรรค พปชร. เพราะอย่างที่ตนย้ำมาตลอดว่า หัวหน้าพรรค คือศูนย์รวมจิตใจ ของพวกเราทุกคน และส.ส. 100 กว่าคน และพรรค พปชร. ก็เป็นพรรคการเมืองเดียวที่ตั้งขึ้นมาใหม่แล้วมี ส.ส. 100 กว่าคนซึ่งไม่ใช่เรื่องง่าย เป็นเรื่องที่ยากมาก เมื่อถามว่า ต่อไปจะทำงานในพรรคร่วมกันได้หรือไม่ นายสุชาติ กล่าวว่า ขณะนี้พรรคใหญ่ๆ ที่มีมาในอดีต ก็ปรับเปลี่ยนเหมือนกัน ซึ่งถือเป็นเรื่องปกติ มีการปรับกก.บห.ใหม่มาโดยตลอด ถือเป็นการปรับสมดุลทางการเมือง และเป็นการปรับสมดุลของสถานการณ์บ้านเมือง ถือเป็นเรื่องปกติ วันนี้เราอาจเป็นคนที่ดีเหมาะสมกับสถานการณ์ แต่วันหน้า ถ้าสถานการณ์บ้านเมืองเป็นอีกอย่างหนึ่ง แล้วไม่ใช่เรา มันก็เป็นเรื่องปกติ ผู้สื่อข่าวถามว่า เมื่อ 6 รัฐมนตรีขับเคลื่อนให้มีการปรับโครงสร้างพรรค และหากปรับไม่สำเร็จจะอยู่กันอย่างไร นายสุชาติ กล่าวว่า แนวคิดแต่ละคนก็ไม่เหมือนกัน ส่วนตนก็คิดว่าเป็นหนึ่งในเสียงของ กก.บห. แต่ถ้าเราเป็นแล้ว ไม่สามารถพูดได้ หรือเสนอแนวคิดได้ เราก็ไม่ควรที่จะเป็น แต่ถ้าเสนอแนวคิดแล้วไม่ถูกหยิบมาปรับสมดุล หรืออาจคิดไม่ตรงกับเสียงข้างมาก หากอยู่แล้วไม่สบายใจ หรือไปขวางความคิดของคนอื่น เราก็ต้องไปพิจารณาตัวเอง แต่การเสนอแนวคิดนั้นไม่ได้เสนอเพื่อตัวเอง แต่เป็นการเสนอเพื่อต้องการให้พรรคเติบโต และเป็นสถาบันทางการเมืองที่แข็งแรง ทำให้หัวหน้าพรรคมีความสง่างาม ทำเพื่อปรับสมดุลให้สถานการณ์บ้านเมืองในขณะนี้ อย่างพรรคการเมืองใหญ่พรรคหนึ่งก็มีการประชุมเพื่อปรับสมดุล เราเองก็เป็นพรรคใหญ่พอๆ กัน ก็ต้องมีการปรับสมดุลเพื่อสู้กัน ซึ่งในทางการเมืองผลลัพธ์คือประชาชน ทำทุกอย่างให้ประชาชนเชื่อมั่น ทำให้ประเทศชาติบ้านเมืองเดินไปข้างหน้าได้ เราก็ต้องทำ เมื่อถามว่า หาก ร.อ.ธรรมนัส พรหมเผ่า เลขาธิการพรรค พปชร. ยังอยู่ในตำแหน่ง 6 รัฐมนตรีจะทำงานร่วมกับพรรค พปชร. ได้ต่อไปหรือไม่ นายสุชาติ กล่าวว่า แน่นอน เพราะต้องแยกกันคนละประเด็น ส่วนหนึ่งเป็นเรื่องของกก.บห. อีกส่วนหนึ่งทำงานเพื่อรับใช้ประเทศชาติบ้านเมือง เป็นคนละอย่างกัน และสถานการณ์การเลือกตั้งก็เหลือเวลาอีกปีกว่า ยังไม่ใช่วันนี้ แต่ถ้าเราปรับสมดุลให้เกิดความเข้มแข็งของพรรคการเมือง ให้พรรคแข็งแรงมากขึ้น ถ้าทำได้เร็วขึ้นก็คงจะดี แต่ถ้าทำไม่ได้ ก็ต้องทำงานต่อไป เพราะเราทำงาน 2 ขา เมื่อถามว่า หากครั้งนี้จบแล้ว ในอนาคตสถานการณ์ลักษณะเดียวกันยังจะเกิดขึ้นอีกภายในพรรค พปชร. หรือไม่ นายสุชาติ กล่าวว่า พรรค พปชร. เป็นพรรคที่ตั้งขึ้นมาใหม่ ทุกคนยึดหลักที่หัวหน้าพรรค ไม่เหมือนพรรคอื่นที่มีสาขา มีหัวหน้าภาค ดังนั้นพรรค พปชร. ก็ต้องค่อยๆ ปรับสมดุล เพื่อให้เกิดความพร้อม เพราะตอนนี้การเมือง จาก 4 ปีเราผ่านมา 2 ปีแล้ว เหมือนอยู่บนยอดดอย แล้วค่อยๆ เดินลงดอย ก็อยู่ที่ความพร้อม ที่เราจะต้องเตรียมตัวเท่านั้นเอง - 004,https://www.naewna.com/politic/611938,2021_10_28
GIT เร่งดันส่งออกอัญมณี-เครื่องประดับไทยสู่สากล,"นายสุเมธ ประสงค์พงษ์ชัย ผู้อำนวยการสถาบันวิจัยและพัฒนาอัญมณีและเครื่องประดับแห่งชาติ หรือ GIT เปิดเผยว่า GIT เล็งเห็นความสำคัญในการสร้างความยั่งยืนให้อุตสาหกรรมอัญมณีและเครื่องประดับไทย ผ่านการพัฒนาศักยภาพนักออกแบบเครื่องประดับไทยสถาบันวิจัยและพัฒนาอัญมณีและเครื่องประดับแห่งชาติ ให้ความสำคัญ และยกระดับนักออกแบบไทยผ่านงานประกวดการออกแบบเครื่องประดับ และเชิญชวนผู้ประกอบการและนักออกแบบเข้าชมงานประกวดการออกแบบเครื่องประดับนานาชาติ ซึ่งจัดขึ้น ณ ลานไลฟ์-สไตล์ ชั้น 2 ศูนย์การค้าสยามพารากอน ในวันที่ 27 ตุลาคม 2564 เพื่อเป็นเวทีให้นักออกแบบเครื่องประดับไทยได้แสดงความสามารถสู่นานาชาติ พร้อมมองอนาคตหนุนนักออกแบบไทยให้ก้าวไปยืนบนเวทีโลก การประกวดออกแบบเครื่องประดับครั้งที่ 15 ภายใต้แนวคิด Intergeneration Jewelry - jewelry for every generation ซึ่งตรงกับแนวคิดในการออกแบบเครื่องประดับเพื่อทุกคน (Design for all) ที่เครื่องประดับนี้ได้หล่อหลอมและรังสรรค์ก้าวข้ามข้อจำกัดคนในแต่ละเจเนอเรชั่น และสวมใส่ได้ทุกช่วงวัย ในการจัดงานครั้งนี้สถาบันได้ดึงผู้ทรงคุณวุฒิทางด้านการออกแบบเครื่องประดับจาก สถาบันที่มีชื่อเสียงจากอิตาลี เกาหลีและอิหร่าน มาร่วมเป็นกรรมการในการตัดสินการประกวดออกแบบเครื่องประดับครั้งที่ 15 นี้ และมีแนวทางในการสร้างความร่วมมือกับสถาบันการออกแบบทั้งในยุโรปและเอเชีย เพื่อต่อยอดนำนักออกแบบไทยเข้าร่วมงานในระดับโลกต่อไป สำหรับการประกวดในครั้งนี้ นักออกแบบที่ชนะเลิศและเข้ารอบสุดท้ายของการประกวดออกแบบเครื่องประดับครั้งที่ 15 นี้ มีนักออกแบบไทยถึง 3 คน จากผู้ส่งแบบเข้าประกวดจากทั่วโลกกว่า 402 ชิ้นงาน จาก 27 ประเทศโดยผลงาน 30 ชิ้นที่เข้ารอบจะได้ถูกแสดงแบบวาดในงานประกาศผลชนะเลิศโล่รางวัลพระราชทานจากสมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระ-ศรีสวางควัฒน วรขัตติยราชนารี และผลงานสี่ชุดที่โดดเด่น เป็นของนักออกแบบไทยถึงสามคน โดยได้ผลิตเป็นชิ้นงานจริงพร้อมสวมบนนางแบบและดาราในงานพิธีในครั้งนี้ด้วยโดยรับเกียรติจาก นางนันทวัลย์ ศกุนตนาคประธานกรรมการสถาบันเป็นประธานในพิธี เพื่อตอกย้ำความเป็นผู้นำของไทยในเวทีนานาชาติ โดยปีนี้สถาบันได้รับสนับสนุนการจัดการประกวดออกแบบเครื่องประดับครั้งนี้ เป็นจำนวนมาก อาทิ บริษัทสยามพิวรรธน์ จำกัด บริษัท บิวตี้เจมส์ แฟคตอรี่ จำกัด บริษัท มาร์เวลจิวเวลรี่ จำกัด บริษัท คาเล็ทต้า จิวเวล-รี่จำกัด บริษัท เทวิกา จิวเวลรี่ จำกัด บริษัท แพนดอร่า โพรดักชั่น จำกัด L.S. Jewelry Group (ห้างเพชรหลีเสง) บริษัท เทรเชอร์ โปรดัก มาร์เก็ตติ้ง จำกัด พรีเมียร่า - เอ็กซ์ควิซิทจิวเวลรี่ และ บริษัท พญาจิวเวลรี่ จำกัด นอกจากนี้ สถาบันก็ยังได้นำผลงานที่ผ่านเข้ารอบมาจัดแสดงในรูปแบบของ Art GalleryOnline ที่จะมาถ่ายทอดประสบการณ์และมุมมอง และสร้างแรงบันดาลใจผ่านการออกแบบให้นักออกแบบรุ่นใหม่ สำหรับผู้ที่สนใจสามารถเข้าไปชมผลงานที่ผ่านเข้ารอบได้ที่ www.facebook.com/gitwjda สอบถามรายละเอียดเพิ่มเติมได้ที่ ฝ่ายฝึกอบรม สถาบันวิจัยและพัฒนาอัญมณีและเครื่องประดับแห่งชาติ(องค์การมหาชน) ผู้ที่ได้รับรางวัลต่างๆ มีดังนี้ 1.รางวัลชนะเลิศ นาย สุรศักดิ์ มณีเสถียรรัตนาจากประเทศไทย กับ ผลงาน ความเชื่อในตรีโกณมิติ (Trigonolism) ได้รับเงินสด 4,000 เหรียญสหรัฐ และ โล่พระราชทานจากสมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี 2.รางวัลรองชนะเลิศ อันดับที่ 1 / รางวัล Popular Vote นางสาว พรนภา เด่นจารุกูล และนางสาว ภัสภา โพธิ์อุบล จากประเทศไทยกับ ผลงาน D-N-A ได้รับเงินสด 3,000 เหรียญสหรัฐ และโล่เกียรติยศ 3. รางวัลรองชนะเลิศ อันดับที่ 2 นาย จิรวัฒน์ สมเสนาะ จากประเทศไทย กับผลงาน รูปทรง เรขาคณิต (Geometry) ได้รับเงินสด 1,500 เหรียญสหรัฐ และโล่เกียรติยศ 4.รางวัลชมเชย Mrs. Soheila Hemmati จากประเทศอิหร่าน กับผลงาน Pearls for all generations ได้รับเงินสด 1,000 เหรียญสหรัฐ และโล่เกียรติยศ 5.รางวัลพิเศษ Popular Vote นางสาว พรนภา เด่นจารุกูล และนางสาว ภัสภา โพธิ์อุบล จากประเทศไทยกับ ผลงาน D-N-A ได้รับเงินสด 500 เหรียญสหรัฐ และโล่เกียรติยศ",https://www.naewna.com/lady/611937,2021_10_28
ระดมจับปลาออกจาก'สระสิงโต' สระน้ำศักดิ์สิทธิ์ไปปล่อยเลี้ยงในสระน้ำธรรมชาติ,เทศบาลเมืองบุรีรัมย์ร่วมกับประมงจังหวัด และวัดกลางพระอารามหลวง ระดมเจ้าหน้าที่จับปลาออกจากสระสิงโต สระน้ำศักดิ์สิทธิ์นำไปปล่อยเลี้ยงอนุรักษ์ในสระน้ำธรรมชาติและคลองละลมโบราณเพื่อให้น้ำในสระน้ำศักดิ์สิทธิ์ใสสะอาด สามารถนำไปไว้ใช้ในพระราชพิธีต่างๆ วันนี้ (28 ต.ค.64) เทศบาลเมืองบุรีรัมย์ ร่วมกับประมงจังหวัดบุรีรัมย์ และวัดกลางพระอารามหลวง นำเจ้าหน้าที่เทศบาล และเจ้าหน้าที่ประมง ร่วมกันจับปลาออกจากสระน้ำศักดิ์สิทธิ์ ซึ่งอยู่ภายในวัดกลางพระอารามหลวง ต.ในเมือง อ.เมือง จ.บุรีรัมย์ ซึ่งมีปลาหลากหลายชนิดอยู่เป็นจำนวนมาก ทั้งปลาขนาดใหญ่และขนาดเล็ก นำไปปล่อยเลี้ยงอนุรักษ์ไว้ที่สระน้ำธรรมชาติ และคลองละลมโบราณ ลูกที่ 4 และลูกที่ 6 เพื่อเป็นการอนุรักษ์พันธุ์ปลาต่อไป ทั้งนี้ เนื่องจากปริมาณปลาที่มีจำนวนมาก และมีชาวบ้านมาให้อาหารปลา ทำให้น้ำในสระน้ำศักดิ์สิทธิ์ เริ่มจะเปลี่ยนเป็นสีเขียว และน้ำอาจจะเสียส่งผลให้ปลาตายได้ จึงต้องนำปลาออกจากสระน้ำศักดิ์สิทธิ์ แล้วไปปล่อยลงในสระน้ำธรรมชาติ และคลองละลมโบราณ เพื่อน้ำในสระน้ำศักดิ์สิทธิ์ใสสะอาด สามารถนำน้ำศักดิ์สิทธิ์ไปไว้ใช้ในพระราชพิธีต่างๆ ซึ่งปลาส่วนใหญ่เป็นปลาดุก ปลานิล ปลาสวาย ปลายี่สก ปลาตะเพียน ปลาไน สำหรับสระน้ำศักดิ์สิทธิ์แห่งนี้เดิมชาวบ้านเรียกว่า สระสิงโต ในสมัยกรุงธนบุรีเมื่อกรุงเจ้าพระยาจักรี ซึ่งต่อมาได้เป็น (พระบาทสมเด็จพระพุทธยอดฟ้าจุฬาโลกมหาราช) ยกทัพมาตีเมืองจำปาศักดิ์ ทรงได้พักทัพที่บริเวณสระน้ำแห่งนี้ ในอดีตชาวเมืองอาศัยน้ำจากสระดังกล่าวสำหรับดื่มกิน และใช้ในพิธีถือน้ำพิพัฒน์สัตยา โดยนำน้ำในสระไปทำพิธีดื่มกินในพระอุโบสถหลังเก่า ซึ่งเป็นที่ตั้งของพระอุโบสถในปัจจุบัน และเมื่อคราวที่ทางราชการได้จัดพระราชพิธีมหามงคลต่าง ๆ ก็จะนำน้ำศักดิ์ศักดิ์จากสระแห่งนี้ไปประกอบพิธี ในส่วนวัดกลางพระอารามหลวงดังกล่าว เป็นวัดเก่าแก่คู่บ้านคู่เมืองบุรีรัมย์มาแต่โบราณ ตั้งเมื่อ พ.ศ.2329 มีประวัติเล่าสืบต่อกันว่าสมัยกรุงธนบุรี เจ้าพระยามหากษัตริย์ศึก นำทัพไปปราบเจ้าเมืองนางรอง จัดระเบียบการปกครอง และได้หยุดพักทัพที่บริเวณนี้ ซึ่งมีสระน้ำขนาดใหญ่แห่งนี้ ปัจจุบันเชื่อกันว่าเป็นสระน้ำศักดิ์สิทธิ์อยู่ในวัดกลางบุรีรัมย์ และทางราชการได้มีประกาศยกวัดกลางเป็นพระอารามหลวง แห่งแรกของบุรีรัมย์ เมื่อปี พ.ศ.2533 พระเทพปริยัตยาจารย์ เจ้าคณะจังหวัดบุรีรัมย์ เจ้าอาวาสวัดกลางพระอารามหลวง กล่าวว่า สาเหตุที่นำปลาไปปล่อยที่อื่น เพราะสระน้ำแห่งนี้ เป็นสระน้ำศักดิ์สิทธิ์ ซึ่งชาวบ้านเรียกติดปากว่า สระสิงโต ในสมัยโบราณชาวบ้านต่างนำน้ำในสระไปดื่ม ไปอาบ เพราะเมื่อก่อนไม่มีประปา มีแต่น้ำในสระสิงโตนี้ ต่อมาทางกรมศิลปากรได้มาปรับปรุงให้เป็นสระน้ำที่สวยงาม ระยะหลังได้มีชาวบ้านนำปลามาปล่อย เพราะว่าการปล่อยปลาในวัดถือว่าเป็นมงคลลงในสระแห่งนี้ ทำให้ปลามีปริมาณมากขึ้น ก็ทำให้น้ำศักดิ์สิทธิ์ไม่สะอาด วันนี้ ทางประมง และเทศบาล ได้มาจับปลาในสระนี้ไปไว้ในสถานที่อื่นให้น้ำดูสะอาดขึ้น เพื่อสามารถนำน้ำศักดิ์สิทธิ์ไปไว้ใช้ในพระราชพิธีต่างๆ อย่างไรก็ดี ขอความร่วมมือญาติโยมทั้งหลายอย่าได้นำปลามาปล่อยลงในน้ำศักดิ์สิทธิ์แห่งนี้ ขอให้นำปลาไปปล่อยที่อื่นแทน เพราะที่ผ่านมา ได้นำปลาขึ้นจากสระน้ำแห่งนี้มาแล้ว 2 ครั้ง ด้านนายสกล ไกรรณภูมิ นายกเทศมนตรีเมืองบุรีรัมย์ กล่าวว่า ชาวบ้านจะนำปลามาปล่อยลงในสระน้ำศักดิ์สิทธิ์แห่งนี้ ในโอกาสต่างๆ ทั้ง วันเกิด ทำบุญ งานประเพณีต่างๆ อาจจะทำให้น้ำสกปรก ซึ่งที่ผ่านมา ทางเทศบาลเมืองบุรีรัมย์ ประมงจังหวัด และวัดกลางพระอารามหลวง ได้นำปลาที่มีจำนวนมากในสระน้ำศักดิ์สิทธิ์ไปปล่อยตามสระน้ำธรรมชาติ และคลองละลม เพื่ออนุรักษ์พันธุ์ปลาต่อไป - 003,https://www.naewna.com/likesara/611935,2021_10_28
เปิดยุทธการ‘ลูกแกะน้อยออนไลน์’ บุกค้น 6 จุด ทลายเครือข่ายโมเดลลิ่ง ส่งสาวค้าบริการ,วันที่ 28 ตุลาคม เวลา 05.15 น. พล.ต.ท.จิรภพ ภูริเดช ผบช.ก. พล.ต.ต.วิวัฒน์ คําชํานาญ ผบก.ปคม. ร่วมกันทำการปล่อยแถวตาม ยุทธการลูกแกะน้อยออนไลน์ เป้าหมาย 6 จุด 9 หมายจับ ซึ่งมีเครือข่ายโมเดลลิ่งจัดหาหญิงสาวค้าบริการทั่วทั้งประเทศ มีผู้ตกเป็นเหยื่อจำนวนมาก และอายุต่ำกว่า 18 ปี หลายราย โดยมีกำลัง ตำรวจ บก.ปคม. ตำรวจ บก.ปอท. เจ้าหน้าที่กรมสอบสวนคดีพิเศษ (DSI) และเจ้าหน้าที่กรมการปกครอง จำนวน 140 นาย ทั้งนี้มีรายงานข่าวว่าทั้ง 6 จุดประกอบไปด้วย ใน จ.กำแพงเพชร 1 จุด จ.ชลบุรี 1 จุด จ.ปทุมธานี 1 จุด และใน กทม.3 จุด โดยทางพล.ต.ท.จิรภพ ภูริเดช ผบช.ก. พร้อมด้วยพล.ต.ต.วิวัฒน์ คําชํานาญ ผบก.ปคม.ได้ลงพื้นที่เป้าหมาย 1 ใน 6 จุด ภายในบ้านเลขที่ 9/87 หมู่บ้านบ้านกลางเมือง เกษตร-นวมินทร์ ซอยนวมินทร์ 70 แยก 11-2 แขวงคลองกุ่ม เขตบึงกุ่ม กรุงเทพฯ พร้อมควบคุมตัว น.ส.ลภัสรดา หรือโมนก อายุ 41 ปี หนึ่งในโมเดลลิ่ง ที่คอยจัดหาหญิงสาวให้กลุ่มลูกค้าทางออนไลน์ การจับกุมครั้งนี้สืบเนื่องจากศูนย์ดำรงธรรมกระทรวงมหาดไทย ได้รับการประสานงานจากองค์การโอเปอร์เรชั่น อันเดอร์กราวด์ เรลโรด หรือ องค์การ OUR สืบทราบและได้รับการร้องเรียนว่ามีผู้ใช้เฟสบุ๊ก สืบสวนทราบชื่อภายหลังว่า นายสุทธิพงษ์ หรือ เอ็ม ประชานันท์ มีพฤติการณ์ชักชวนผู้ใช้เฟสบุ๊กและสมาชิกในไลน์กลุ่มที่มีผู้ต้องหาเป็นแอดมิน มีการซื้อขายบริการทางเพศจากเด็กผู้หญิงที่มีอายุต่ำกว่า 18 ปี โดยสายลับของ OUR ได้แฝงตัวเข้าเป็นสมาชิกไลน์กลุ่มที่มีผู้ต้องหาเป็นแอดมิน ทำให้ได้มาซึ่งข้อมูลที่สามารถชี้ได้ว่าผู้ต้องหานี้ มีพฤติการณ์แสวงหาประโยชน์โดยมิชอบจากกรค้าประเวณี องค์การ OUR และฝ่ายปกครอง จึงได้ร่วมกันกับเจ้าหน้าที่ตำรวจ กก.2 บก.ปคม. ได้ทำการสืบสวนขยายผลจนสามารถจับกุมผู้ต้องหา นายสุทธิพงษ์ หรือ เอ็ม ประชานันท์ ได้ ต่อมาเจ้าหน้าที่สืบสวน กก.2 บก.ปคม. ได้ทำการวิเคราะห์ข้อมูลโทรศัพท์(Forensic) ข้อมูลบัญชีธนาคาร ข้อมูลการสนทนาในแอพพลิเคชั่นต่างๆ พบว่ามีเครือข่ายผู้ต้องหาที่สมคบกันกระทำความผิดเป็นจำนวนมาก และยังพบผู้เสียหายจากการค้ามนุษย์จำนวนหลายราย ซึ่งพบรูปแบบโคร่งข่ายของกลุ่มผู้ต้องหา พบรูปแบบ และวิธีการการขายบริการ รวมถึงเส้นทางการเงินเชื่อมโยงพยานหลักฐาน จนสามารถดำเนินคดีค้ามนุษย์กับกลุ่มผู้ต้องหาได้จำนวน 12 คดี ผู้ต้องหา 12 ราย ผู้เสียหาย 12 ราย จากการปฏิบัติการดังกล่าวอย่างต่อเนื่อง จึงได้มีการขยายผลวางแผนจับกุมเพื่อปิดการปฏิบัติการ โดยในครั้งนี้มีเป้าหมายเป็นผู้ต้องหาค้ามนุษย์โมเดลลิ่งกลุ่มที่ยังเหลืออยู่เพิ่มเติมจำนวน 4 ราย เข้าทำการช่วยเหลือผู้เสียหายจากการค้ามนุษย์จำนวน 1 ราย และจับกุมผู้ใช้บริการเด็กในข้อหาพรากผู้เยาว์ จำนวน 2 ราย รวมจุดปฏิบัติการ 6 เป้าหมาย พล.ต.ท.จิรภพ กล่าวว่า จากการสอบปากคำผู้ต้องหารายนี้ เบื้องต้นยังให้การภาคเสธ โดยรับสารภาพว่าทำอาชีพลักษณะนี้จริง แต่ไม่ได้จัดหาเด็กสาวที่มีอายุ ต่ำกว่า 18 ปี ซึ่งจากที่ทางตำรวจรวบรวมพยานหลักฐาน จนสามารถขออนุมัติหมายจับจากศาลได้นั้น ถือว่ามีพยานหลักฐานที่สมบูรณ์ ก็ถือว่าเป็นคำให้การของผู้ต้องหา โดยการปฏิบัติการในวันนี้ถือว่าทุกเป้าหมายมีความเชื่อมโยงกัน มีทั้งผู้ให้บริการ ผู้ใช้บริการ เครือข่ายโมเดลลิ่ง ที่เป็นระบบใหม่ มีการถ่ายทอดข้อมูลกันไปมาบนแพลตฟอร์มเดียวกัน ทั้งนี้ผู้ต้องหารายนี้ถือว่าเป็นส่วนหนึ่งของขบวนการดังกล่าว เบื้องต้นการปฏิบัติการครั้งนี้สามารถจับกุมไปได้ก่อนหน้านี้ 4 หมายจับ อย่างไรก็ตามจะมีการแถลงผลการปฏิบัติอย่างเป็นทางการที่กองบังคับการตำรวจปราบปรามการค้ามนุษย์ ในเวลา 10.30 น.นี้ต่อไป -007,https://www.naewna.com/local/611941,2021_10_28
27 ผลงานสุดปังในรอบ 2 'จุรินทร์'นำพาณิชย์ขึ้นแท่นอันดับ 1 'ทำได้ไวทำได้จริง'ลุยสร้างผลงานปี 3,"27 ผลงานเด่นสุดปัง! จุรินทร์ ในรอบ 2 ปี นำพาณิชย์ขึ้นแท่นผลงานอันดับ 1 ทำได้ไวทำได้จริงพร้อมเดินหน้าสร้างผลงานปี 3 วันที่ 28 ตุลาคม 2564 นางมัลลิกา บุญมีตระกูล มหาสุข ที่ปรึกษารัฐมนตรีว่าการกระทรวงพาณิชย์นางลลิดา จิวะนันทประวัติ ผู้ตรวจราชการกระทรวงพาณิชย์ และรองโฆษกกระทรวงพาณิชย์ คณะผู้บริหารกระทรวงพาณิชย์แถลงผลงาน 2 ปี รัฐมนตรีว่าการกระทรวงพาณิชย์ ที่ห้องบุรฉัตรไชยากร ชั้น 4 สำนักงานปลัดกระทรวงพาณิชย์ นางมัลลิกา กล่าวว่าวันนี้จะแถลงผลงานของท่านจุรินทร์ ลักษณวิศิษฏ์ หัวหน้าพรรคประชาธิปัตย์ รองนายกรัฐมนตรีและรัฐมนตรีว่าการกระทรวงพาณิชย์ ในภารกิจ 2 ปีที่ผ่านมา ก่อนที่เราจะเดินหน้าภารกิจกระทรวงพาณิชย์ปีที่ 3 ซึ่งผลงานเด่นสรุปในรอบสองปีทั้งหมด 27 ผลงานเด่น ประกอบด้วย 1.ประกันรายได้เกษตรกร พืชหลัก 5 ชนิด ช่วยเหลือเกษตรกรทั้งสิ้น 7.8 ล้านครัวเรือน ข้าว 4.68 ล้านครัวเรือน ยางพารา 1.83 ล้านครัวเรือน มันสำปะหลัง 0.52 ล้านครัวเรือนปาล์มน้ำมัน 0.37 ล้านครัวเรือน ข้าวโพดเลี้ยงสัตว์ 0.45 ล้านครัวเรือน ซึ่งเงินส่วนต่างทุกบาทจากโครงการประกันรายได้ส่งถึงมือเกษตรกรผ่านธนาคาร ธ.ก.ส. ทำให้เงินที่อยู่ในมือเกษตรกรหมุนเวียนช่วยเศรษฐกิจฐานรากในภาวะวิกฤตโควิด 2.ผลไม้ราคาดี เกือบทุกตัวช่วยชาวสวนได้ 6.54 แสนครัวเรือน ผลไม้ส่งออก 8 เดือนแรก ปี 64 มีมูลค่า 169,000 ล้านบาท เพิ่มขึ้น 46.29% และมียุทธศาสตร์มาตรการเสริม 1)ช่วยสนับสนุนกล่องพร้อมค่าจัดส่ง 2)กระจายผลไม้ออกนอกแหล่งผลิต และสนับรถเร่-รถโมบาย ไปรับซื้อและจำหน่ายสู่ผู้บริโภคโดยตรง 3)ประสานงานกับตลาดห้างท้องถิ่นและปั๊มน้ำมันเปิดพื้นที่ระบายผลไม้ให้กับเกษตรกร 4)จัดการเจรจาจับคู่ธุรกิจเจรจาออนไลน์ขายผลไม้ 5)ทำ OBM หรือ Online Business Matching รายสัปดาห์ต่อเนื่อง 6) จัดThai Fruits Golden Months ในจีนต่อเนื่อง 7)Memorandum of Purchasing : MOP 8)In-Store Promotion 9)แพลตฟอร์มออนไลน์ 3.ตั้ง กรอ.พาณิชย์ โดยรัฐหนุนเอกชนนำ นำกระทรวงพาณิชย์มีนโยบายดึงเอกชนเป็นทัพหน้า ภาครัฐเสริมทัพ บุกตลาดทำงานร่วมกันและขึ้นทะเบียนปัญหา เพื่อติดตามประสานงานแก้ไขอย่างต่อเนื่องและทันท่วงที ผลักดันการส่งออกแก้ไขปัญหาอุปสรรคทางการค้าต่างๆ ทั้งการส่งเสริมการส่งออกข้าวไทย การแก้ปัญหาโลจิสติกส์และการขาดแคลนตู้คอนเทนเนอร์ทางด้านการเปิดด่าน และมีการประชาสัมพันธ์อย่างต่อเนื่อง 4.สร้างเซลล์แมนประเทศ เซลล์แมนจังหวัด ปรับบทบาททูตพาณิชย์เป็นเซลล์แมนประเทศ พาณิชย์จังหวัดเป็นเซลล์แมนจังหวัด เพื่อขยายการค้าไทยส่งเสริมการขายสินค้าผลักการส่งออกและเพิ่มศักยภาพการแข่งขันทางการค้าทำหน้าที่เชื่อมโยงแลกเปลี่ยนสินค้า ถือเป็นครั้งแรกในประวัติศาสตร์ ตั้งทีมเซลล์แมนประจำจังหวัดต่างๆ ซึ่งมีเอกชนร่วมทีมด้วย ประสบความสำเร็จอย่างมาก มีการจับคู่เซลล์แมนจังหวัดนำสินค้าท้องถิ่นไปขายต่างประเทศ จับคู่เจรจาการค้ากว่า 213 คู่ ส่งมอบสินค้าแล้ว 77 คู่ มีสินค้าหลากหลายทั่วทุกภูมิภาคทั่วไทย 5. เปิดด่าน ผลักดันการค้าชายแดน/ผ่านแดน ซึ่งมูลค่าส่งออก (ชายแดน/ผ่านแดน) 2 ปี (25 ก.ค. 62 - 30 ส.ค. 64)ชายแดน : มาเลเซีย, กัมพูชา, ลาว, เมียนมา ผ่านแดน : จีน, สิงคโปร์, เวียดนาม นำรายได้เข้าประเทศ 1,832,066 ล้านบาท มีมูลค่าการค้ารวม (ชายแดน / ผ่านแดน) 2 ปี 3,088,748 ล้านบาท สามารถผลักดันการเปิดด่านได้ 46 ด่าน จาก 97 ด่าน สำเร็จ 6. เกษตรผลิต พาณิชย์ตลาด วิสัยทัศน์ เกษตรผลิต พาณิชย์ตลาดยุทธศาสตร์ ตลาดนำการผลิต นำเกษตรและพาณิชย์จับมือสร้างประเทศไทย เป็นศูนย์กลางสินค้าเกษตรและอาหารคุณภาพของโลก โดยมีเป้าหมาย เพิ่มขีดความสามารถในการแข่งขันให้กับประเทศเพิ่มจีดีพีประเทศ เพิ่มรายได้เกษตรกรและผู้ประกอบการ โดยภารกิจ จัดทำแดชบอร์ดสินค้าเกษตร สำเร็จ จัดทำ QR Code ตรวจสอบย้อนกลับสินค้า ต่อยอดการขายผ่านแพลตฟอร์มกลาง ของภาครัฐและภาคเอกชนที่ประสบความสำเร็จ 7. เคาน์เตอร์เทรดช่วยเกษตรกรหาตลาดแลกเปลี่ยนสินค้า หาตลาดล่วงหน้า ผ่านทีมเซลส์แมนจังหวัด (ทีมพาณิชย์ 76 จังหวัด) ทำงานเชิงรุก สร้างมูลค่าการค้ารวม 2 ปี ถึง 6,600 ล้านบาท ปี 63 มูลค่าประมาณ 3,200 ล้านบาทปี64 ใน 8 เดือนแรกประมาณ 3,300 ล้านบาท 8. อาหารไทย อาหารโลก นโยบาย เกษตรผลิต พาณิชย์ตลาด ยุทธศาสตร์ ตลาดนำการผลิต ให้ไทยเป็นศูนย์กลางอาหารคุณภาพมาตรฐานโลก -ปรับแผนโลจิสติกส์ -เดินหน้าไปสู่การเป็นอาหารโลก -จับมือกันเพื่อลดต้นทุนและใช้ระบบโลจิสติกส์ที่มีประสิทธิภาพ -ส่งเสริมการตลาดภายในประเทศและส่งออก -ร่วมกันปรับปรุงกฎระเบียบต่างๆ ที่เป็นอุปสรรคทำให้การประกอบธุรกิจง่ายขึ้น ทั้งสินค้าเกษตร และอาหาร Thai Select และฮาลาล ผู้ประกอบการได้รับการส่งเสริม 3,413 ราย การจับคู่เจรจาธุรกิจ 4,043 คู่ สร้างมูลค่าการค้า 2 ปี 55,367.46 ล้านบาท โดยชูมาตรการ 5 ลุย 1 นำ ลุยเปิดด่านแก้วิกฤต ลุย Online ลุย Matching ลุยเชื่อมโยงเครือข่าย ลุยอบรมพัฒนาและนำเอกชน MOU 9. การเป็นประธานประชุม รมต.การค้า RCEP 15 ประเทศ สำเร็จ หลังจากมีความพยายามมานานถึง 7 ปี ทำให้ได้รับการยกเลิกภาษีนำเข้าที่เก็บกับสินค้าไทย 39,366 รายการ โดยลดภาษีเหลือ 0% ทันที 29,891 รายการ ซึ่งคาดว่าเริ่มใช้บังคับได้มกราคม 2565 ซึ่ง RCEP เป็นความตกลงการค้าเสรี (FTA) ที่มีขนาดใหญ่ที่สุดในโลก ประกอบด้วยสมาชิก 15 ประเทศ ประชากรรวมกัน 30.2% ของประชากรโลก มูลค่า GDP รวม 33.6% ของ GDP โลก มูลค่าการค้ารวม 30.3% ของมูลค่าการค้าโลก ขยายโอกาสให้ผู้ประกอบการในการส่งออกสินค้า เช่น ผลไม้สดและแปรรูป สินค้าประมง น้ำผลไม้ รถยนต์และส่วนประกอบ พลาสติก เคมีภัณฑ์ ชิ้นส่วนอุปกรณ์ไฟฟ้า คอมพิวเตอร์และส่วนประกอบ ยางพาราและผลิตภัณฑ์ยาง 10. บุกตลาดเมืองรองด้วย Mini FTA สำเร็จแล้ว 2 แห่ง MOU กับไห่หนาน (จีน)ตั้งเป้าเพิ่มมูลค่าการค้าเป็น 12,000 ล้านบาท ภายใน 2 ปี MOU กับโคฟุ (ญี่ปุ่น)ตั้งเป้าเพิ่มมูลค่าการค้าอัญมณีและเครื่องประดับ ไม่ต่ำกว่า 15,500 ล้านบาท ในปี 64 และจะทำเพิ่มอีก 3 แห่งคือ กานชู (จีน)เตลังคานา (อินเดีย) และคยองกี (เกาหลีใต้) 11. ผลักดันส่งออกฝ่าวิกฤต นำทีมเอกชนเซ็น MOU ขายสินค้าทั่วโลก ภารกิจเซลส์แมนประเทศ ผลักดันการส่งออกผ่านการลงนาม MOU และกิจกรรม Business matching ทำแล้ว 231 คู่ ทำให้มูลค่าส่งออก 2 ปี 94,822.17 ล้านบาท ส่งมอบแล้ว 60 % ส่งเสริมการค้าออนไลน์ผ่านเว็บไซต์ Thaitrade.com ปัจจุบันมีสมาชิกบนเว็บไซต์ 160,000 ราย สินค้า 215,611 รายการ มูลค่าการสั่งซื้อรวม 2,322 ล้านบาท สร้างมูลค่าจากงานแสดงสินค้าและคณะผู้แทนการค้าทั้งในและต่างประเทศ ผู้ประกอบการได้รับการส่งเสริมกว่า 13,138 ราย มูลค่าการสั่งซื้อกว่า 161,756 ล้านบาท 12. การส่งเสริมการค้ารูปแบบใหม่ สู่ New Normal ซึ่งมีการปรับยุทธศาสตร์ให้สอดคล้องรับมือกับภาวะวิกฤตโควิดสร้างมูลค่าการค้าให้เกิดขึ้นรวมกว่า 158,113 ล้านบาท ส่งเสริมผู้ประกอบการไทย มากกว่า 14,000 ราย ผ่านการเข้าร่วมงานแสดงสินค้า - Virtual Trade Fair จัดกิจกรรมคู่ขนานระหว่างออนไลน์และออฟไลน์ในรูปแบบ Hybrid Edition - Mirror Mirror Mission เจรจาการค้าผ่านระบบออนไลน์พร้อมจัดแสดงตัวอย่างสินค้าในงานแสดงสินค้า - Online In-Store Promotion จัดกิจกรรมส่งเสริมการขายผ่านช่องทางออนไลน์ร่วมกับผู้นำเข้า/แพลตฟอร์มพันธมิตร- Webinar ปรับรูปแบบอบรมสัมมนาสู่ช่องทางออนไลน์บนเว็บไซต์กรมและสื่อสังคมออนไลน์ - Online Business Matching จัดกิจกรรมเจรจาจับคู่ธุรกิจระหว่างผู้ประกอบการไทยกับผู้ซื้อต่างประเทศผ่านออนไลน์ - Online SMEs Pro-active ขยายขอบเขตการสนับสนุนกิจกรรม ขยายตลาดต่างประเทศให้ครอบคลุมช่องทางออนไลน์ 13. พาณิชย์ลดราคา! ช่วยประชาชน ทำแล้ว 12 Lot เริ่มตั้งแต่ 16 เม.ย. 2563 ถึง 31 ก.ค. 2564 ลดภาระค่าครองชีพกว่า 4,300 ล้านบาท ร่วมมือกับผู้ผลิต-ผู้จำหน่ายสินค้า อุปโภคบริโภค ห้างสรรพสินค้า ห้างค้าส่งค้าปลีกรายใหญ่ ห้างท้องถิ่น ร้านค้าชุมชนทั่วประเทศ ร้านอาหาร ด้านสินค้าและด้านขนส่ง และมีโครงการ คาราวานธงฟ้าฝ่าภัย COVID-19 ในส่วนภูมิภาค ส่งรถเร่จำนวน 685 คันจำหน่ายสินค้าอุปโภคบริโภคที่จำเป็นในราคาประหยัดใน 7 จังหวัด 14. โครงการรถโมบายพาณิชย์ ลดราคา! ช่วยประชาชน จัดรถโมบาย 1,000 คัน ทั่วประเทศ ช่วงล็อกดาวน์โควิด-19 (ระลอก 3) กรุงเทพฯ จำนวน 50 คัน ส่วนภูมิภาค 76 จังหวัด จำนวน 950 คัน มีประชาชนมาซื้อสินค้า 1,300,000 คน มูลค่าการจำหน่ายรวม 200 ล้านบาท สามารถลดค่าครองชีพรวม 85.85 ล้านบาท 15. จับคู่กู้เงิน ช่วยหาแหล่งเงินกู้เงื่อนไขพิเศษให้ร้านอาหารและ SMEs ส่งออก ทั้ง 2 โครงการช่วยกู้ได้ 4,512 ล้านบาท เพื่อช่วยเหลือและสนับสนุนร้านอาหารในการเข้าถึงแหล่งเงินกู้อัตราดอกเบี้ยพิเศษ เปิดโอกาสให้ร้านอาหารกว่า 120,000 ร้าน เข้าถึงแหล่งเงินกู้ โครงการจับคู่กู้เงิน สถาบันการเงินกับ SMEs ส่งออก ร่วมกับสถาบันการเงินพันธมิตร อย่าง EXIM BANK ให้ผู้ประกอบการ SMEsส่งออก และผู้ประกอบการที่อยู่ใน Value chain ส่งออก ในเครือข่ายของกระทรวงพาณิชย์กว่า 30,000 ราย ให้สามารถเข้าถึงแหล่งสินเชื่อด้วยเงื่อนไขพิเศษ มีวงเงินสนับสนุนรวม 2,500 ล้านบาท ตลอดระยะเวลาโครงการ 120 วัน 16. ช่วย SMEs และ Micro SMEs พัฒนาศักยภาพและการตลาด ผ่านเครือข่ายธุรกิจ MOC Biz Club 12,873 ราย สำหรับต่างประเทศ เข้าร่วมโครงการพัฒนาศักยภาพ กิจกรรมการตลาด และรับคำปรึกษาด้านการค้าระหว่างประเทศ 73,230 ราย ทุกภารกิจของการส่งเสริมการส่งออกให้เพิ่มโอกาส SMEs ในสัดส่วน 10-15% ช่วยเพิ่ม SMEs ได้ 57,890 ราย ซึ่ง SMEs ทั้งประเทศมีจำนวน 3,134,442 ราย 17. ช่วยซาเล้ง ยกระดับราคาเศษกระดาษ ผลักดันโดยกรมการค้าต่างประเทศ #ซาเล้งเพื่อนยาก บูรณาการความร่วมมือ ชาวซาเล้งและครอบครัว ร้านรับซื้อของเก่า โรงงานอัดกระดาษ โรงเยื่อกระดาษ สมาคมซาเล้งและร้านรับซื้อของเก่าและกระทรวงพาณิชย์ โดยขึ้นทะเบียน ผู้ประกอบอาชีพซาเล้งและผู้ค้าของเก่า ช่วยประชาชนได้ 1.5 ล้านครัวเรือน โดยมีมาตรการปิดป้ายราคารับซื้อกระดาษขั้นต่ำกิโลกรัมละ 2 บาท ดันราคาเพิ่มขึ้นตามกลไกตลาด จาก 50 สตางค์ เป็น 9 บาท/กิโลกรัม 18. สร้างสมาร์ทโชวห่วย เพื่อให้ร้านโชวห่วยพัฒนาและอยู่คู่กับชุมชน ได้กว่า 34,572 ร้านค้าโดยใช้เทคโนโลยีช่วยร้านค้าโชวห่วย ปรับภาพลักษณ์ให้สะอาดและทันสมัยบริหารสต๊อก และยกระดับการบริการให้ชุมชนเข้าถึงสินค้าได้อย่างเท่าเทียม 19. สร้างอาชีพจากธุรกิจแฟรนไชส์ แฟรนไชส์ไทยมี 597 ธุรกิจ วางเป้า 1 ปี สร้างอาชีพจากธุรกิจแฟรนไชส์ 10,000 ราย มูลค่าการตลาด 4,600 ล้านบาท 20. อบรมสร้างนักธุรกิจยุคใหม่ผ่านการพัฒนาและส่งเสริมจากสถาบันพัฒนาผู้ประกอบการยุคใหม่ (NEA) กรมส่งเสริมการค้าระหว่างประเทศ และกรมพัฒนาธุรกิจการค้า สร้างผู้ประกอบการได้ 84,283 ราย โดยสถาบัน NEA สร้างนักธุรกิจใหม่ อบรมพัฒนาศักยภาพผู้ประกอบการ 66,695 ราย 1)ด้านความรู้พื้นฐานการค้าระหว่างประเทศ 15,997 ราย 2)ด้านการสร้างช่องทางตลาด 41,319 ราย 3)ด้านการสร้างความเข้มแข็งให้ผู้ส่งออกและเครือข่าย 3,426 ราย 4)ด้านเศรษฐกิจกระแสใหม่ 5,953 รายสร้างนักธุรกิจใหม่ พัฒนาด้านการค้าดิจิทัล 17,588 ราย 21. ปั้น CEO Gen Zอบรมอย่างเข้มแข็งทั้งช่องทางออนไลน์และออฟไลน์แล้วกว่า 20,674 ราย โดยร่วมมือกับ 93 มหาวิทยาลัยและสถาบันอาชีวศึกษาโครงการ Gen Z to be CEO ครอบคลุมทั้งประเทศทั้ง กรุงเทพฯ และปริมณฑล ภาคกลาง ภาคเหนือ ภาคใต้ ภาคตะวันออก ภาคตะวันตกและภาคตะวันออกเฉียงเหนือ 22. เช็กราคายา-ค่าบริการ โรงพยาบาลเอกชนด้วยมาตรการแจ้งค่ายา-ค่าบริการก่อนการรักษา โดยแสดงผลผ่านระบบ QR Code เพื่อเปิดเผยให้ประชาชนทราบก่อนการรักษา เน้นความเป็นธรรมในการรับบริการ 23. MOC Online One Stop Serviceลดขั้นตอนการให้บริการ ในด้านต่างๆ ให้บริการแบบเบ็ดเสร็จ ณ จุดเดียว ด้วยระบบออนไลน์ 85 บริการ ทั้งกระทรวง โดยสามารถเข้าใช้บริการได้ที่ www.moc.go.th 24. ดันทุกจังหวัดมีสินค้า GI เพิ่มมูลค่าและรายได้ให้ชุมชนด้วยการขึ้นทะเบียนสิ่งบ่งชี้ทางภูมิศาสตร์ ตอนนี้ครบ 77 จังหวัดแล้ว และมีสินค้า GI ของไทยขึ้นทะเบียนแล้ว 152 รายการ สร้างมูลค่าที่เกิดขึ้นในประเทศกว่า 39,000 ล้านบาท 25. พัฒนาส่งเสริมทรัพย์สินทางปัญญาของคนไทยโดยใช้ประโยชน์จากสิทธิบัตร ลดระยะเวลาการจดทะเบียน 26. สร้างฮับอุตสาหกรรมดิจิทัลคอนเทนต์/ภาพยนตร์พัฒนาผู้ประกอบการไทย ในกลุ่มดิจิทัลคอนเทนต์และภาพยนตร์ เพื่อเร่งสร้างโอกาสพร้อมทั้งขยายตลาดไปทุกช่องทาง สร้างมูลค่าแล้วกว่า 8,852 ล้านบาทโดยในประเทศผ่านโครงการ/กิจกรรมสำคัญ สร้างมูลค่า 6,377.25 ล้านบาท ต่างประเทศผ่านโครงการ/กิจกรรมสำคัญ อาทิ งานแสดงสินค้า American Film Market & Conference สร้างมูลค่า 2,474.73 ล้านบาท 27. ส่งเสริมศิลปาชีพของคนไทย ปฏิรูปองค์กร อย่างเป็นรูปธรรม และเปลี่ยนชื่อจาก ศูนย์ส่งเสริมศิลปาชีพระหว่างประเทศ (องค์การมหาชน) เป็น สถาบันส่งเสริมศิลปหัตถกรรมไทย (องค์การมหาชน) ส่งเสริมให้ครูศิลปาชีพ ช่างศิลปาชีพ ครูศิลป์ของแผ่นดิน ครูช่างศิลปหัตถกรรม ทายาทช่างศิลปหัตถกรรม ถ่ายทอดและพัฒนาผลิตภัณฑ์ศิลปหัตถกรรม ต่อยอดเชิงพาณิชย์ ได้ส่งเสริมสนับสนุนพัฒนางานศิลปหัตถกรรมไทยในทุกมิติอย่างยั่งยืน รายได้เฉลี่ยของชุมชน ช่างฝีมือและผู้ประกอบการงานหัตถกรรม เพิ่มขึ้น 5.28% โดยการนำของรองนายกรัฐมนตรีและรัฐมนตรีว่าการกระทรวงพาณิชย์ผลักดันนรวมทั้งติดตามนโยบายยุทธศาสตร์อย่างต่อเนื่อง ปัจจุบันให้สำนักงานนโยบายและยุทธศาสตร์การค้าติดตามภารกิจทั้งหมด 27 ภารกิจนี้ รายงานความคืบหน้าทุก 2 สัปดาห์ นอกจากนี้จะยังมีนโยบายเดินหน้าภารกิจปีที่ 3 จะทำต่อไป ทำได้ไว ทำได้จริง เชื่อมประสานกับทุกภาคส่วนของสังคมและประเทศในการให้บริการประชาชนและผลักดันนโยบายต่อไป",https://www.naewna.com/politic/611942,2021_10_28
‘หมอชลน่าน’โชว์กึ๋น!ปรับโครงสร้างเพื่อไทยรับการเลือกตั้ง,เมื่อวันที่ 28 ตุลาคม 2564 ที่ศูนย์ประชุมและแสดงสินค้านานาชาติ ขอนแก่น นพ.ชลน่าน ศรีแก้ว รองหัวหน้าพรรคเพื่อไทย (พท.) ให้สัมภาษณ์ก่อนการเลือกตั้งกรรมการบริหารพรรคว่า การปรับโครงสร้างพรรคครั้งนี้เพื่อรองรับการเลือกตั้งอย่างแท้จริง เพราะปัจจุบันโลกมีการเปลี่ยนแปลงพรรคพท.จึงต้องปรับปรุงตัวตาม เมื่อโซเชียลมีเดียมีการเปลี่ยนแปลง การสื่อสารทางการเมืองก็ต้องเปลี่ยนแปลงตาม ถ้าพรรค พท.ไม่เปลี่ยนแปลงจะสื่อสารทางการเมืองลำบาก ตอนนี้เราต้องเอาพลังคนรุ่นใหม่เข้ามาเพื่อสร้างพลังแห่งอนาคต โดยการปรับโครงสร้างจะมีเรื่องของแบรนด์ เรื่องภาพลักษณ์ การทำงานจะต้องนำไปสู่การรีแบรนด์ของพรรค โดยจะเชื่อมโยงกับพรรคไทยรักไทยเดิมทั้งในเรื่องของภาพลักษณ์ ตัวผู้ก่อตั้งพรรคที่เป็นอดีตนายกฯ อดีตหัวหน้าพรรค จนมาสู่พรรคพท. ในปัจจุบันเพื่อนำไปสู่อนาคต จะนำประสบการณ์ที่ดีมาพัฒนา และประสบการณ์ที่ล้มเหลวมาเป็นบทเรียนในการพัฒนา เห็นได้ว่าเราปรับเปลี่ยนทั้งสี รูปแบบตัวหนังสือในการสื่อสาร เพื่อให้เหมาะสมกับสถานการณ์ในอนาคตตามความมุ่งมั่น อย่างไรก็ตาม ที่ผ่านมาสถานการณ์บ้านเมืองอยู่ในภาวะเผด็จการซ่อนรูป ประชาชนถูกกดพลังสมองก็ด้วยโครงสร้างทางรัฐธรรมนูญ ตรงนี้เราต้องเข้ามาระเบิดพลังสมองของคนรุ่นใหม่เพื่อพัฒนาประเทศต่อไป เราต้องทำให้พลังความคิดของคนรุ่นใหม่ให้เป็นพลังเพื่ออนาคตและให้มีสิทธิเสรีภาพ - 004,https://www.naewna.com/politic/611943,2021_10_28
เพื่อแม้ว!‘อุ๊งอิ๊ง’โผล่!ผงาดนั่งประธานที่ปรึกษาด้านการมีส่วนร่วมและนวัตกรรม,เพื่อโทนี่! อุ๊งอิ๊ง ผงาดนั่งประธานที่ปรึกษาด้านการมีส่วนร่วมและนวัตกรรม ด้าน สมพงษ์ ประกาศพอแล้ว ไขก๊อก หลีกทางรุ่นใหม่สร้างอนาคต เมื่อวันที่ 28 ตุลาคม 2564 ที่ศูนย์ประชุมและแสดงสินค้านานาชาติขอนแก่น พรรคเพื่อไทยจัดประชุมใหญ่สามันประจำปี 2564 ภายใต้แคมเปญ พรุ่งนี้เพื่อไทย เพื่อชีวิตใหม่ของประชาชน โดยมีวาระสำคัญ คือการเลือกตั้งกรรมการบริหารพรรค และเลือกตั้งคณะกรรมการสรรหาผู้สมัครรับเลือกตั้งส.ส.ชุดใหม่ โดยนายสมพงษ์ อมรวิวัฒน์ หัวหน้าพรรคเพื่อไทย ขึ้นปราศรัยในงานระบุว่าตอนหนึ่งว่า ถึงเวลาของคนรุ่นใหม่ มาร่วมกันสร้างอนาคต สร้างอนาคตสร้างความรู้ สร้างความปัญญา คืนศักดิ์ศรีและเสรีภาพให้กับความเป็นมนุษย์ที่ถูกรังแกทางการเมือง ตนมีความเชื่อมั่นว่าเราจะพร้อมที่จะเอาชนะข้อท่าทายต่างๆนี้ด้วยพลังเหล่านี้นั้น คือพลังเพื่อไทย ตลอด 1 ปีมีความคิดและความตั้งใจว่า เมื่ออายุครบ 80 ปี คงต้องละมือทางการเมือง เพราะแต่ละช่วงที่คิด จังหวะไม่มี แต่วันนี้ธีมของงานที่คิดอ่านออกมาใช้เวลาหลายเดือน ถือเป็นทีมคนหนุ่มเพื่ออนาคตของพรรค จึงกราบเรียนว่าเวลา โอกาส จังหวะพอดี จึงขอลาออกจากตำแหน่งหัวหน้าพรรค เพื่อเปิดโอกาสให้คนรุ่นใหม่มาทำหน้าที่ต่อ โดยตนและคณะผู้บริหารจะทำหน้าที่ เป็นคณะกรรมการสนับสนุนยุทธศาสตร์การเมืองของพรรคต่อไป นายสมพงษ์ กล่าวว่า ส่วนโครงการการเมืองพรรค เราได้มีการเพิ่มคณะที่ปรึกษาของพรรค เพื่อให้คนรุ่นใหม่เข้ามามีส่วนร่วม จึงขอกล่าวว่าขอบคุณกรรมการบริหาร ส.ส.เพื่อไทย และสมาชิกพรรค ที่ให้ความร่วมมือร่วมใจนำพรรคมาถึงจุดนี้บนเส้นทางประชาธิปไตย ในเส้นทางที่มั่นคง โดยเราได้เพิ่มคณะที่ปรึกษา จากนั้นได้เชิญคุณแพทองธาร ชินวัตร ในฐานประธานที่ปรึกษาด้านการมีส่วนร่วมและนวัตกรรมใหม่ของพรรค ขึ้นมาบนเวที จากนั้นบรรดาสมาชิกได้พากันแห่ถ่ายภาพรวมกับน.ส.แพทองธาร กันอย่างคึกคัก - 004,https://www.naewna.com/politic/611944,2021_10_28
จีนพบ‘เหมืองทองคำ’ขนาดใหญ่ในเหอหนาน ปริมาณสำรองกว่า30ตัน,28 ตุลาคม 2564 สำนักข่าวซินหัวรายงาน สำนักการสำรวจและพัฒนาทางธรณีวิทยาและแร่ประจำมณฑลเหอหนานทางตอนกลางของจีน เปิดเผยการค้นพบเหมืองทองคำขนาดใหญ่ในตำบลจูจวง อำเภอถงไป่ของเหอหนาน ซึ่งมีปริมาณทองคำสำรองขั้นต้นประมาณ 31.55 ตัน สำนักฯ ระบุว่าปริมาณทองคำสำรองโดยประมาณของเหมืองดังกล่าวอาจสูงเกิน 50 ตันภายในสิ้นปี 2021 หลังจากมีการดำเนินงานสำรวจเพิ่มเติม ทั้งนี้ มณฑลเหอหนานเป็นภูมิภาคที่ผลิตทองคำมากเป็นอันดับสองของจีนมานานหลายทศวรรษ ปี 2016 หน่วยงานสำรวจธรณีวิทยาและแร่ท้องถิ่นค้นพบเหมืองทองคำขนาดใหญ่ในอำเภอถงไป่ พร้อมปริมาณทองคำสำรองราว 105 ตัน ซึ่งคาดว่าจะรองรับการทำเหมืองได้นาน 80 ปี,https://www.naewna.com/inter/611946,2021_10_28
แปลกแต่จริง! ต้นมะพร้าวน้ำหอมออกดอกโค่นต้น ชาวบ้านตาดีเห็นเลขเด็ด,28 ตุลาคม 2564 ผู้สื่อข่าวรายงานว่า ที่สวนผลไม้ของนายบุญช่วย ใจเย็น อายุ 72 ปี บ้านเลขที่ 268 หมู่ 6 บ้านห้วยลึก ตำบลตุ่น อำเภอเมืองจังหวัดพะเยา มีต้นมะพร้าวน้ำหอม แปลกที่มีดอกแทงช่อออกมาจากดินโคนต้น มะพร้าวน้ำหอม ออกมาเป็นช่อมีสีสันต่างๆสวยงามทั้งช่อดอกเล็กและดอกใหญ่สลับอย่างสวยงาม ชาวบ้านทราบแห่มาจุดธูปขอโชคลูบคลำส่องเลขเด็ด เสี่ยงรับโชค ได้เลขเด็ด 13-18-19-038-039 นายบุญช่วย ใจเย็น กล่าวว่าได้ปลูกมะพร้าวน้ำหอมมาประมาณ 1 ปีในกระถางกระถางเก่า ที่เคยปลูกต้นขิงแมงดามาก่อนและได้นำเอามาลงดินปลูกในบริเวณสวน จนกระทั่งปีที่ผ่านมาต้นมะพร้าวใหญ่สูงประมาณ 3 เมตรและก็ได้มีช่อดอกขิงแมงดาโผล่ออกมาจากใต้ดินโคนต้นมะพร้าว ตอนแรกเห็นว่าแปลก ชาวบ้านทราบข่าว ต่างพากันมาดูชมพร้อมกับจุดธูปเทียน ขอโชคลาภ ต้นมะพร้าวที่แปลก ออกดอกเป็นช่อนับได้ 13 ช่อ และก็มีชาวบ้านมา ลูบๆคลำๆกับต้นมะพร้าว พร้อมมองเห็นตัวเลข 2ตัว 13-18-3ตัว 038-039 ก็เป็นคนเชื่อของแต่ละคน ที่จะเอาไปเสี่ยงโชค. 012,https://www.naewna.com/likesara/611947,2021_10_28
จับแล้ว 1 มือเผา ปาระเบิด หมายเรียกอีก 15 ราย ก่อเหตุดินแดง แนะเลี่ยง 9 เส้นทาง 4 ม็อบวันนี้,"โฆษกนครบาล เผย วันนี้มีม็อบ 4 กลุ่ม เตือนผิดกฎหมาย แนะเลี่ยง 9 เส้นทาง ชุมนุม 27 ตุลา ไม่มีเหตุวุ่นวาย ส่วนทะลุแก๊สไม่พบรวมตัว ตามจับแล้ว 1 ราย ทำลายรถตำรวจ ปาระเบิด เผาป้อมจราจร วันนี้ (28 ต.ค.) เวลา 12.00 น. ที่กองบัญชาการตำรวจนครบาล (บช.น.) พล.ต.ต.จิรสันต์ แก้วแสงเอก รอง ผบช.น.ในฐานะโฆษก บช.น.กล่าวว่า ในวันนี้มีการนัดหมายชุมนุมทางการเมือง 4 กลุ่ม 1. กลุ่มเครือข่ายแรงงานเพื่อสิทธิประชาชน เวลา 09.00 น. ที่กระทรวงแรงงาน 2. กลุ่มศิลปินเพลงเพื่อราษฎร เวลา 17.00 น. ที่เรือนจำพิเศษกรุงเทพฯ 3. กลุ่มพลเมืองโต้กลับ เวลา 17.30 น. ที่ศาลฎีกา 4. กลุ่มทะลุแก๊ส เวลา 17.30 น. ที่แยกสามเหลี่ยมดินแดง บช.น.เตือนว่ากรุงเทพฯประกาศเป็นพื้นที่ควบคุมสูงสุดและเข้มงวด การกระทำดังกล่าวเข้าข่ายความผิด พ.ร.ก.ฉุกเฉินฯ, พ.ร.บ.โรคติดต่อ พล.ต.ท.สําราญ นวลมา ผบช.น.ได้จัดเตรียมกำลังพลและยุทโธปกรณ์ เพื่อรักษาความสงบเรียบร้อย โดยเน้นย้ำปฏิบัติภายใต้กรอบของกฏหมาย เส้นทางที่อาจได้ผลกระทบและควรหลีกเลี่ยง ได้แก่ ถนนงามวงศ์วาน, ลงโทลล์เวย์งามวงศ์วาน, สะพานข้ามแยกบางเขน, สะพานข้ามแยกพงษ์เพชร, ถนนอโศก-ดินแดง, ถนนวิภาวดีรังสิต, ซอยพหลโยธิน 2, ทางลงด่วนดินแดง, อุโมงค์ดินแดง สำหรับการชุมนุมของ 5 กลุ่ม เมื่อวานนี้ (27 ต.ค.) 1. กลุ่มทะลุฟ้า 2. กลุ่มคณะรณรงค์เพื่อรัฐธรรมนูญฉบับประชาชน (ครช.) 3. กลุ่มศิลปินเพลงเพื่อราษฎร 4. กลุ่มพลเมืองโต้กลับ เป็นไปด้วยความสงบไม่มีเหตุวุ่นวาย 5. กลุ่มทะลุแก๊ส ไม่พบมีการรวมตัว อย่างไรก็ตาม จากการปฏิบัติตามมาตรการเชิงรุก สามารถจับกุมผู้กระทำความผิด 2 คดี ผู้ต้องหา 1 ราย เป็นการจับกุมตามหมายจับ กรณี เมื่อวันที่ 29 ก.ย.-1 ต.ค.ที่ผ่านมา ก่อเหตุเผาและทำลายรถตำรวจ บริเวณอนุสาวรีย์ชัยสมรภูมิ ขว้างปาระเบิดหน้า สน.พญาไท และเผาป้อมสัญญาณไฟจราจรแยกพญาไท นอกจากนี้ ยังพิสูจน์ทราบตัวผู้กระทำความผิด 6 คดี ผู้ต้องหา 15 ราย กรณี เมื่อวันที่ 21 ก.ย.-4 ต.ค. ก่อเหตุความไม่สงบในพื้นที่ สน.ดินแดง ขณะนี้พนักงานสอบสวนได้ออกหมายเรียกผู้ต้องหาทั้งหมดเข้ารับทราบข้อกล่าวหา เพื่อดำเนินคดีตามกฎหมายต่อไป ในส่วนสถานการณ์พื้นที่รอบแฟลตดินแดงเป็นไปด้วยความเรียบร้อย สรุปการดำเนินคดีตั้งแต่เดือน ก.ค.2563 รวมทั้งสิ้น 760 คดี สอบสวนแล้ว 341 คดี อยู่ระหว่างสอบสวน 419 คดี.",https://www.naewna.com/local/611950,2021_10_28
‘เวียดนาม’เริ่มฉีดวัคซีนต้านโควิด-19 ให้กลุ่มเด็กอายุ12-17ปี,"28 ตุลาคม 2564 สำนักข่าวต่างประเทศรายงาน สื่อท้องถิ่นเวียดนามรายงานว่าเมืองโฮจิมินห์ซิตีทางตอนใต้ของประเทศเริ่มฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ให้เด็กอายุ 12-17 ปี ซึ่งนับเป็นพื้นที่แรกของประเทศที่ดำเนินโครงการดังกล่าว โครงการข้างต้นเริ่มที่อำเภอกู๋จี มีการฉีดวัคซีนให้นักเรียนมัธยมมากกว่า 1,500 คน โดยแผนการของคณะกรรมการกำกับดูแลการป้องกันและควบคุมโรคโควิด-19 ของโฮจิมินห์ซิตี ระบุว่าจะมีเด็กช่วงอายุนี้ได้รับวัคซีนราว 780,000 คน ขณะเดียวกันจังหวัดกว๋างนิญทางตอนเหนือของเวียดนามประกาศแผนการเริ่มฉีดวัคซีนป้องกันโรคโควิด-19 ให้เด็กเกือบ 119,000 คน ตั้งแต่วันเสาร์ (30 ต.ค.) เป็นต้นไป ทั้งนี้ กระทรวงสาธารณสุขเวียดนามระบุว่าเวียดนามฉีดวัคซีนป้องกันโรคโควิด-19 ทั่วประเทศกว่า 76 ล้านโดสแล้ว ซึ่งรวมถึงวัคซีนโดสที่สองกว่า 22.2 ล้านโดส",https://www.naewna.com/inter/611954,2021_10_28
มันจบแล้ว! 'วิรัช'คอนเฟิร์ม'ธรรมนัส-6รมต.'สงบศึกในพปชร.ชั่วคราว,วิรัชย้ำทุกอย่างจบแล้ว ทุกอย่างยังคงเดิม เชื่อธรรมนัส-6 รมต.ที่เคลื่อนไหว ทำงานร่วมกันได้ นานไปดีขึ้นเอง บอกนายกฯมั่นใจเสียงในสภา สบายใจได้ เมื่อเวลา 12.00 น.วันที่ 28 ตุลาคม 2564 ที่ทำการพรรคพลังประชารัฐ(พปชร.) นายวิรัช รัตนเศรษฐ ให้สัมภาษณ์ถึงการพบกันวานนี้ ระหว่างหัวหน้าพรรคและแกนนำส.ส. วันนี้ว่า สรุปออกมาได้ ว่าไม่มีความขัดแย้งอะไร ถ้าเราไม่ไปขยาย ทุกอย่างจบหมดแล้วไม่มีอะไรเพิ่มเติม ผู้สื่อข่าวถามว่า จะไม่มีการเปลี่ยนตัวเลขาธิการพรรคใช่หรือไม่ นายวิรัช กล่าวว่า คนเดิม ทุกอย่างคงที่ คงเดิม เมื่อถามถึงแบบสอบถามที่ให้สมาชิกทำเมื่อวานที่จะ มีผลต่อการดำรงอยู่ในตำแหน่งของร.อ.ธรรมนัส หรือไม่ นายวิรัช กล่าวว่า ผลสำรวจที่ออกมาตนยังไม่ทราบชัดเจน ยังไม่ได้ถามคนที่เก็บผลสำรวจไว้ ว่าผลเป็นอย่างไร เมื่อถามว่า แบบสำรวจนี้จะสามารถวัดผลได้หรือไม่เพราะสมาชิกบางคนไม่ได้ทำด้วย นายวิรัชกล่าวว่า เมื่อวานมีส.ส.อยู่ 113 คน จาก 122 คนก็ถือว่า 90 กว่าเปอร์เซ็นต์แล้ว ผู้สื่อข่าวถามว่าแต่พล.อ.ประวิตร ยืนยันว่าไม่ได้สั่งให้ทำโพล วัดคะแนนความนิยมของส.ส ในพื้นที่ นายวิรัช กล่าวว่า ถ้าถามเกี่ยวกับเรื่องแบบสอบถามที่ทำเมื่อวาน พล.อ.ประวิตร เป็นคนให้ทำเอง เมื่อถามว่า แบบสำรวจนี้จะนำมาเป็นมติ ของพรรคในวันนี้หรือไม่ นายวิรัช กล่าวว่า ยังไม่ทราบ เดี๋ยวไปดูข้อมูลก่อน เมื่อถามว่า หากร.อ.ธรรมนัส นั่งเลขาฯพรรคต่อ ทาง 6 รัฐมนตรี ที่เดินหน้าขับเคลื่อน ให้เปลี่ยนตัวเลขาธิการพรรคจะสามารถทำงานร่วมกันได้หรือไม่ นายวิรัช กล่าวว่า ถ้าคิดว่ามันไม่มีอะไร ก็ไม่มีอะไรก็ทำงานกันต่อไป ทุกคนก็อยู่ได้แต่ละฝ่ายก็ทำหน้าที่ของตัวเองไป เมื่อถามว่าจะผิดใจกันหรือไม่ นายวิรัช กล่าวว่า ทำไงได้ เมื่อนานวันไปมันก็คงจะสนิทกัน ในเวลาจะทำอย่างไรได้ วิวัฒนาการเดี๋ยวนี้ มันร้าวหรืออะไร มันก็มีตัวเชื่อมตัวประสาน เชื่อว่าก็คงไม่มีอะไรหรอก เมื่อถามว่าจะเกิดการสั่นคลอนในพรรคหรือไม่ ประธานวิปเก่าว่าไม่มีสั่นเลย เมื่อถามว่าปัญหาจะจบในวันนี้หรือไม่ และในอนาคตจะเกิดขึ้นได้อีกหรือไม่ เพราะพปชร.เกิดปัญหานี้มาตลอด นายวิรัช นิ่งไปครู่นิ่งก่อนตอบว่า ก็คงไม่เกิดอะไร เมื่อถามว่า ดูเหมือน คำตอบจะไม่ค่อยมั่นใจ นายวิรัช กล่าวว่า ตอบไม่ได้หรอก เพราะบางทีไม่มีอะไรแต่วันรุ่งขึ้นข่าวก็เต็มไปหมด เราไม่รู้ว่าอนาคตอะไรจะเกิดขึ้นบ้าง เอาเป็นว่าถ้าเกิดก็ค่อยมาแก้ไขเอา เมื่อถามว่าหากเป็นเช่นนี้มองดูว่าใครคือตัวปัญหา ที่แท้จริงในสายตาของนายวิรัช ประธานวิป กล่าวว่าไม่ทราบ ตนไม่ได้อยู่ในเหตุการณ์อย่าไปโทษใครเลยวันนี้ ทั้งนี้ข่าวที่เกิดขึ้นก็ทำให้พวกเรารักกันมากขึ้น เมื่อถามว่า ได้มีการเช็คล่าสุดหรือไม่ว่าวันนี้จะมีกรรมการบริหารพรรคเข้าร่วมประชุมกี่คน นายวิรัช กล่าวว่าตนเพิ่งจะมาคนแรกมั้ง เมื่อถามว่า ในวันนี้ บางกลุ่มบอกว่า ไม่รู้ว่ามีการประชุมจึงอาจจะไม่ได้มาร่วม ถ้าเป็นเช่นนี้เสียงที่สนับสนุน ร.อ.ธรรมนัส จะมีปัญหาหรือไม่ ประธานวิป กล่าวว่าถ้าบอกว่าไม่รู้ไม่ทราบ คงไม่ได้ เพราะหนังสือ เอกสารการประชุม สื่อมวลชนก็ลงไปหมดเรียบร้อยแล้ว ส่วนวันนี้จะมาครบหรือไม่คงต้องรอดูเวลาหลังจากนี้ตอบแทนไม่ได้ เมื่อถามว่า กลุ่มสามมิตร เหมือนจะไม่มา ประชุมเพราะดูจากการสัมภาษณ์เมื่อเช้า เหมือนจะว่าไม่มา นายวิรัชกล่าวว่าไม่ทราบ เมื่อถามว่ายืนยันว่าได้ส่งหนังสือถึงทุกคนแล้วใช่หรือไม่ นายวิรัตน์กล่าวว่า ตนไม่ได้ทำหน้าที่ในส่วนนี้ต้องถามนายบุญสิงห์ วรินทร์รักษ์ เพราะเป็นผู้ทำหน้าที่นายทะเบียนพรรคและมีรายละเอียดเรื่องนี้ เมื่อถามว่าการพูดคุยของหัวหน้าและสามมิติเป็นอย่างไรบ้าง วันนี้นายวิรัตน์กล่าวว่า ก็เรียบร้อยดีไม่เห็นมีอะไร ไม่อย่างนั้นจะมีวันนี้ที่มาคุยกันหรอ เมื่อถามว่า ที่บอกว่าเรียบร้อยหมายถึงพล.อ.ประวิตร ยังอยู่ต่อหรือลาออก เพื่อให้ความขัดแย้งยุติลง นายวิรัช กล่าวว่า ทุกอย่างบางครั้งไปถึงที่สุดแล้วมันก็ดีขึ้น แล้ววันนี้มันก็ดีแล้ว แล้วเราก็เป็นพรรคใหญ่องค์คาพยบเราก็กว้าง มีจุดไหนที่บกพร่องก็แก้เป็นจุดๆไป รักกันแน่นเหนียวเหมือนเกลียวเชือก เมื่อถามถึงความกังวลของนายกต่อพรรคพลังประชารัฐ จะทำให้ความกังวลนี้หายไปได้อย่างไร นายวิรัช กล่าวว่าคงไม่มีอะไรกังวล เพราะ ส่วนของพรรค สภา ไม่ได้มีปัญหาอะไรเพราะฉะนั้นนายกฯก็ไม่น่ามีความกังวลอะไรสบายใจได้ เมื่อถามย้ำว่า นายกฯอาจกังวลเฉพาะเสียงโหวตในสภา จะทำให้นายกฯมั่นใจได้อย่างไร นายวิรัช กล่าวว่า ว่า สัปดาห์หน้าก็เปิดประชุมสภาแล้ว ไม่มีอะไร -001,https://www.naewna.com/politic/611953,2021_10_28
ปิดคดีวินัย! คณะกรรมการสรุปสำนวน มีมติไล่ออก'อดีตผกก.โจ้-พวก' 7 ราย ผิดวินัยร้ายแรง,ผู้ช่วย ผบ ตร.ประชุมคณะกรรมการสอบสวน ปิดคดีการสอบสวนความผิดวินัยอดีตผู้กำกับโจ้ พร้อมพวก 7 คน สรุปสำนวนสั่งไล่ออกจากราชการ ขณะที่ผู้ต้องหาทั้ง 7 รายให้การปฏิเสธ วันที่ 28 ตุลาคม 2564 เวลา 12.00 น. ที่ตำรวจภูธรภาค 6 อ.พรหมพิราม จ.พิษณุโลก พล.ต. ท.สราวุฒิ การพานิช ผู้ช่วย ผบ.ตร เรียกประชุมคณะกรรมการสอบสวนวินัยร้ายแรง คดีผกก.โจ้กับพวก เป็นครั้งสุดท้าย หลังจากที่ได้รวบรวมพยานหลักฐานเสร็จสิ้นแล้ว พิจารณาลงมติชี้มูลความผิดทางวินัย สรุปสำนวนเป็นความผิดวินัยร้ายแรง ลงโทษไล่ออกจากราชการ สรุปสำนวนเพื่อเสนอ ผบ.ตร.พิจารณาสั่งการ พล.ต.ท.สราวุฒิ การพานิช ผู้ช่วย ผบ.ตร. กล่าวว่า ขณะนี้การสอบสวนความผิดวินัยร้ายแรงของอดีตผู้กำกับโจ้พร้อมพวกรวม 7 คน ได้สิ้นสุดลงแล้ว โดยทางคณะกรรมการสอบสวน โดยทางคณะกรรมการได้เร่งรัดดูแลการสอบสวนอย่างละเอียดและรอบครอบที่สุดรวมใช้เวลา 60 วันจากกำหนด 180 วัน และยืนยันว่าทางคณะกรรมการสอบสวนทำงานบนพื้นฐานข้อเท็จจริงแสดงให้เห็นว่าทำหน้าที่ข้าราชการตำรวจ ถึงแม้ว่าผู้ต้องหาทั้ง 7 รายเองก็เป็นอดีตตำรวจ และทุกขั้นตอนการสอบสวนทำอย่างชัดเจนและโปร่งใสเพื่อพิทักษ์สิทธิ์ช่วยรักษาคุณธรรมให้กับองค์กรตำรวจ ไม่มีการช่วยเหลือผู้กระทำความผิดแต่อย่างใด ขณะที่ผลจากการสอบสวนผู้ต้องหาทั้ง 7 ราย ยังยืนยันให้การปฏิเสธทุกข้อกล่าวหา เกี่ยวความผิดวินัย นั่นก็ถือเป็นสิทธิ์ของผู้ต้องหาที่สามารถกระทำได้ โดยหลังจากนี้จะสรุปสำนวนคดีฐานความผิด คือผิดวินัยร้ายแรง ต่อผู้ต้องหาทั้ง 7 ราย เพื่อนำเสนอต่อผู้บังคับบัญชาที่ทำการแต่งตั้งคณะกรรมการสอบสวนชุดนี้ขึ้นมา เพื่อให้ท่านพิจารณาว่าเห็นพร้อมตามสำนวนหรือไม่และหลังจากนั้นให้พิจารณาคำสั่งในการปลดออกจากราชการตำรวจต่อไป,https://www.naewna.com/local/611958,2021_10_28
ข่าวดีโคราช! มวลน้ำเริ่มลดลง ยันระบายน้ำลำตะคองไม่กระทบชาวบ้าน,"28 ตุลาคม 2564 นายกิติกุล เสภาศีราภรณ์ ผู้อำนวยการโครงการชลประทานนครราชสีมา เปิดเผยถึงสถานการณ์น้ำในพื้นที่จ.นครราชสีมา ซึ่งช่วง 1-2 วันนี้มีฝนตกโปรยปรายปอยๆทั้งวันว่า สถานการณ์น้ำตามลำน้ำต่างๆในพื้นที่จังหวัดนครราชสีมา อาทิ ลำตะคอง , ลำมูล , ลำเขียงไกร , ลำพระเพลิง ซึ่งโครงการชลประทานนครราชสีมาได้ติดตามวิเคราะห์ปริมาณน้ำสูงสุด (peak) ในลำน้ำมูลพบว่ามวลน้ำจากลำน้ำตอนบนอ่างฯลำมูลบน , อ่างฯลำแชะ , อ่างฯลำพระเพลิง ผ่านระดับสูงสุดที่ สถานีวัดน้ำบ้านด่านกะตา อ.เฉลิมพระเกียรติ เมื่อวันที่ 26 ต.ค. 64 และเริ่มลดลงแล้ว ส่วนมวลน้ำจากลำตะคองและลำบริบูรณ์จากที่น้ำไหลหลาก ได้ลดลงจากระดับสูงสุด เหลือประมาณ 50% และจะไหลลงสมทบกับมวลน้ำจากลำน้ำที่ผ่าน สถานีวัดน้ำของกรมชลประทาน ที่บ้านด่านกะตา อ.เฉลิมพระเกียรติ วันที่ 27 ต.ค. 64 คาดการณ์ว่าระดับน้ำสูงสุด ที่สถานีวัดน้ำท่า อ.พิมาย ช่วงวันที่ 28-30 ตุลาคม 2564 อาจจะช้ากว่าคาดการณ์บ้าง เพราะมวลน้ำไม่มีแรงดันตามท้าย ซึ่งเป็นผลดีทำให้ระดับน้ำด้านท้ายน้ำลงมาจะมีระดับสูงขึ้นทั้งในลำมูลและลำสาขา ขอให้ประชาชนเฝ้าระวังระดับน้ำสูงขึ้นอย่างใกล้ชิด และเพื่อความไม่ประมาทขอให้ยกของมีค่าขึ้นที่สูง ทั้งนี้ในส่วนน้ำที่มีการระบายจากเขื่อนลำตะคองตั้งแต่วันที่ 25 ตุลาคมที่ผ่านมานั้น มีปริมาณเพียงเล็กน้อยและยังอยู่ในเขตอำเภอขามทะเลสอ โดยจะไม่ส่งผลกระทบกับประชาชนที่อาศัยอยู่ริมน้ำแต่อย่างใดสำหรับสถานการณ์น้ำในอ่างเก็บน้ำอ่างเก็บน้ำลำตะคอง อ.สีคิ้วมีปริมาณน้ำไหลเข้าอ่างวานนี้วัดได้1.012ล้าน ลบ.ม. มีการระบายน้ำอยู่ที่ 1.296 ล้าน ลบ.ม.มีปริมาณน้ำกักเก็บ331 ล้าน ลบ.ม.จากความจุ 314 ล้าน ลบ.ม. คิดเป็นร้อย 105.50 เปอร์เซ็นต์ของความจุ ขณะที่จ.นครราชสีมาตั้งแต่ช่วงเข้าที่ผ่านมาได้เกิดมีท้องฟ้าครื้มฟ้าครึ้มฝนและฝนได้โปรยปลายตกลงมาตลอดทั้งวัน แต่เป็นลักษณะตกพรำๆหรือปอยๆ ไม่ได้ตกหนักหรือตกรุนแรงแต่อย่างใด ซึ่งจากการตรวจสอบตามจุดที่เคยท่วมในเขตเทศบาลนครนครราชสีมา ชุมชนมิตรภาพ ซอย 4 จุดแรกที่เปนพื้นที่ต่ำ ระดับน้ำในลำน้ำลำตะคองห่างจากตลิ่ง 1-2 เมตร ทางเทศบาลฯปักธงสีเหลือง เฝ้าระวังไว้เท่านั้น ซึ่งจะไม่ส่งผลกระทบเกิดน้ำท่วมหรือเอ่อล้นตลิ่งค่อนข้างชัดเจน อย่างไนก็ตามพี่น้องประชาชนที่พักอาศัยอยู่ในชุมชน มิตรภาพ ซอย 4 , ชุมชนสำโรงจันทร์ , ชุมชนเกาะลอย , ชุมชนหมู่บาน วีไอพี , ชุมชนหลังโรงพยาบาลเซ็นแมรี่ , ชุมชนศาลาลอย , ชุมชนมหาชัย-เดชอุดม ต่างเฝ้าจับดูตาระดับน้ำในลำน้ำลำตะคองเป็นระยะๆ หลายคนยังมีความเป็นกังวลและห่วงใย และคอยฟังประกาศจากทางหน่วยงานราชการหากต้องมีการอพยพอีกก็พร้อมตลอดเวลา แต่ยังมั่นใจและเชื่อว่าจะไม่ท่วมซ้ำอีก เนื่องจากจะเข้าสู่ฤดูหนาวแล้ว ช่วงนี้ประชาชนคนเฒ่าคนแก่ต่างพูดเป็นเสียงเดียวกันว่า ฝนที่ตกปรอยๆ เขาเรียกว่า ฝนสั่งฟ้า หรือฝนทิ้งทวน หรือฝนสุดท้าย. 012",https://www.naewna.com/local/611957,2021_10_28
'พี่ใหญ่'นั่งหัวโต๊ะ! เช็ครายชื่อ'กก.บห.'ตบเท้าพรึ่บถกหย่าศึกภายใน พปชร.,มาตามสั่งกก.บห.พปชร. ตบเท้าถกหย่าศึกในพรรค เมื่อเวลา 13.30 น.วันที่ 28 ต.ค.64 ที่พรรคพลังประชารัฐ (พปชร. )พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพปชร. เป็นประธานประชุมคณะกรรมการบริหาร(กก.บห.)พรรค โดยมีกก.บห.เข้าร่วมพร้อมเพรียง อาทิ นายสมศักดิ์ เทพสุทิน รมว.ยุติธรรม นายสุชาติ ชมกลิ่นรมว.นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม และ ส.ส.บัญชีรายชื่อ นายสันติ พร้อมพัฒน์ รมว.คลัง และรองหัวหน้าพรรค ร.อ.ธรรมนัส พรหมเผ่า เลขาธิการพรรค นางนฤมล ภิญโญสิน เหรัญญิกพรรค นายวิรัช รัตนเศรษฐ ส.ส.บัญชีรายชื่อ และรองหัวหน้าพรรค นายไพบูลย์ นิติตะวัน ส.ส.บัญชีรายชื่อ และรองหัวหน้าพรรค นายสุพล ฟองงาม ส.ส.บัญชีรายชื่อ นายสัมพันธ์ มะยูโซ๊ะ ส.ส.นราธิวาส นายสรวุฒิ เนื่องจำนงค์ ส.ส.ชลบุรี นายไผ่ ลิกค์ ส.ส.กำแพงเพชร ในฐานะรองเลขาธิการพรรค นายจักรพันธ์ พรนิมิต ส.ส.กทม. นายรงค์ บุญสวยขวัญ ส.ส.นครศรีธรรม นางประภาพร อัศวเหม นายสมศักดิ์ วอนเพียร ส.ส.กาญจนบุรี นายนิโรธ สุนธรเลขา ส.ส.นครสวรรค์ นายอรรถกร ศิริลัทธยากร ส.ส.บัญชีรายชื่อ รวมถึงพล.อ.วิชญ์ เทพหัสดิน ณ อยุธยา ประธานคณะกรรมการยุทธศาสตร์พรรค และนายพีระพันธุ์ สาลีรัฐวิภาค ที่ปรึกษานายกรัฐมนตรี ในฐานะที่ปรึกษาหัวหน้าพรรคเข้าร่วมประชุมด้วยเป็นครั้งแรก ผู้สื่อข่าวรายงานว่า การประชุมครั้งนี้นับเป็นครั้งแรกที่กลับมาใช้อาคารรัชดาวัน ที่ทำการพรรค เป็นสถานที่ประชุมอีกครั้ง หลังเกิดปัญหาช่วงอภิปรายไม่ไว้วางใจนายกรัฐมนตรี ทั้งนี้ ในการประชุมกก.บห.จะพิจารณาเรื่องการปรับเปลี่ยนโครงสร้างการทำงาน หลังมี ส.ส.และแกนนำบางคน สะท้อนถึงปัญหาการบริหารงานภายใน จึงจะพิจารณาเรื่องการกระจายอำนาจไปที่บุคคลหลายกลุ่ม ไม่ใช่การรวมศูนย์สั่งการอยู่ที่เลขาธิการพรรคเพียงคนเดียว -001,https://www.naewna.com/politic/611964,2021_10_28
'ตรีนุช'ยัน1 พ.ย.นี้พร้อมเปิดเทอม โรงเรียนกว่า 1.2 หมื่นแห่ง ขอสอนแบบ on-site,"ตรีนุช นพ.โอภาส แถลงความพร้อมเปิดเรียน 1 พ.ย.นี้ ขณะที่ สพฐ.แจ้ง โรงเรียน 1.2 พันแห่งพร้อมเปิดเรียนแบบออนไซต์ วันที่ 28 ตุลาคม 2564 ที่กระทรวงศึกษาธิการ (ศธ.) นางสาวตรีนุช เทียนทอง รัฐมนตรีว่าการกระทรวงศึกษาธิการ (รมว.ศธ.) พร้อมด้วยผู้บริหารระดับสูงของ ศธ., นพ.โอภาส การย์กวินพงศ์ อธิบดีกรมควบคุมโรค และ นพ.สราวุฒิ บุญสุข รองอธิบดีกรมอนามัยกระทรวงสาธารณสุข ร่วมแถลง ความพร้อมเปิดภาคเรียนที่ 2 ปีการศึกษา 2564 ของสถานศึกษาสังกัด ศธ.ในวันที่ 1 พฤศจิกายน 2564 นี้ โดยนางสาวตรีนุช กล่าวว่า ขณะนี้ได้มีการออกประกาศ ศธ. เรื่อง หลักเกณฑ์การเปิดโรงเรียนหรือสถาบันการศึกษา ตามข้อกำหนดออกตามความในมาตรา 9 แห่งพระราชกำหนด การบริหารราชการในสถานการณ์ฉุกเฉิน พ.ศ. 2548 (ฉบับที่ 34 ) เพื่อกำกับดูแลและเพิ่มความเชื่อมั่นให้แก่นักเรียน ครู และประชาชนทั่วไป ว่า โรงเรียนและสถาบันการศึกษา สามารถดำเนินกิจกรรมได้ตามหลักเกณฑ์ที่กำหนด ตามแนวการเปิดภาคเรียนที่ 2/2546 ภายใต้สถานการณ์การแพร่ระบาดของโรคติดเชื้อไวรัสโคโรนา2019 (โควิด-19) รมว.ศธ.กล่าวต่อว่า ประกาศ ศธ.ฉบับนี้ได้กำหนดหลักเกณฑ์การเปิดโรงเรียนหรือสถานศึกษา เงื่อนไขของมาตรการ แนวปฏิบัติ แผนเผชิญเหตุ และรายละเอียดต่าง ๆระบุไว้อย่างชัดเจน โดยมีสาระสำคัญ 5 ส่วน ดังนี้ ส่วนที่ 1. เงื่อนไขหลักของมาตรการ Sandbox Safety Zone in School รองรับการเปิดภาคการศึกษาที่ 2/2564 โดยจัดการเรียนการสอนในสถานศึกษาแบบ on site จำแนกตามเขตพื้นที่การแพร่ระบาดของ โรคโควิด-19 ส่วนที่ 2. เงื่อนไขข้อกำหนดของ 6 มาตรการหลัก (DMHT-RC), 6 มาตรการเสริม (SSET-CQ) และแนวทาง 7 มาตรการเข้มสำหรับสถานศึกษา (ประเภทไป-กลับ) ส่วนที่ 3.หลักเกณฑ์การพิจารณาสำหรับการใช้อาคารหรือสถานที่เพื่อจัดการเรียนการสอน การสอบ การฝึกอบรม หรือการทำกิจกรรมใด ๆ ของโรงเรียนหรือสถาบันการศึกษา ที่ตั้งอยู่ในพื้นที่ควบคุมสูงสุด (สีแดง) หรือ พื้นที่ควบคุมสูงสุดและเข้มงวด (สีแดงเข้ม) ส่วนที่ 4. มาตรการตามแผนเผชิญเหตุตามมาตรการป้องกันการแพร่ระบาดของโรคโควิด-19 ของสถานศึกษา และ ส่วนที่ 5.หลักเกณฑ์การพิจารณาสำหรับการใช้อาคารหรือสถานที่ของโรงเรียนหรือสถาบันการศึกษา เพื่อการสอบ การฝึกอบรม หรือ การทำกิจกรรมใด ๆที่มีผู้เข้าร่วมกิจกรรมเป็นจำนวนมาก ในการเปิดเรียนแบบ on-site โรงเรียน หรือ สถานศึกษาต้องผ่านการประเมินความพร้อมผ่าน Thai Stop Covid Plus (TSC+) และรายงานการติดตามการประเมินผลผ่าน MOECOVID โดยถือปฏิบัติอย่างเข้มข้น ต่อเนื่อง, ครูและบุคลากร ในพื้นที่ควบคุมสูงสุด (สีแดง) หรือ พื้นที่ควบคุมสูงสุดและเข้มงวด (สีแดงเข้ม) ต้องได้รับการฉีดวัคซีนครบ 2 เข็ม ตั้งแต่ร้อยละ 85 ขึ้นไป สำหรับครูและบุคลากรในพื้นที่อื่น ๆต้องได้รับวัคซีนเข็มที่ 1 ตั้งแต่ร้อยละ 85 ขึ้นไป ส่วนนักเรียนไม่มีกำหนด แต่ ศธ.ได้รณรงค์ทำความเข้าใจให้นักเรียนเข้ารับการฉีดวัคซีนมากที่สุด เพื่อความปลอดภัยของนักเรียนและผู้ปกครองเอง รมว.ศธ.กล่าวและว่า ขณะนี้ สำนักงานคณะกรรมการการศึกษาขั้นพื้นฐาน (สพฐ.) สำรวจจำนวนโรงเรียน ว่า ในภาคเรียนที่ 2/2564 นี้จะใช้รูปแบบใด โดยพบว่ามีทั้งขอเปิดแบบ on-site 100% หรือ on-site ส่วนใหญ่ รวมกว่า 12,000 โรงเรียน มีบางแห่งขอใช้รูปแบบผสมผสาน และมีบางพื้นที่ที่คณะกรรมการโรคติดต่อจังหวัด ยังไม่ให้เปิดแบบ on-site ในวันที่ 1พ.ย.นี้ แต่ให้เลื่อนไปเปิดวันที่ 15 พ.ย.2564 แทน อย่างไรก็ตาม โรงเรียนจะปิดเทอม 2/2564 พร้อมกันในวันที่ 1 เม.ย.2565 นี้ สำหรับสถานศึกษาในสังกัดสำนักงานคณะกรรมการการอาชีวศึกษา(สอศ.) ทั้งของรัฐและเอกชน รวมทั้งสิ้น 869 แห่ง ตอบแบบสอบถามมา 832 แห่ง พบว่า ส่วนใหญ่ 531 แห่ง ขอใช้รูปแบบผสมผสานคือมีทั้ง On-site และ On-line รองลงมา 192 แห่ง ขอใช้รูปแบบ On-line 100 % และ จำนวน 109 แห่ง ขอใช้ แบบ On-site 100% นางสาวตรีนุช กล่าวด้วยว่า ระหว่างภาคการศึกษาโรงเรียนหรือสถานศึกษา สามารถจัดการเรียนการสอน ได้ทั้งรูปแบบ On-site หรือ Online หรือ แบบผสมผสาน (Hybrid) ,นักเรียน ครู และบุคลากร ทุกคนต้องประเมิน Thai Save Thai (TST) ตามเกณฑ์จำแนกตามเขตพื้นที่ที่มีการแพร่ระบาดจะมีการสุ่มตรวจคัดกรองหาเชื้อด้วย ATK ทั้งนักเรียน ครู และบุคลากร เพื่อเฝ้าระวัง มีการปฏิบัติตามมาตรการสุขอนามัยส่วนบุคคลอย่างเข้มข้น ทำกิจกรรมร่วมกันในรูปแบบ Small Bubble ให้หลีกเลี่ยงการทำกิจกรรมข้ามกลุ่มกัน และจัดนักเรียนในห้องเรียนขนาดปกติ ไม่เกิน 25 คน หรือ จัดให้เว้นระยะห่างระหว่างนักเรียนในห้องเรียนไม่น้อยกว่า 1.5 เมตร ตลอดจนมีสถานที่แยกกักตัวในโรงเรียน หรือ พื้นที่แยกกักชั่วคราว รวมไปถึงมีแผนเผชิญเหตุสำหรับรองรับการดูแลรักษาเบื้องต้นกรณีนักเรียน ครู หรือบุคลากรในสถานศึกษากรณีมีการติดเชื้อโควิด-19 หรือ ผลตรวจคัดกรองหาเชื้อเป็นบวก โดยมีการซักซ้อมอย่างเคร่งครัด และ ควบคุมดูแลการเดินทางกรณีมีการเข้าและออกสถานศึกษาอย่างเข้มข้น โดยหลีกเลี่ยงการเข้าไปสัมผัสในพื้นที่ต่าง ๆตลอดเส้นทางการเดินทาง ทั้งนี้ มาตรการและแนวทางต่าง ๆจะปรับตามสถานการณ์การแพร่ระบาดของโรค ขึ้นกับคณะกรรมการควบคุมโรคจังหวัด หรือ คณะกรรมการโรคติดต่อกรุงเทพมหานครกำหนด ทั้งนี้ สำหรับ 6 มาตรการหลัก (DMHT-RC) ประกอบด้วย 1.Distancing เว้นระยะห่าง 2. Mask wearing สวมหน้ากาก 3. Hand washing ล้างมือ 4. Testing คัดกรองวัดไข้ 5. Reducing ลดการแออัด และ 6.Cleaning ทำความสะอาด ส่วน 6 มาตรการเสริม (SSET-CQ) อย่างเข้มข้น คือ 1. Self-care ดูแลตนเอง 2. Spoon ใช้ช้อนกลางส่วนตัว 3. Eating กินอาหารปรุงสุกใหม่ 4. Track ลงทะเบียนเข้าออกโรงเรียน 5. Check สำรวจตรวจสอบ และ 6.Quarantine กักกันตัวเอง ประเทศไทยของเราได้เผชิญกับสถานการณ์การแพร่ระบาดของโรคติดเชื้อไวรัสโคโรนา2019 (โควิด-19) และได้เรียนรู้มาตลอดระยะเวลากว่า 18 เดือน ศธ.เองมีความตระหนักและมีความห่วงใยเด็กเยาวชนจึงมีขบวนการจัดการเรียนการสอนในท่ามกลางสถานการณ์โควิดเพื่อไม่ให้เยาวชนขาดโอกาสในการเรียนรู้ จึงได้สร้างขบวนการเรียนรู้ที่มีความยืดหยุ่นใน 5 รูปบบ คือ On Site การเรียนที่โรงเรียน, On Air เรียนผ่านระบบมูลนิธิการศึกษาทางไกลผ่านดาวเทียม หรือ DLTV, On Line ครูสอนผ่านระบบอิเลคทรอนิค, On Demand เรียนผ่านระบบแอปพลิเคชั่น และ On Hand เรียนผ่านเอกสารใบงานอยู่ที่บ้าน ทั้งนี้ เพื่อให้เหมาะสมกับสภาพพื้นที่และการเรียนรู้ที่มีความแตกต่างกัน ซึ่งตลอดระยะเวลาที่ผ่านมาได้ค้นพบว่า การเรียนรู้ที่ดีที่สุดคือการที่เด็กได้กลับมาสู้ห้องเรียนเพื่อเด็กได้มีการเรียนรู้ในทุก ๆด้าน มีปฏิสัมพันธ์กับครูและเพื่อน ๆ ส่วนการเรียนรู้ผ่านระบบออนไลน์ช่วยให้เด็กเรียนรู้ในช่วงการแพร่ระบาดของโควิด-19 ในส่วนนี้ศธ.ตระหนักดี และรัฐบาลโดย พล.อ.ประยุทธ์ จันทร์โอชา นายกรัฐมนตรี มีความห่วงใย จึงได้เร่งรัดเรื่องการฉีดวัคซีนไฟเซอร์ซึ่งเป็นวัคซีนที่กรมอนามัยโลก(WHO)รับรองนำมาฉีดให้กับนักเรียนที่อายุ 12-18 ปี ซึ่งศธ.มีนักเรียนในสังกัดอยู่จำนวนกว่า 5 ล้านคน ผู้ปกครองแสดงความประสงฆ์ให้นักเรียนฉีดวัคซีน 3.8 ล้านคน โดยศธ.ได้รับความร่วมมือจากกระทรวงสาธารณสุขนำวัคซีนไปฉีดให้นักเรียนทั่วประเทศแล้วตั้งแต่วันที่ 4 ต.ค.ที่ผ่านมา ขณะนี้นักเรียน 3.8 ล้านคน ได้รับการฉีดวัคซีนไปแล้วกว่า 2.5 ล้านคน รมว.ศธ. กล่าวและว่า นอกจากนี้ ศธ.และนายกรัฐมนตรี ได้เร่งรัดการฉีดวัคซีนครูให้ได้มากที่สุด ซึ่งครูมีจำนวนกว่า 5 แสนคน ขณะนี้ได้รับการฉีดวัคซีนเข็มแรกไปแล้วกว่า 85% ส่วนที่ยังไม่ได้ฉีดอีก 15% หรือแสนกว่าคน ก็ได้มอบหมายให้ปลัดศธ. ไปดำเนินการให้ข้อมูลและเร่งรัดให้ได้รับการฉีดวัคซีนให้ครบ เพื่อให้มีภูมิป้องกัน ดังนั้น ในวันที่ 1 พ.ย.นี้ โรงเรียนทั่วประเทศจะทยอยเปิดเรียนพร้อมกัน แต่อยู่ที่สภาพพื้นที่ของโรงเรียนที่มีทั้งภาคเอกชนและรัฐบาล สภาพขนาดของโรงเรียน และสภาสิ่งแวดล้อมที่แตกต่างกัน ดังนั้น การปฏิบัติตามมาตรการของทางกระทรวงสาธารณสุขมีความจำเป็นมาก ซึ่งวัคซีนเป็นเพียงส่วนหนึ่ง แต่ส่ิงที่สำคัญคือมาตรการในการป้องกัน ด้าน นพ.โอภาส กล่าวว่า ตามนโยบายของรัฐบาลที่จะเปิดประเทศในวันที่ 1 พ.ย.นี้จะไม่มีประโยน์เลยถ้าเปิดประเทศให้นักท่องเทียว นักธุรกิจ และให้คนไทยเดินทางไปมาได้ โดยที่เราไม่เปิดโรงเรียน เพราะโรงเรียนเป็นหัวใจสำคัญของประเทศไทย เด็กนักเรียน ครอบครัว ชุมชนจะต้องมีความปลอดภัย ดังนั้น หากประเทศไทยสามารถเปิดโรงเรียนได้จะเป็นสัญลักสำคัญยิ่งกว่าการเปิดประเทศ เปิดเรียนมีการติดเชื้อแน่ ๆ แต่ที่ผ่านมาไม่เคยระบาดไปชุมชน และติดแล้วสามารถควบคุมได้ และเด็กถ้าติดจะไม่รุนแรง และในปี 2565 รัฐบาลสั่งวัคซีนแสตร้าไว้แล้ว 60 ล้านโดส สาวนที่มีคำถามว่า ถ้าเปิดโรงเรียน เปิดประเทศ ความเสี่ยงจะมีไหม การจะให้ตัวเลขผู้ติดเชื้อเป็นสูญ ก็คงต้องปิดทุกอย่าง เพื่อลดจำนวนผู้คนติดเชื้อให้ได้มากที่สุด แต่ถามว่าปิดทุกอย่างแล้วคุ้มไหม ซึ่งขณะนี้ทั่วโลกคิดเหมือนกันคือไม่คุ้ม สังเหตุได้ว่าหลังจากที่รัฐบาลไทยประกาศนโยบายเปิดประเทศในวันที่ 1 พ.ย. ก็มีหลายประเทศในอาเซียนและยุโรปประกาศเปิดประเทศตามไทยแล้ว แสดงว่านานาชาติประเทศทั่วโลก เห็นพร้องต้องกัน ว่าในระยะต่อไปเราจะต้องอยู่กับเชื้อโควิด-19ให้ได้ เพราะเราคงไม่สามารถกำจัดโรคนี้ให้หมดไปทั่วโลคได้ เพราะฉะนั้น ทำอย่างไร ให้เราอยู่กับเชื้อโควิด-19 ให้ได้มากที่สุด ทำอย่างไรให้เด็ก ๆของเรามีความรู้มีความสามารถในการป้องกันตัว ซึ่งจากวีดิทัศน์ที่ศธ.จัดมานำเสนอดีมาก สามารถนำไปเป็นตัวอย่างให้กับนานาชาติใช้ได้ อธิบดีกรมควบคุมโรค กล่าวต่อว่า วัคซีนเป็นกลไกที่ทำให้เราสามารถมีชีวิตอยู่กับเชื้อโควิด-19 และเป็นที่ยอมรับว่าวัคซีนดีมีประสิทธิภาพในการป้องกันการป่วยหนักและการเสียชีวิตได้ดีมาก ซึ่งจากข้อมูลผู้เสียชีวิตส่วนใหญ่ไม่ได้ฉีดวัคซีน เพราะฉะนั้น นักเรียนถ้าได้ฉีดวัคซีนถึงแม้จะได้รับเชื้อโอกาสที่จะป่วยหนักหรือเสียชีวิตมีน้อยมาก หรือไม่มีเลย และลดการติดเชื้อได้ และที่สำคัญถ้ามีการระบาดเกิดขึ้น มาตการที่ ศธ.ได้ดำเนินการร่วมกับ สธ.จะสามารถลดการระบาดในชุมชนได้ เพราะเด็กที่ฉีกแล้วเขาจะบอกพ่อแม่ผู้ปกครองให้ฉีดวัคซีน เพราะมีประโยชน์อย่างมาก จึงขอให้ผู้ปกครองมั่นใจในการเตรียมการของศธ.และสธ.ซึ่งขณะนี้ สธ.ได้กระจ่ายจัดสงวัคซีนจำนวน 6 ล้านโดส ลงไปในพื้นที่ทั่วประเทศแล้วเพื่อระดมฉีดให้กับนักเรียนที่สมัครใจฉีด ซึ่งขณะนี้พบว่าเด็กทยอยขอฉีดเพิ่มขึ้นเลื่อยๆ ส่วนที่มีผู้ปกครองกังวลใจเรื่องผลข้างเคียงโดยเฉพาะกล้ามเนื้อหัวใจอักเสพนั้น ขอชี้แจ้งว่า สามารถเกิดขึ้นได้ แต่เกิดน้อยและหายได้ และจากข้อมูลใหม่ เด็กที่ติดเชื้อดูภายนอกเหมือนไม่มีอาการ แต่อวัยวะภายในมีการอักเสพและจะส่งผลระยะยาว ดังนั้น ทางกุมารแพทย์เห็นพร้องกันว่าควรสนับสนุนให้เด็กได้ฉีดวัคซีนทั้งเด็กผู้หญิงและเด็กผู้ชาย และหลังฉีดภายใน 7 วันไม่ควรออกกำลังกาย นพ.สราวุฒิ บุญสุข รองอธิบดีกรมอนามัย กล่าวว่า จากที่มีการแพร่ระบาดของโควิด-19 ในช่วง 2 ปีที่ผ่านมา ศธ.และ สธ.ก็ได้ความร่วมมือกันเพื่อให้นักเรียนสามารถไปเรียนได้ ส่วนพื้นที่สีแดง และสีแดงเข้ม ส่วนใหญ่จะให้เปิดโรงเรียน และมีมาตรการแซนด์บ็อกซ์ ใน 86 โรงเรียน โดยมี 6 มาตรการหลัก และ 7 มาตรการเข้ม สำหรับสถานศึกษา โดยในโรงเรียนต้องจัดสิ่งแวดล้อมให้เหมาะสม และโรงเรียนต้องประเมินตนเองผ่าน TSC+ ดังนั้น โรงเรียนที่จะเปิดเรียนในวันที่ 1 พ.ย.จะต้องประเมินตนเองผ่านแพทฟอร์มนี้ และมีคณะกรรมการที่มากจาก ศธ. สธ. และคณะกรรมการโรคติดต่อจังหวัด ร่วมกกำกับติดตามและเฝ้าระวังในพื้นที่เสี่ยงและพื้นที่ที่มีการแพร่ระบาด รวมถึงมีมาตรการเตรียมความพร้อมในโรงเรียน ซึ่งนอกจากครูและนักเรียรได้รับการฉีดวัคซีนแล้ว บุคลากรภายในโรงเรียน เช่น แม่ครัว แม่บ้าน จะต้องปฏิบัติตามมาตรการอย่างเข้มข้นด้วย และ",https://www.naewna.com/local/611975,2021_10_28
นักร้องชนนักร้อง! 'สนธิญา'บุกกกต.ค้าน'พี่ศรี'กล่าวหานายกฯครอบงำชงยุบ'พปชร.',สนธิญาไม่ยอมบุกร้องกกต.ค้านศรีสุวรรณกล่าวหานายกฯครอบงำพปชร. ระบุผิดรัฐธรรมนูญ มาตรา 101และผิดอาญา มาตรา 108 ชี้เข้าข่ายใส่ร้ายบิ๊กตู่และพรรคพลังประชารัฐ วันที่ 28 ตุลาคม 2564 ที่สำนักงานคณะกรรมการการเลือกตั้ง(กกต.) นายสนธิญา สวัสดี ที่ปรึกษากรรมาธิการการกฎหมาย การยุติธรรม และสิทธิมนุษยชน สภาผู้แทนราษฎร เข้ายื่นหนังสือต่อกกต. เพื่อคัดค้านการร้องของนายศรีสุวรรณ จรรยา เลขาธิการสมาคมองค์การพิทักษ์รัฐธรรมนูญไทย ที่ยื่นเรื่องต่อกกต.ให้ตรวจสอบ พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ว่าเข้าข่ายครอบงำหรือชี้นำพรรคพลังประชารัฐ(พปชร.)หรือไม่ เพื่อส่งศาลรัฐธรรมนูญวินิจฉัยสั่งยุบพรรคฯจากกรณีเรียก 6 รมต.หารือปรับโครงสร้างพรรค เมื่อวันที่ 25 ตุลาคม และกรรมการบริหารพรรคพลังประชารัฐ 9 คน เขียนใบลาออกเพื่อนำไปสู่การสามารถเปลี่ยนแปลงผู้บริหารพรรคชุดใหม่นั้น โดยนายสนธิญา กล่าวว่า การที่ตนยื่นต่อกกต.เพื่อคัดค้านคำร้องของนายศรีสุวรรณ เนื่องมาจาก 1)พล.อ.ประยุทธ์ จันทร์โอชา นายกรัฐมนตรี มาตามกระบวนการปกครองระบอบประชาธิปไตย และบทบัญญัติรัฐธรรมนูญ มาตรา 88และมาตรา 89 (1)(2) จากการที่พรรคพลังประชารัฐเสนอพล.อ.ประยุทธ์ เป็นนายกฯเพียงคนเดียว ก็ถือได้ว่าเป็นตัวแทนพรรรคพลังประชารัฐ 2)นายศรีสุวรรณ ได้เห็นใบลาอออกของกรรมการบริหารพรรคทั้ง 9 คนแล้วหรือยัง จึงจะถือได้ว่ามีหลักฐานจริง นอกจากนี้ นายกฯได้พูดคุยกับ 6 รัฐมนตรีพรรคพลังประชารัฐ โดยใช้ห้องทำงานภายในทำเนียบรัฐบาล ซึ่งเป็นห้องเดียวกันกับเมื่อวันที่ 19ตุลาคม พล.อ.ประยุทธ์ ได้เชิญนายจุรินทร์ ลักษณวิศิษฎ์ รองนายกรัฐมนตรีและหัวหน้าพรรคประชาธิปัตย์ นายอนุทิน ชาญวีรกุล รองนายกรัฐมนตรีและหัวหน้าพรรคภูมิใจไทย เข้าหารือ และหากเป็นเช่นนั้นก็ถามว่าพล.อ.ประยุทธ์ แทรกแซงหรือครอบงำการทำงานของหัวหน้าพรรคประชาธิปัตย์และหัวหน้าพรรคภูมิใจไทยได้หรือ ซึ่งถ้าพล.อ.ประยุทธ์ ครอบงำพรรคได้จริง แล้วทำไมพรรคพลังประชารัฐยังคงเกิดความวุ่นวายอยู่ วันนี้ผมมายื่นต่อกกต. คัดค้านข้อกล่าวหาของนายศรีสุวรรณ ว่านายกฯครอบงำพรรคพลังประชารัฐและขอให้ตรวจสอบข้อเท็จจริงว่า ไม่มีเหตุผลอันสมควรและเป็นกระบวนการที่ถูกต้องตามกฏหมายหรือไม่ ถ้าหากเป็นเท็จจะเข้าข่ายใส่ร้ายพล.อ.ประยุทธ์ และพรรคพลังประชารัฐหรือไม่ ซึ่งจะมีความผิดตามรัฐธรรมนูญ มาตรา 101 และขอเตือนว่ายังมีความผิดอาญา มาตรา 108 กรณีให้เอกสารเท็จกับเจ้าหน้าที่ราชการนายสนธิญา กล่าว -001,https://www.naewna.com/politic/611987,2021_10_28
'ในหลวง'ส่งพระราชสาส์นอำนวยพร ปธน.สาธารณรัฐเช็ก ในโอกาสวันชาติสาธารณรัฐเช็ก,พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม ให้ส่งข้อความพระราชสาส์น อำนวยพรไปยังประธานาธิบดีแห่งสาธารณรัฐเช็ก ในโอกาสวันชาติของสาธารณรัฐเช็ก ซึ่งตรงกับ วันที่ 28 ตุลาคม 2564 ความว่า ฯพณฯ นายมิลอช เซมัน ประธานาธิบดีแห่งสาธารณรัฐเช็กกรุงปราก ในโอกาสวันชาติของสาธารณรัฐเช็ก ข้าพเจ้าขอส่งคำอำนวยพรและความปรารถนาดี ด้วยใจจริง เพื่อท่านประธานาธิบดีมีพลานามัยสมบูรณ์และประสบความสุขสวัสดิ์ ทั้งเพื่อความร่มเย็นเป็นสุขและความเจริญรุ่งเรืองของประเทศและประชาชนชาวเช็ก ข้าพเจ้าเชื่อมั่นอย่างแน่แท้ว่า ประเทศไทยและสาธารณรัฐเช็กจะสร้างเสริมสัมพันธไมตรี และความร่วมมือให้เจริญรุดหน้ายิ่งขึ้น เพื่อประโยชน์สุขร่วมกันของประเทศและประชาชนทั้งสองฝ่ายสืบไป (พระปรมาภิไธย) มหาวชิราลงกรณ พระวชิรเกล้าเจ้าอยู่หัว,https://www.naewna.com/royal/611984,2021_10_28
ราชวิทยาลัยจุฬาภรณ์ เปิดขั้นตอนจอง ‘โมเดอร์นา’ เข็มกระตุ้นภูมิคุ้มกัน,วันที่ 28 ตุลาคม 2564 โรงพยาบาลจุฬาภรณ์ ราชวิทยาลัยจุฬาภรณ์ แจ้งผ่านเฟซบุ๊ก ระบุว่า เตรียมพร้อมองค์กรนิติบุคคล ยื่นขอรับจัดสรรวัคซีนทางเลือกเข็มกระตุ้นภูมิคุ้มกันกับราชวิทยาลัยจุฬาภรณ์ ศุกร์ที่ 29 ตุลาคม 2564 เวลา 09.00 น. เป็นต้นไป เปิดระบบยื่นขอจัดสรรวัคซีนทางเลือก Booster Dose เข็มกระตุ้นภูมิคุ้มกัน โมเดอร์นา และ ซิโนฟาร์ม สำหรับองค์กรนิติบุคคลรายใหม่ที่ต้องการยื่นขอรับการจัดสรรวัคซีนให้กับกลุ่มบุคคลได้ทุกประเภท ทั้งพนักงาน ครอบครัวพนักงาน แรงงานต่างชาติ ผู้รับบริการ ตั้งแต่ 12 คนขึ้นไปต่อองค์กร ขั้นตอนการยื่นขอรับจัดสรรวัคซีนทางเลือกสำหรับองค์กรนิติบุคคลรายใหม่ ยื่นความประสงค์ขอรับจัดสรรทาง เว็บไซต์ https://vaccine.cra.ac.th กรอกข้อมูลองค์กร เลขทะเบียนนิติบุคคล สำเนาบัตรประชาชนและอีเมลผู้บริหารสูงสุดและผู้ประสานงาน เลือกชนิดวัคซีนทางเลือก และระบุจำนวนคนที่ประสงค์ขอรับจัดสรร ตรวจสอบให้ครบถ้วนก่อนกดยืนยันและรออีเมลตอบรับการจัดสรรจากราชวิทยาลัยจุฬาภรณ์ องค์กรได้รับอีเมลแจ้งชื่อผู้ใช้งานและรหัสผ่านเพื่อล็อคอินเข้าสู่ระบบ เข้าสู่ระบบลงทะเบียนองค์กรผู้ได้รับการจัดสรรวัคซีนทาง เว็บไซต์ https://vaccine.cra.ac.th ยืนยันยอดจำนวนวัคซีนที่ได้รับการจัดสรร และรับทราบยอดการโอนเงินค่าวัคซีน นำ Bill Payment จากระบบไปชำระค่าวัคซีนตามระยะเวลาที่กำหนด หากเลยกำหนดชำระระบบจะยกเลิกรายการจองวัคซีนขององค์กรท่านโดยอัตโนมัติ สำหรับองค์กรนิติบุคคลรายที่เคยได้รับการจัดสรรวัคซีนจากราชวิทยาลัยจุฬาภรณ์แล้ว ท่านสามารถเข้าสู่ระบบด้วย Username และ Password เดิมเพื่อเข้าไปดำเนินการแจ้งจองและบันทึกจำนวน วัคซีนที่ต้องการ พร้อมรับทราบยอดการโอนเงินค่าวัคซีนได้เลยตั้งแต่วันที่ 1 พฤศจิกายน 2564 เป็นต้นไป ทั้งนี้ ราชวิทยาลัยจุฬาภรณ์ขอสงวนสิทธิในการคืนเงินหรือปรับลดจำนวนการจอง/ซื้อวัคซีนในทุกกรณี โปรดตรวจสอบรายละเอียดให้ครบถ้วนก่อนกดยืนยันจองวัคซีน,https://www.naewna.com/local/611999,2021_10_28
ร้องสื่อ! เตือนระวังโจรรถพ่วงข้างย่องขโมย 'บอนสี' ยกกระถาง คาดดูลาดเลามาอย่างดี,ร้องสื่อ! เตือนระวังโจรรถพ่วงข้างย่องขโมย 'บอนสี' ยกกระถาง คาดดูลาดเลามาอย่างดี 28 ต.ค.64 นางนงนาฎชูขาว อายุ65ปี เจ้าของบอนสี ร้องสื่อมวลชนว่า ว่าถูกขโมย บอนสีจากหน้าบ้านพัก เลขที่ 196/2ชุมชนวัดภูผาภิมุขถ.เวชรังสี ต.คูหาสวรรค์ อ.เมือง จ.พัทลุง ทั้งนี้ ภาพจากกล้องวงจรบปิดเห็นว่ามีขโมย 2 คน ขับรถพ่วงข้างมา พอมาถึงบริเวณหน้าบ้านได้ชะลอรถ และชายคนที่ซ้อนรถมารูปร่างผอมสูงสวมหมวกปิดบังใบหน้า กระโดดลงจากรถ และวิ่งมาหยอบกระถางบอนสีที่วางอยู่หน้าบ้านขายไปทั้งกระถาง นางนงนาฎเปิดเผยว่า ช่วงเวลาประมาณ 04.00 น. ของวันที่ 27 ต.ค. ที่ผ่านมา ได้มีคนร้ายมาขโมยบอนสีที่ปลูกไว้หน้าบ้าน เป็นบอนสีที่นิยมปลูกกันเป็นอย่างมากในหมู่คนที่ปลูกบอนสี คือ ต้นง้าวกวนอู ซึ่งตนเลี้ยงมาหลายปี ฟอร์มต้นสวยมาก ราคาอยู่ที่หลักหมื่นตนมั่นใจว่าหัวขโมยต้องมาดูลาดเลาไว้แล้ว เพราะภาพกล้องวงจรปิดจะเห็นว่าหัวขโมยลงจากรถ และเป้าหมายพุ่งไปที่ต้นง้าวกวนอู ก่อนหลบหนีไปอย่างรวดเร็ว นางนงนาฎกล่าวอีกว่า ในช่วง 1 เดือน ที่ผ่านมา ต้นไม้ของตนที่เลี้ยงไว้โดนขโมยไปแล้ว 3 ครั้ง แต่ตนไม่เคยเอาเรื่อง แต่มาครั้งนี้ตนเข้าแจ้งความไว้ที่ สภ.เมืองพัทลุง เรียบร้อยแล้ว เพื่อไม่อยากให้หัวขโมยไปทำความผิดซ้ำซ้อนอีกต่อไป. -008,https://www.naewna.com/likesara/611989,2021_10_28
'อินเดีย'สำรวจพบคนเมืองหลวง มีแอนติบอดีต้านโควิดแล้วกว่า90%,"28 ตุลาคม 2564 สำนักข่าวต่างประเทศรายงาน สื่อท้องถิ่นอินเดียอ้างอิงรายงานของรัฐบาลระบุว่าประชาชนภายใต้การสำรวจสิ่งส่งตรวจที่รวบรวมจากประชากร ครั้งที่ 6 ซึ่งครอบคลุมภูมิภาคเมืองหลวง มีแอนติบอดีต่อต้านโรคติดเชื้อไวรัสโคโรนาสายพันธุ์ใหม่ (โควิด-19) แล้วกว่าร้อยละ 90 นั่นหมายความว่ามีโอกาสน้อยที่เดลีจะเผชิญการระบาดของโรคโควิด-19 ที่ร้ายแรงเหมือนระลอก 2 เมื่อเดือนเมษายนและพฤษภาคม จนกว่าจะมีเชื้อไวรัสฯ สายพันธุ์ใหม่ที่ร้ายแรงกว่าเกิดขึ้น แต่เราไม่สามารถกล่าวได้ว่าเดลีมีภูมิคุ้มกันหมู่แล้ว แม้จำนวนผู้มีแอนติบอดีสูงก็ตาม เจ้าหน้าที่รัฐระบุ รายงานข่าวชี้ว่าไม่สามารถสรุปได้ว่าการฉีดวัคซีนป้องกันโรคโควิด-19 ช่วยให้อัตราผลตรวจแอนติบอดีเป็นบวกในภูมิภาคเมืองหลวงสูงขึ้นหรือไม่ การสำรวจฯ ครั้งที่ 6 เก็บตัวอย่างจากหอผู้ป่วย 280 แห่ง รวมถึงหอผู้ป่วยของสภาเทศบาลนครนิวเดลีและคณะกรรมการฐานทัพ จำนวน 28,000 รายการ ตั้งแต่วันที่ 24 ก.ย. และพบอัตราผลตรวจแอนติบอดีเป็นบวกในทุกเขตล้วนสูงเกินร้อยละ 85 ด้วยสัดส่วนผู้หญิงสูงกว่าผู้ชาย ก่อนหน้านี้การสำรวจฯ ครั้งที่ 5 ซึ่งจัดทำเมื่อเดือนมกราคม พบสัดส่วนประชาชนในเดลีที่มีแอนติบอดีต่อต้านโรคโควิด-19 อยู่ที่ร้อยละ 56.13",https://www.naewna.com/inter/612004,2021_10_28
สิ้นแล้ว! พระครูภาวนาพรหมคุณ เกจิผู้เปี่ยมเมตตา พระอาวุโสมากสุดของสิงห์บุรี,"28 ตุลาคม 2564 พระภาวนาพรหมคุณ (หลวงพ่อเมตตานุศาสน์) เจ้าอาวาสวัดกุฎีทอง, ที่ปรึกษาเจ้าคณะอำเภอพรหมบุรี จ.สิงห์บุรี ได้มรณภาพ ละสังขารไปอย่างสงบ เมื่อวันที่ 25 ตุลาคม 2564 เวลา 19.59 น. สิริอายุ อายุ 92 ปี พรรษา 71 ณ วัดกุฎีทอง ต.บางน้ำเชี่ยว อ.พรหมบุรี จ.สิงห์บุรี เป็นพระเกจิที่อาวุโสมากที่สุดในจังหวัดสิงห์บุรี ด้วยระบบหายใจล้มเหลวฉับพลัน ท่ามกลางความเสียใจของคณะสงฆ์และศิษยานุศิษย์เป็นอย่างยิ่ง การบำเพ็ญกุศลได้ตั้งสรีระของท่าน ณ ศาลาการเปรียญวัดกุฎีทอง โดยวันที่ 27 ตุลาคม 2564 เวลา 15.00 น.ได้เปิดให้คณะสงฆ์และญาติโยม ศิษยานุศิษย์ ทำพิธีสรงน้ำศพ และเวลา 17.00 น. ได้มีพิธีน้ำหลวงอาบศพ โดยนายสมศักดิ์ จิตติพลังศรี กรรมการผู้จัดการ บริษัท ไซโจเดนกิ อินเตอร์เนชั่นแนล จำกัด เป็นประธาน เวลา 18.00 น. แสดงพระธรรมเทศนา 1 กัณฑ์ โดยพระธรรมปริยัติโมลี กรรมการมหาเถรสมาคม เจ้าอาวาสวัดบพิตรพิมุข อดีตเจ้าคณะ ภาค 3และตั้งบำเพ็ญกุศลสวดพระอภิธรรมในเวลา 20.00 น. จนครบ 100 วัน โดยในวันอาทิตย์ที่ 6 กุมภาพันธ์ 2565 จะจัดพิธีพระราชทานเพลิงศพ พระภาวนาพรหมคุณ (หลวงพ่อเมตตานุศาสน์) เป็นพระสงฆ์ที่มีวัตรปฏิบัติงดงาม มีความเมตตาสมชื่อ เป็นนักเทศน์ นักปฏิบัติธรรม ถนัดสอนวิปัสสนากรรมฐาน มีชื่อเสียงโด่งดังในการอบรมและเผยแผ่ธรรมะแก่เยาวชน อุบาสก อุบาสิกา โดยเฉพาะโครงการ สร้างคนให้เป็นมนุษย์ ที่ท่านได้ดำเนินการต่อเนื่องมาอย่างยาวนานพระภาวนาพรหมคุณ เดิมชื่อ บุญช่วย นนทรีย์ เกิดเมื่อวันที่ 23 กุมภาพันธ์ 2473 บิดาชื่อ จัน มารดาชื่อ สิน อยู่บ้านเลขที่ 179 หมู่ 3 ต.บางน้ำเชี่ยว อ.พรหมบุรี จ.สิงห์บุรี อุปสมบท เมื่อวันที่ 21 กรกฎาคม 2493 ณ วัดอุตมะพิชัย ต.บางน้ำเชี่ยว อ.พรหมบุรี โดยมี พระครูหอม วัดเก้าชั่ง ต.บ้านหม้อ อ.พรหมบุรี เป็นพระอุปัชฌาย์ พระปลัดกิมเฮง วัดพุทธาราม ต.บ้านแป้ง อ.พรหมบุรี เป็นพระกรรมวาจาจารย์ และพระอธิการหวั่น วัดเทพมงคล ต.โรงช้าง อ.พรหมบุรี เป็นพระอนุสาวนาจารย์ ได้รับฉายาว่า จิตฺตปญฺโญ งานทางด้านการปกครอง ท่านได้รับการแต่งตั้งเป็นเจ้าอาวาสวัดกุฎีทอง ตั้งแต่ปี 2510 เป็นเจ้าคณะอำเภอพรหมบุรี เมื่อปี 2545 และเป็นที่ปรึกษาเจ้าคณะอำเภอพรหมบุรี เมื่อปี 2553 หลวงพ่อเมตตา รับใช้พระพุทธศาสนาด้วยความอุตสาหะ มีความเมตตาเป็นที่ตั้ง นอกจากงานรับผิดชอบทางด้านการปกครองของสงฆ์ซึ่งเป็นภารกิจหลักแล้ว ท่านยังให้ความสำคัญกับการเผยแผ่พระธรรมคำสั่งสอน ที่มีชื่อเสียงและเป็นที่รู้จักกันอย่างกว้างขวางก็คือ โครงการ สร้างคนให้เป็นมนุษย์ ซึ่งได้ดำเนินการต่อเนื่องมาตั้งแต่ปี 2529 โดยจัดอบรมธรรมะแก่เยาวชน รวมทั้งอุบาสกอุบาสิกา ได้ส่งพระวิทยากรไปอบรมนักเรียนและประชาชนทุกๆปีหลายจังหวัดทั่วประเทศ และจัดให้มีการปฏิบัติธรรมในโอกาสต่างๆ อยู่ตลอดเวลา รวมทั้งได้จัดตั้งสถานีวิทยุพระพุทธศาสนาแห่งชาติจังหวัดสิงห์บุรี (FM 98 Mz) สถานีวิทยุเพื่อความมั่นคงของสถาบันชาติ ศาสนา พระมหากษัตริย์ และวัฒนธรรมไทย เพื่อเพิ่มช่องทางในการเผยแผ่หลักธรรมคำสั่งสอนในบวรพระพุทธศาสนา เป็นการสนับสนุนการศึกษาธรรมะและการปฏิบัติ เผยแพร่ข้อมูลข่าวสารบริการสาธารณะ ข่าวสารในชุมชน ข่าวสารงานบุญงานประเพณี ข่าวสารของวัดวาอาราม และข่าวสารจากหน่วยงานองค์กรต่างๆ ที่เป็นสารประโยชน์ต่อสังคมขอน้อมกราบความอาลัยและส่งท่านสู่พระนิพพาน. 012",https://www.naewna.com/likesara/612003,2021_10_28
'ช้างศึก'คืนฟอร์ม! ทุบลาว3-0 ชี้ชะตาเสือเหลืองคัดเอเชีย,ศึกฟุตบอลชิงแชมป์เอเชีย รุ่นอายุไม่เกิน 23 ปี 2022 รอบคัดเลือก กลุ่มเจ ที่ประเทศ มองโกเลีย ทัพ ช้างศึก ทีมชาติไทย ลงสนามเป็นนัดที่ 2 ดวลกับ สปป.ลาว ที่สนาม เอ็มเอฟเอฟ ฟุตบอลเซ็นเตอร์ เมื่อวันพฤหัสบดีที่ผ่านมา เริ่มเกมมาช่วง 10 นาทีแรกทั้งสองทีมเปิดเกมแลกกันอย่างสนุก จนนาที 13 ไทย มาได้โอกาสทอง เมื่อ อานันตะซา สีพงพัน แนวรับ ลาว สกัดบอลพลาด จักรกริช พาละพล วิ่งโฉบเข้ามาพยายามดีดข้ามผู้รักษาประตู แต่บอลหลุดออกหลังไปแบบน่าเสียดายสุดๆ อีก 2 นาทีต่อมา ช้างศึก มาได้โอกาสต่อเนื่องเมื่อ สกุลชัย แสงโทโพธิ์ หลุดเข้าไปยิงพยายามแปข้ามหัวผู้รักษาประตู แต่ยังโดนแนวรับวิ่งเข้ามาโหม่งสกัดออกหลังเหลือเชื่อ เกมผ่านมาถึง นาที 38 ไทย มาได้จุดโทษ เมื่อ กรวิชญ์ ทะสา โดนทำฟาลว์ในกรอบเขตโทษ และเป็น ธนวัฒน์ ซึ้งจิตถาวร กัปตันทีม รับหน้าที่สังหารไปทางขวาเข้าไปไม่มีเหลือขึ้นนำ 1-0 เข้าสู่ช่วงท้ายครึ่งแรก สปป. ลาว มาได้โอกาสลุ้นจากลูกฟรีคิก อานุสอน ไซปันยา ปั่นด้วยซ้ายบอลจะเสียบเสาอยู่แล้วแต่ เกียรติพล อุดม ยังพุ่งเซฟได้หวุดหวิด ก่อนผู้ตัดสินจะเป่าจบครึ่งแรก ไทย นำ สปป.ลาว 1-0 เริ่มครึ่งหลังมาถึงนาที 58 ไทยมาได้ประตูหนีห่าง2-0 เมื่อ กรวิชญ์ ทะสา แตะให้ จักรกริช พาละพล หน้ากรอบเขตโทษ ก่อนล็อคเข้าซ้ายแปเน้นๆเข้าเสาสองอย่างเหนือชั้น เกมผ่านมาถึงท้ายเกมช่วงทดเจ็บ ช้างศึก มาได้ประตูปิดกล่อง 3-0 เมื่อ กรวิชญ์ ทะสา ได้บอลฝั่งขวาหน้ากรอบเขตโทษ ก่อนจะแหวกแนวรับลาว เข้าไปยิงแสกหน้า สอละสัก ทิลาวง เข้าไปอย่างสุดสวย ก่อนที่ผู้ตัดสินจะเป่านกหวีดจบเกม ไทย ถล่มเอาชนะ สปป.ลาว 3-0 ประเดิมชัยนัดแรกในรายการนี้ได้สำเร็จ สำหรับสถานการณ์เวลานี้ ไทย มี 4 คะแนนรั้งรองจ่าฝูงของกลุ่ม ตามหลัง มาเลเซีย ที่เอาชนะ มองโกเลีย 1-0 ทำให้มี 6 แต้มเต็ม อยู่ 2 คะแนน โดยโปรแกรมนัดสุดท้ายทัพ ช้างศึก จะดวลกับ เสือเหลือง ในวันอาทิตย์ที่ 31 ต.ค. นี้ ในเวลา 10.00น. เป็นต้นไป ช่อง One31 และแอปพลิเคชั่น AisPlay ถ่ายทอดสด,https://www.naewna.com/sport/612011,2021_10_28
เปิดใจ'ช่างทาสี'ไม่รับคำขอโทษ! สาวตัดเชือกเพราะรำคาญ ยันเอาเรื่องให้ถึงที่สุด,"กรณีช่างทาสีโรยตัวทำงานบนอาคารสูง 32 ชั้น แห่งหนึ่งย่านปากเกร็ด แต่ถูกบุคคลปริศนาตัดเชือกจนขาด ทำให้ต้องหนีตายไปขอความช่วยเหลือจากลูกบ้านรายหนึ่ง ต่อมาพบว่ามือตัดเชือกทำอาชีพโปรแกรมเมอร์ อาศัยอยู่ชั้น 21 ตอนแรกให้การปฏิเสธ แต่ต่อมาจำนนต่อหลักฐาน อ้างทำไปเพราะรำคาญ รายการโหนกระแสวันที่ 28 ต.ค. 64 หนุ่ม กรรชัย กำเนิดพลอย ในฐานะผู้ดำเนินรายการ ผลิตในนามบริษัท ดีคืนดีวัน จำกัด ออกอากาศทุกวันจันทร์-ศุกร์ เวลา 12.35 น. ทางช่อง 3 กดเลข 33 สัมภาษณ์ สอง ช่างโรยตัวที่ถูกตัดเชือก ปิ่น-เด่น หัวหน้างาน, ไนซ์ เจ้าของคลิปและเป็นคนช่วยเหลือสองให้เข้าสู่ตัวอาคาร มาพร้อม อ.ปรเมศวร์ อินทรชุมนุม ผู้ตรวจการอัยการสำนักงานอัยการสูงสุด หายขวัญเสียหรือยัง? สอง : ยังครับ เป็นคนเมียนมา มาทำงานที่เมืองไทยนานหรือยัง? สอง : ตั้งแต่ 8 ขวบครับ ครอบครัวอยู่ฝั่งนี้หมดครับ มีเมียหรือยัง? สอง : มีแล้วครับ ทำอาชีพนี้นานหรือยัง? สอง : ทำได้ 3-4 ปีแล้วครับ เคยมีเรื่องแบบนี้เกิดขึ้นมั้ย ในมุมที่เราทำอาชีพนี้มาก่อน? เด่น : ไม่เคยมีมาก่อน ครั้งแรกในประวัติศาสตร์เลยใช่มั้ย? เด่น : ในวงการนี้ผมก็ไม่เคยเห็นที่ไหนมาก่อนว่ามีการตัดเชือกแบบนี้ คุณไนซ์ช่วยเหลือเพื่อนมนุษย์ อยู่คอนโดแห่งนั้น? ไนซ์ : ใช่ค่ะ เรื่องราววันนั้นเกิดอะไรขึ้น? สอง : วันที่ 12 ต.ค. เราได้รับงานให้ไปซ่อมน้ำรั่วชั้น 26 กับชั้น 20 ครับ เด่น : จุดเป้าหมายทำงานอยู่ชั้น 26 กับชั้น 20 ครับ สอง : ผมปล่อยเชือกลงมาได้ 2 ชั้น รู้สึกเชือกหนักผิดปกติครับ อันนี้ที่เห็นคือเชือกที่ใช้อยู่ เชือกต้องโรยตัวมาจากชั้นไหน? สอง : ชั้น 32 ครับ เป็นชั้นดาดฟ้า โรยลงมาเป็นคู่ เราต้องใช้เส้นนึง อีกเส้นนึงเป็นเซฟตี้ ต้องใช้คู่กัน ทีนี้โรยลงมา เราโรยจากดาดฟ้าลงมา จากนั้นยังไงต่อ? สอง : มาถึงชั้น 30 เชือกมันหนัก ผมดึงไม่ขึ้น ตัวผมเบา เวลาลงต้องดึงเชือกขึ้น เด่น : น้องโรยตัวมาถึงชั้น 30 รู้สึกว่ามีคนดึงปลายเชือกข้างล่าง เพราะมันหนัก รู้สึกได้ว่ามีคนดึงปลายเชือก สอง : พอก้มดู ก็ขาดแล้วครับ ขาดเลย ธรรมดาเชือกต้องลงไปถึงตรงไหน? เด่น : ชั้น 5 ครับ เชือกธรรมดาต้องไหลลงได้ แต่อันนี้ตึง ก้มมาดูเชือกมันขาด ขาดชั้นไหน? สอง : 21 ครับ พอขาดปุ๊บคุณยังไม่ตก แล้วเกิดยังไงอีก? สอง : ตอนโดนตัด ผมไม่สามารถทำงานได้ ลงถึงพื้นไม่ได้ด้วย ก็ไล่เคาะทุกชั้น จนเจอห้องพี่ไนซ์ พี่ไนซ์อยู่ชั้นไหน? ไนซ์ : 26 ค่ะ เรากำลังไต่มาชั้น 26 พอดี ตรงนี้ยังปลอดภัย แต่ถ้าคุณไต่ลงมาถึงชั้น 20 แล้วคุณไม่รู้มาก่อน มาถึงตรงนี้เชือกขาดคุณตาย? สอง : ใช่ครับ อยู่ดีๆ เชือกตึง ตอนเชือกตึง ก้มดูเห็นมือมั้ย? สอง : รอบแรกเห็นมือเขาอยู่ แต่ไม่แน่ใจว่าเขาเอื้อมมือไปตัด คิดว่าเขาปิดหน้าต่างครับ มันตึงก็รู้ทันทีว่ามีอะไรแปลกๆ พอก้มไปดูเห็นเชือกขาดที่ชั้นนี้? เด่น : ส่วนที่โดนตัดร่วงไปข้างล่างหมดแล้ว ถ้าสองไม่เห็นปลายที่ขาด จะเป็นยังไง? ปิ่น : ร่วงค่ะ ตายแน่ค่ะ เด่น : ร่วงทันทีครับ พอสองเห็นว่าเชือกขาด เราทำยังไงต่อ? สอง : ก็ตะโกน แต่เขาไม่ได้ยินอยู่ดี ปิ่น : ตอนนั้นเราอยู่ข้างบนดาดฟ้า สอง : ผมเลยตะโกนไปพี่เขาว่าเชือกขาด ปิ่น : เขาอยู่ชั้น 30 ตะโกนยังได้ยินอยู่ เขาบอกว่าเขาโดนตัดเชือก ปีนกลับขึ้นไปได้มั้ย? สอง : ไม่ได้ครับ ต้องลงอย่างเดียว กรณีมาถึงชั้น 26 ไม่เจอพี่ไนซ์ ทำยังไง? สอง : ก็ต้องค้างอยู่อย่างนั้น จนกว่าจะมีคนช่วย เราดึงเชือกจากข้างบนได้มั้ย? ปิ่น : ไม่ได้ค่ะ ด้วยน้ำหนักน้องด้วย เราเป็นผู้หญิงไม่สามารถอยู่แล้ว ไต่ลงมายังไง? สอง : ไต่ลงมาทีละชั้น ไล่เคาะกระจกทุกชั้น บอกว่าเชือกผมโดนตัด ขอเข้าระเบียงได้มั้ย ไม่เจอใครเลย จนมาถึงห้องพี่ไนซ์ครับ ตอนนั้นพี่ไนซ์ทำอะไรอยู่? ไนซ์ : ตอนนั้นนั่งเล่นโทรศัพท์อยู่ แฟนเขานั่งทำงาน เขาก็มองไปที่ระเบียง เขาเห็นก้นน้องกำลังหย่อนลงมา เขาเลยบอกคุณดๆ ดูสิ เขาทำอะไร ตอนนั้นเรายังไม่รู้เรื่องอะไรเลย เราก็ถ่ายคลิปจะไปลงติ๊กต๊อก สักพักเอ๊ะ ทำไมเขาไม่ไปจากห้องเราสักที ทำไมช่างมาหยุดตรงห้องเรา น้องทำท่าเหมือนคุยกับเรา ตอนแรกจะไปล็อกประตู พอน้องทำท่าเหมือนคุยก็เลยเปิดไปดู น้องรีบพูดว่าขอผ่านเข้าห้องได้มั้ย เชือกผมโดนตัด เราก็อ้าว โดนตัดยังไง เขาหยิบหัวเชือกที่ขาดให้ดู ก็เลยไปเรียกแฟนว่าเขาขอเข้าห้อง แฟนก็วิ่งออกมาดู และให้น้องรีบลงมา ตอนถ่ายยังไม่รู้สาเหตุเลย ยังร้องเพลงชีวิตยังดิ้นรนทำงาน เพลงประกอบของไมค์ ยาใจคนจน ตอนแรกเราไม่รู้ เขาก็ไม่ไปสักที เราก็คิดว่าเอ๊ะ ทำไม ตอนแรกจะไปดันขึ้น แต่เห็นแว๊บๆ ว่าเขามีสองคน อีกคนคือใครที่มากับเรา? สอน : พี่สุทินครับ เด่น : โรยตัวเป็นคู่กันลงมา อีกคนที่ลงมากับน้องสอง เขาลงมาทำงานถึงชั้น 26 แล้ว ก่อนหน้าน้องสองรู้ตัวว่าเชือกโดนตัด น้องสองพยายามสื่อสารกับคนชื่อสุทินว่าเชือกโดนตัด น้องสองบอกว่าลองเรียกห้องนี้ดูว่ามีลูกค้ามั้ย จะขอผ่านห้องนี้ คนอยู่ข้างๆ เรา สามารถล็อกตัวเราได้มั้ย? เด่น : ได้ครับ ถามว่าปลอดภัยมั้ยก็เสี่ยง แล้วอีกคนโดนตัดมั้ยไม่โดนตัด แต่ด้วยความกลัว ที่ต้องขอเข้าห้องพี่ไนซ์ ไม่กล้าลงไปต่อแล้วเพราะกลัวโดนตัดเชือกอีก ช่างอีกคนคือเชือกยังอยู่สภาพเดิม สามารถโรยตัวไปถึงข้างล่างได้ หลังเข้าไปได้ ทำยังไงต่อไป? สอง : อย่างแรกขอบคุณพี่เขา และก้มดูว่าใครตัดไล่นับชั้น ปล่อยปลายเชือกที่ถูกตัดว่าอยู่ชั้นไหน ปล่อยจากชั้น 26 ห้องพี่ไนซ์ ปรากฏว่าปลายเชือกไปตกที่ชั้น 21 ดังนั้นรู้เลยว่าคนก่อเหตุอยู่ชั้น 21? เด่น : เหตุเกิดก็โทรแจ้งตร.ทันทีในช่วงเวลานั้นครับ พี่ไนซ์ทราบมาก่อนมั้ย มุมพนักงานไปซ่อมรอยรั่ว ทาสีต่างๆ นานา? ไนซ์ : ไม่ทราบเหมือนกัน ไม่ได้ออกไปไหนเหมือนกัน คอนโดเขามีติดประกาศมั้ย? ไนซ์ : คอนโดเขามีค่ะ เขาโทรมาแจ้งทีหลัง แต่เขาแจ้งติดตามลิฟท์และไลน์กลุ่ม แล้วแต่ลูกบ้านคนไหนจะเข้ากลุ่มไลน์หรือเปล่า ปกติคอนโดเวลากระจายเรื่องราวให้ลูกบ้านรู้ เขาติดตามลิฟท์? ไนซ์ : ก่อนขึ้นลิฟท์ค่ะ หลังจากนั้นไปแจ้งความ รู้ตัวคนตัด แต่คนตัดเขาปฏิเสธมาตลอด เขายืนยันว่านิติคอนโดไม่เคยบอกเขาเลย ไม่เคยติดป้ายอะไรเลย เขาไม่รู้ว่าเชือกอะไร เขาเลยตัดทิ้งซะ พอตร.เอาหลักฐานไปให้ดู เธอก็ยอมรับว่าตัดจริงเพราะรำคาญ พบว่าเป็นโปรแกรมเมอร์ แรกๆ ปฏิเสธยังไง? ปิ่น : วันแรกที่ไปที่ห้องเขา บอกว่าเห็นหย่อนเชือกลงมาจะโรยตัว แต่ก็ไม่เห็นว่าเชือกขาด เขาพูดงี้ค่ะ แสดงว่าเขาบอกว่าเขาไม่ได้ตัด นี่คือครั้งแรก พี่ไนซ์รู้จักเขามั้ย? ไนซ์ : ไม่รู้จักค่ะ ไม่เคยเจอค่ะ ตอนหลังรู้มั้ยเขาเป็นใคร? ไนซ์ : ตอนหลังเห็นเขาคุยกันว่าเป็นขาวีนประจำคอนโด เป็นขาเหวี่ยง ขาวีน เขาอ้างว่าเขาไม่เคยรู้เรื่องมาก่อน ว่าจะมาทำอะไร เพราะนิติไม่ได้มีการประกาศ แต่พี่ยืนยันว่าคอนโดประกาศ? ไนซ์ : เขาประกาศทุกช่องทาง ก่อนขึ้นชั้นแรกก็ติดเอาไว้ พี่หวาดผวาเหมือนกัน? ไนซ์ : ใช่ ทุกวันนี้ไม่ลงข้างล่าง ให้แต่แฟนลง เห็นเขาตัดแบบนี้ก็กลัว เพราะมันออกทุกช่อง เราต้องเป็นพยานด้วย เขาไม่เห็นเป็นไปไม่ได้ พอตอนหลังเรามารู้ว่าเขาไม่ได้อยู่นานแล้ว ก็สบายใจหน่อย พอมีเรื่องเขาก็ย้ายออกเลย ไม่ได้อยู่ห้องแล้ว กรณีแบบนี้ยังไง? ปรเมศวร์ : ดูที่ตร.ตั้งข้อหาทำให้เสียทรัพย์ นี่ก็ชัดเจนแล้วนะ เชือกเส้นนึงแพง 3 หมื่นกว่าบาท เชือกนี้ไม่ใช่ตัดแล้วเอามาใช้ได้ต่อนะ ของเขาใช้ต่อยาวมากนะ สองการตัดเชือกนี้ ตัดยากนะ ที่บอกว่าไปดึง เขาบอกไม่รู้ไม่น่าได้มั้ง ในลิฟท์ หน้าลิฟต์ก็ติด ตั้ง 32 ชั้น จะอ้างว่าไม่เห็นไม่ได้ เชือกดูแล้วน่าจะตัดยาก ยกตัวอย่างเหมือนเด็กวัยรุ่นแถวอ่างทอง อยุธยา เมื่อก่อนเอาก้อนหินปากระจกรถ แค่อยากทำให้รถหยุด ศาลว่านี่คือฆ่าคนตายโดยเจตนา เล็งเห็นผลได้ ถ้าไม่ตายก็เป็นพยายาม อันนี้น้องอยู่ข้างบนยังรู้ว่าเชือกตึง ถ้าเชือกไม่ตึงก็ตัดไม่ขาด ถ้าเขาจะอ้างว่าไม่เห็นคน คงยาก เป็นไปไม่ได้ แล้วนิสัยคนเป็นโปรแกรมเมอร์ละเอียดกว่าเราอีก ต้องดูอุปนิสัย สัมมาอาชีพเขา เวลาทำงานเขาละเอียดมาก ถ้าทุกคนเห็นเชือกห้อย ต้องนึกในใจว่าเชือกอะไร ต้องดูทั้งข้างบนและล่างว่ามาจากไหน เราพูดโดยสภาพข้อเท็จจริงก่อน วิญญูชนทั้งหลายพึงต้องปฏิบัติตามนี้ แต่ของเขาชัดเจน จนเห็นคนว่าทำอะไรอยู่ ที่พนักงานสอบสวนตั้งข้อหาพยายามฆ่า ผมเห็นด้วย จะว่าเห็นคนไม่ได้ เขาตัดเส้นเดียวใช่มั้ย สอง : เขาตัดสองเส้น ตัดคู่ครับ เพิ่งรู้เลย ตัดคู่งี้เลย? ปรเมศวร์ : เส้นเซฟตี้เป็นยังไง เด่น : ถ้ามีปัญหาเส้นเซฟตี้จะล็อกตัวเรา ปรเมศวร์ : ตัวโรยก็อีกตัว ล็อกทีละตอน นี่มีโอกาสตายสถานเดียว? ปิ่น : ใช่ค่ะ อ่านข่าวมาตลอด คิดว่าตัดเส้นเดียว ปรากฏว่าตัดสองเส้นเลย? ปรเมศวร์ : ตัดเส้นโรยไม่เท่าไหร่ ตัดเส้นเซฟตี้นี่ชัดเจนนะ ตายแน่นอน ขอจำลองให้ดูนิดนึง มีดที่จะตัดได้ต้องคมมากมั้ย? ปิ่น : คมมากค่ะ ลองใช้กรรไกรตัด ตัดไม่ได้ เอามีดที่ทีมข่าวไว้ปอกมะม่วง ก็ไม่เข้า ลองเอาคัตเตอร์อันเล็กตัด ตัดได้ อาจารย์ว่าไง? ปรเมศวร์ : ก็แน่นอนว่าสิ่งที่ตัดคืออะไร รอยตัดเป็นรอยแบบนี้หรือเปล่า? เด่น : ถูกต้องครับ ปิ่น : ถ้าเชือกตึงจะตัดง่าย แสดงว่าไม่หนีจากที่ทดลอง อีกอย่างมันเป็นสิ่งที่ตามห้องจะมีติดตัว คิดว่าเขาตั้งใจมั้ยตัดสองเส้น? ปรเมศวร์ : ก็ถูกแล้วตร.ตั้งข้อหา ประเด็นถัดมา ผกก.สภ.ปากเกร็ด ออกมาชี้แจง ว่าตอนนี้แจ้งข้อกล่าวหาแล้ว หนึ่งพยายามฆ่าผู้อื่น สองทำให้เสียทรัพย์ ตร.สอบถามเรื่องดังกล่าวว่าได้กระทำความผิดมั้ย เบื้องต้นปฏิเสธอยู่ ตร.ต้องรวบรวมหลักฐานให้เห็นว่ามีอะไรบ้างจนจำนนต่อหลักฐาน แต่รับสารภาพประเด็นเดียวคือใช้มือดึงเชือกตัดเชือกจริง แต่ปฏิเสธประเด็นเรื่องไม่มีเจตนาฆ่าผู้อื่น มองยังไง? ปรเมศวร์ : เจตนามีสองตัว เจตนาตั้งใจให้ตาย อันนี้คงไม่ใช่ แต่เจตนาโดยเล็งเห็นผล ถ้ามีคนห้อยอยู่ เขาอาจหลุดได้ แล้วคุณตัดแล้วอาจตกไปได้ แบบนี้เรียกว่าเล็งเห็นผล อย่างเราเล่นกับเพื่อนเราตบหัวเพื่อนไม่ได้เจตนาตบ ไม่ใช่ พฤติกรรมมันชี้เหมือนที่บอก เอาก้อนหินปาเข้าไปหน้ารถ กระจกแตก ถ้ารถเขาคว่ำแล้วตาย ฆ่าคนตายโดยเจตนาโดยเล็งเห็นผลว่าอาจเกิดการตายได้ อันนี้ก็เหมือนกัน ผมเข้าใจที่ตร.เขาตั้งข้อหา และเชื่อว่าต้องดู เป็นเทคนิคทางกฎหมาย ไม่งั้นทุกคนก็ปฏิเสธได้ว่าไม่เจตนา เหมือนสมัยก่อน ฎีกาโบราณ เอาปืนยิงในรถไฟที่กำลังวิ่ง หรือเอาน้ำแข็งปาไปในรถไฟแล้วบอกว่า ไม่มีเจตนาทำร้าย ศาลไม่ฟังครับ คุณปาไปอาจโดนคนได้ อันนี้คือเจตนาโดยเล็งเห็นผล ฝั่งนี้กังวลใจว่าฝั่งโน้นอาจมีการสู้ เขาจะสู้ยังไง? ปรเมศวร์ : เขาสู้เรื่องเดียวคือเรื่องไม่เจตนา ก็เป็นหน้าที่ของพนักงานสอบสวน ต้องแสดงให้ชัดตามข้อหาที่ตัวเองตั้ง ถ้าท่านผกก.ตั้งข้อหาแบบนี้คงมีแนวคิดรวบรวมพยานหลักฐานให้ชัดเจน ฝั่งโน้นเขาสู้แน่นอน แต่เรื่องทำให้เสียทรัพย์ปิดประตูสู้เลย เพราะแพ้แน่นอน หรือเล็งเห็นผลว่ามีคนจะตายมั้ย แค่นั้นเอง ไปสน. เจอเขามั้ย? สอง : เจอครับ เขามาขอโทษ บอกว่าไม่ได้ตั้งใจแค่นั้น เขายกมือไหว้ น้องตอบว่ายังไง? สอง : ไม่รับครับ เขาก็ไม่ตอบอีกเลย เอ็งนี่เด็ดจริงๆ ตอบเลยว่าไม่รับ ปิ่นเจอมั้ย? ปิ่น : เจอค่ะ เขาก็ยกมือขอโทษ ยอมรับว่าตัดเชือก แต่ไม่ได้มีเจตนาฆ่าลูกน้องเรา เขาบอกเขาขอโทษอันเดียวเลย? ปรเมศวร์ : เราพูดได้ว่าเราไม่เจตนา แต่แง่มุมกฎหมายคนละเรื่องกัน ถ้าคุณเล็งเห็นว่ามันขาดแล้วหลุดคนตายได้ มันคือเจตนา ไม่งั้นคนก็อ้างได้หมด ชกเขาแล้วล้มหัวฟาดพื้นตายไม่งั้นก็อ้างได้ว่าไม่มีเจตนา คุณต้องรับผลอันนั้นด้วย พี่พร้อมเป็นพยาน? ไนซ์ : พร้อมค่ะ ยินดีค่ะ คำว่ารำคาญมันใช้ไม่ได้ แล้วเสียงดังมั้ยตอนทำ? สอง : ไม่มีเสียงครับ พี่รำคาญมั้ย? ไนซ์ : ไม่ค่ะ (หัวเราะ) แบบนี้โดนรับโทษอะไร? ปรเมศวร์ : อย่างน้อยข้อหาทำให้เสียทรัพย์โดนแล้วล่ะ ก็มาพิสูจน์ว่าเล็งเห็นผลมั้ย มีโอกาสติดคุกมั้ย? ปรเมศวร์ : ตรงๆ เลยคือ 50-50 อยู่ที่พนักงานสอบสวนรวบรวมพยานหลักฐานได้มากน้อยแค่ไหน ว่าเขาเล็งเห็นผลว่าน้องเขาเสียชีวิตได้ เขาบอกร่องรอยการตัดเหมือนคัตเตอร์ ถ้าใช้มีดอื่นๆ ที่คมกว่านี้ตัดจะได้หรือเปล่า แต่ใช้คัตเตอร์มันเนียนกริบเลย เหมือนรอยตัดที่คมมาก จะเลิกอาชีพนี้มั้ย? สอง : มันเลิกไม่ได้ มันยึดติดกับอาชีพนี้แล้ว ปกติไม่กลัวความสูง แต่วันนั้น? สอง : กลัว ขาสั่นเลย ค่าทำงานวันนึงเท่าไหร่? สอง : วันละ 800 บาทครับ มีคนมาทำกับเราแบบนี้อีก งานก็ไม่ได้มีทุกวัน ส่งเงินให้ลูกให้เมีย ให้พ่อแม่ โดนคนทำแบบนี้มันโหดร้ายเกินไป เรื่องนี้ดำเนินคดีไม่ยอมความ น้องไม่รับคำขอโทษ? เด่น : ไม่ยอมความครับ ดำเนินคดีให้ถึงที่สุดครับ มีโอกาสติดคุกมั้ย? ปรเมศวร์ : มีโอกาส",https://www.naewna.com/local/612009,2021_10_28
ลือสะพัด!‘สัมฤทธิ์’ส่อย้ายขั้วซบ‘ภูมิใจไทย’บ้านใหม่ตามลูกสาว,ลือสะพัด! สัมฤทธิ์ ส่อย้ายขั้วซบ ภูมิใจไทย ตามลูกสาว หลังอึดอัดฟ้องบิ๊กป้อม ถูกขาใหญ่ภาคอีสานงาบอมเงินช่วงเลือกตั้ง เมื่อวันที่ 28 ตุลาคม 2564 ผู้สื่อข่าวรายงานว่า ภายหลังจากกระแสข่าว มีขาใหญ่ในพรรคพลังประชารัฐ ที่ดูแลพื้นที่ภาคอีสาน ได้อมเงินในช่วงเลือกตั้งที่ผ่านมา และต่อมาปรากฏว่า นายสัมฤทธิ์ แทนทรัพย์ ส.ส.ชัยภูมิ พรรคพลังประชารัฐ ได้ออกมาระบาย ความอึดอัดให้แก่ พล.อ.ประวิตร วงษ์สุวรรณ รองนายกฯ และ หัวหน้าพรรคพลังประชารัฐ เมื่อวันที่ 27 ต.ค.ที่ผ่านมา รวมถึงกระแสข่าวนายสัมฤทธิ์ อาจจะย้ายพรรคไปอยู่พรรคภูมิใจไทยนั้น ล่าสุดรายงานข่าวแจ้งว่า มีความเป็นได้ว่า นายสัมฤทธิ์ จะย้ายไปสังกัดพรรคภูมิใจไทยในเร็วๆนี้ หรือ หากมีการยุบสภาเกิดขึ้น เนื่องจากมีการพูดคุยทิศทาง และอนาคตทางการเมืองกับแกนนำพรรคภูมิใจไทยเอาไว้แล้ว ว่าต้องการสวมเสื้อพรรคภูมิใจไทยในการเลือกตั้งครั้งหน้า อย่างไรก็ตามก่อนหน้านี้ น.ส.สุชาดา แทนทรัพย์ ซึ่งเป็นลูกสาวของนายสัมฤทธิ์ ได้ลาออกจากโฆษกกระทรวงอุสาหกรรม ที่มีนายสุริยะ จึงรุ่งเรืองกิจ รมว.อุตสาหกรรม และไปสมัครเป็นสมาชิกพรรคภูมิใจไทย และได้แต่งตั้ง เป็นข้าราชการการเมือง ตำแหน่งผู้ช่วยเลขานุการรัฐมนตรีว่าการกระทรวงศึกษาธิการ ของนางกนกวรรณ วิลาวัลย์ รัฐมนตรีช่วยว่าการกระทรวงศึกษาธิการ สังกัดพรรคภูมิใจไทย ทั้งนี้ ตั้งแต่วันที่ 5ต.ค.ที่ผ่านมา อย่างไรก็ตามนอกจากนายสัมฤทธิ์ ยังมีข่าวส.ส. และอดีตส.ส.จากพรรคการเมืองอื่นๆทั้งฝ่ายรัฐบาลและฝ่ายค้านจะทยอยย้ายตามมาอีกด้วย - 004,https://www.naewna.com/politic/612008,2021_10_28
สาวจีนสวมแหวน9วงถอดไม่ออกทำนิ้วบวมรุนแรง หมอช่วยตัดออกนาน30นาที (คลิป),28 ตุลาคม 2564 สำนักข่าวซินหัวรายงาน เมื่อไม่กี่วันก่อน เกิดเหตุหญิงรายหนึ่งในมณฑลกว่างตง (กวางตุ้ง) ทางตอนใต้ของจีน ไม่สามารถถอดแหวน 9 วงที่สวมอยู่บนนิ้วมือขวาของเธอออกได้ จึงขอความช่วยเหลือไปยังทีมกู้ภัยเมืองจงซาน พร้อมเข้ารับการรักษาที่โรงพยาบาลทันที จากการตรวจสอบพบว่าหญิงรายนี้สวมแหวน 9 วงไว้ที่นิ้วมือขวา แต่เนื่องจากแหวนรัดแน่นติดนิ้วเป็นเวลานานเกินไป ทำให้นิ้วมือของเธอเกิดอาการบวมอย่างรุนแรง เจ้าหน้าที่จึงต้องใช้เครื่องมือต่างๆ อาทิ กรรไกรและคีมปากแหลมเพื่อตัดแหวนทีละวง จนในที่สุดแหวนทั้ง 9 วง หลุดออกจากนิ้วมือสำเร็จในเวลา 30 นาที ทั้งนี้ หน่วยกู้ภัยเตือนว่าหากเกิดเหตุแหวนติดนิ้ว ให้แช่มือในน้ำเย็นและใช้น้ำมันหล่อลื่นหรือสบู่ถูจนแหวนหลุดออกมา หากยังไม่สำเร็จและพบว่านิ้วมือเริ่มบวมแดง ให้รีบขอความช่วยเหลือจากโรงพยาบาลหรือหน่วยกู้ภัยทันที,https://www.naewna.com/inter/612018,2021_10_28
สงขลายังอ่วมติดเชื้อโควิดเพิ่ม 677 คน เผย 8 อำเภอมีความเสี่ยงสูง,"สงขลาอ่วมพบติดเชื้อโควิด - 19 เพิ่มอีก 677 คน ยอดสะสม 46,642 คน เผย 8 อำเภอมีความเสี่ยงสูง ฉีดวัคซีนแล้ว 60% เร่งฉีดเต็มเป้าให้ทันการเปิดจังหวัดท่องเที่ยวกลุ่ม 2 เดือนพฤศจิกายนนี้ วันที่ 28 ต.ค.64 สำนักงานสาธารณสุขจังหวัด (สสจ.) สขลาเปิดเผยผู้ติดเชื้อโควิด - 19 รายใหม่ของ จ.สงขลา ณ วันที่ 28 ต.ค.เพิ่มขึ้น 677 คน ไม่มีผู้เสียชีวิต รวมติดเชื้อสะสม 46,642 คน รวมติดเชื้อในเรือนจำด้วย เสียชีวิตสะสม 180 คน นอนรักษาในโรงพยาบาล 5,500 กว่าคน รักษาหายกลับบ้านแล้ว 40,400 กว่าคน รายงานแจ้งว่าสาเหตุที่พบผู้ติดเชื้อเพิ่มมาจากการเจ้าหน้าที่ลงตรวจเข้มในชุมชน ซึ่งพบว่าเชื้อได้แพร่เข้าสู่ครอบครัว โดยเฉพาะในกลุ่มเด็กแพร่เชื้ออย่างกว้างขวาง ส่งผลให้พบผู้ติดเชื้อในกลุ่มผู้สัมผัสผู้ป่วยยืนยันในพื้นที่มากที่สุดกว่า 400 คนทุกวัน ในพื้นที่ 8 อำเภอของ อ.จะนะ เทพา รัตภูมิ หาดใหญ่ นาทวี เมือง สิงหนคร และ อ.สะบ้าย้อย รายงานแจ้งอีกว่าผู้ติดเชื้อรองลงมาจากกลุ่มคลินิกคัดกรองโรคติดเชื้อระบบทางเดินหายใจเฉียบพลัน นอกจากนั้นในคลัสเตอร์เก่าเช่นกลุ่มค้นหาเชิงรุกในชุมชน กลุ่มสัมผัสเสี่ยงงสูงในตลาด ร้านค้า บริษัทและโรงงาน และจากกลุ่มผู้เดินทางมาจากต่างจังหวัดชายแดนภาคใต้ แต่ในอัตราส่วนลดลงทาง นพ.สงกรานต์ ไหมชุม นายแพทย์สาธารณสุขจังหวัดสงขลา เปิดเผยว่า กระทรวงสาธารณสุขได้กระจายวัคซีนให้ทุกจังหวัดตามแผนการจัดสรรวัคซีนของศูนย์บริหารสถานการณ์แพร่ระบาดของโควิด และกำหนดให้ทุกจังหวัดเร่งรัดการฉีควัคซีนโควิด - 19 เพื่อเป็นการสร้างภูมิคุ้มกันต่อเชื้อโรค ป้องกันการติดเชื้อ ช่วยลดอาการรุนแรงของโรค ลดการเสียชีวิต ลดการแพร่เชื้อ และสร้างภูมิคุ้มกันหมู่ให้ประชาชน มีการฉีดวัคซีนเข็มแรกให้กับประชาชนในจังหวัดสงขลาไปได้แล้วเกือบ 900,000 คนหรือมากกว่า 59% จากจำนวนกลุ่มเป้าหมาย 1,487,320 คนเพื่อให้ทันการเปิดจังหวัดท่องเที่ยวกลุ่ม 2 เดือนพฤศจิกายนนี้ นพ.สงกรานต์ กล่าว",https://www.naewna.com/local/612022,2021_10_28
คุณยายสายฮา! ถามหาไม้เท้า เจอมั้ย..ยายได้เอามารึเปล่า..ไปดู,"คุณยายสายฮา! ถามหาไม้เท้า ที่แท้เหน็บไว้ที่แขนตัวเอง เชื่อว่าหลายคนคงเป็นกับการหลงๆ ลืมๆ สิ่งของประจำตัว ไม่ว่าจะเป็นลืมแว่นไว้ที่ศีรษะ , ลืมแมสก์ไว้ใต้คาง ล่าสุด เราจะพามาดูคลิปนี้ ถูกเผยแพร่โดยผู้ใช้ติ๊กต๊อกชื่อว่า Sireetron Onlamoon ขณะที่คุณยายท่านหนึ่งมาซื้อของที่ร้าน พร้อมกับหยิบเงินออกมานับ แต่ลืมไปว่าตัวเองเหน็บไม้เท้าไว้ที่แขน ความฮาจึงเกิดขึ้น . 009",https://www.naewna.com/likesara/612019,2021_10_28
'บิ๊กเจี๊ยบ'เตรียมเรียก'หนึ่งจักรวาล' สอบกรณีถูกวิจารณ์แสดงความรักต่อลูกสาว,วันที่ 28 ตุลาคม 2564 ที่ บก.ปคบ. พล.ต.ต.วรวัฒน์ วัฒน์นครบัญชา รอง ผบช.ก. ในฐานะเลขานุการ สพดส.ตร. กล่าวถึงกรณีที่มีการวิพากษ์วิจารณ์ในกระแสโซเชียล ถึงพฤติกรรมแสดงความรักต่อลูกสาวของนายจักรวาร เสาธงยุติธรรม หรือหนึ่งจักรวาล ทั้งร้อง นักดนตรีชื่อดัง ว่า เนื่องภายหลังจากที่เกิดกระแสในโซเชียล ทางเจ้าหน้าที่ตำรวจไม่ได้นิ่งนอนใจ ได้ประสานไปยัง บก.ปคม. และ เจ้าหน้านักสังคมสงเคราะห์ อาศัยความมาตรา30 ตาม พ.ร.บ.คุ้มครองเด็ก ในการเข้าตรวจสอบพื้นที่ แต่พบว่าครอบครัวดังกล่าวได้เดินทางไปต่างจังหวัด แต่ถึงอย่างไรทางนายจักรวาร ก็ได้ยืนยันผ่านทางรายการทีวี รายการหนึ่ง ว่าพร้อมที่จะให้ความร่วมมือในทุกด้าน ซึ่งประเด็นที่เข้าตรวจสอบคงเป็นเรื่องพฤติกรรมดังกล่าวเป็นการล่วงละเมิด หรือเป็นการแสดงความรักของพ่อกับลูกที่เกิดขอบเขตหรือไม่ ซึ่งต้องรอการสอบปากคำประกอบกับหลักฐานที่ทางเจ้าหน้าที่ตำรวจมีอยู่ จึงจะส่งเข้าสู่กระบวนการพิจารณาข้อกฎหมายต่อไป,https://www.naewna.com/local/612026,2021_10_28
บุกทลายโกดังเวียนเทียนสินค้าตีกลับ-ไร้มาตรฐาน หลอกขายของออนไลน์,"วันที่ 28 ตุลาคม 2564 เวลา 12.00 น. ที่ บก.ปคบ. พลตำรวจตรีอนันต์ นานาสมบัติ ผู้บังคับการปราบปรามการกระทำความผิดเกี่ยวกับการคุ้มครองผู้บริโภค และนายสุวิทย์ วิจิตรโสภา รองเลขาธิการคณะกรรมการคุ้มครองผู้บริโภค แถลงผลการปฎิบัติ เปิดยุทธการ ค้นโกดัง พบสินค้าตีกลับไม่ได้คุณภาพ เวียนกลับมาจำหน่ายซ้ำ โดยเข้าตรวจค้นพื้นที่เป้าหมาย 2 จุด ภายในซอยกิ่งแก้ว ตำบลราชาเทวะ อำเภอบางพลี จังหวัดสมุทรปราการ สามารถยึดของกลางเป็นสินค้าไม่ได้คุณภาพมูลค่ากว่า 10 ล้านบาท สืบเนื่องจากก่อนหน้านี้ มีประชาชนร้องเรียนผ่านสายด่วน ปคบ. 1135 ว่า ถูกหลอกให้ซื้อสินค้าทางออนไลน์ แต่ได้สินค้าที่ไม่ได้คุณภาพ ไม่ตรงปก ซึ่งมีผู้เสียหายหลายหลังร้องเรียนเข้ามาเป็นจำนวนมาก จึงตรวจสอบหาที่มาที่ไป จนพบว่าโกดังสินค้าดังกล่าวอยู่ในจังหวัดสมุทรปราการ ก่อนรวบรวมพยานหลักฐานขอศาลอนุมัติหมายค้นโกดัง 2 แห่งดังกล่าว พบของกลางจำนวนมาก เช่น อุปกรณ์ที่ใช้ตอบแชทกับลูกค้า , สินค้าประเภทต่างๆ หลายรายการ ซึ่งไม่ได้มาตรฐาน ไม่ได้ผ่านการตรวจสอบหน่วยงานของรัฐ พลตำรวจตรีอนันต์ เปิดเผยว่า การกระทำความผิดจะมีอยู่ 3 ลักษณะ คือ ได้สินค้าไม่ตรงปก ไม่ได้คุณภาพตามที่โฆษณาไว้ , สั่งซื้ออย่าง แต่ได้อีกอย่าง และส่งสินค้าเก็บเงินปลายทาง โดยที่ไม่ได้มีการสั่งซื้อ ซึ่งเมื่อปลายทางผู้รับไม่จ่ายเงินรับสินค้า ก็จะถูกตีกลับอล้วนำมาวนส่งจำหน่ายซ้ำให้กับเหยื่อรายอื่นอีก ซึ่งการกระทำผิดในลักษณะกาศจะเข้าข่ายผิด พ.ร.บ.คุ้มครองผู้บริโภค เจตนาก่อให้เกิดความเข้าใจผิดในคุณภาพสินค้า มีโทษจำคุกไม่เกิน 6 เดือน หรือปรับไม่เกิน 100,000 บาท หรือทั้งจำทั้งปรับ และขายสินค้าที่ควบคุมฉลาก โดยไม่มีฉลาก หรือแสดงฉลากไม่ถูกต้อง มีโทษจำคุกไม่เกิน 6 เดือน หรือปรับไม่เกิน 100,000 บาท หรือทั้งจำทั้งปรับ ซึ่งตำรวจ บก.ปคบ.จะเร่งตรวจสอบกวาดล้างจับกุมผู้ค้าที่มีพฤติกรรมดังกล่าว เพราะถือเป็นภัยสังคมรูปแบบหนึ่งที่หลอกลวงประชาชน",https://www.naewna.com/local/612031,2021_10_28
กาญจน์ติดโควิดเพิ่ม 100 ราย อายุน้อยสุด 2 เดือนมากสุด 79 ปี,"วันที่ 28 ต.ค.64 ศูนย์ปฏิบัติการแก้ไขปัญหาจากโรคติดเชื้อไวรัสโคโรนา 2019 (COVID-19) จังหวัดกาญจนบุรี รายงานสถานการณ์การแพร่ระบาดของโรคติดเชื้อโควิด-19 ในพื้นที่จังหวัดกาญจนบุรี ประจำวันที่ 28 ต.ค.64 พบผู้ติดเชื้อรายใหม่ จำนวน 100 ราย ทั้งหมดตรวจหาเชื้อในรูปแบบ RT-PCR แยกเป็นผู้ติดเชื้อภายในจังหวัด จำนวน 97 ราย นอกพื้นที่จังหวัด จำนวน 0 ราย สถานประกอบการ 3 ราย รวมผู้ป่วยสะสม ตั้งแต่วันที่ 6 เม.ย.64 จนถึงปัจจุบัน จำนวน 20,718 ราย หายป่วย จำนวน 82 ราย หายป่วยสะสม จำนวน 18,406 ราย รักษาอยู่โรงพยาบาล จำนวน 2,127 ราย เสียชีวิต 0 ราย สะสม จำนวน 185 ราย สำหรับผู้ป่วยติดเชื้อรายใหม่จำนวน 100 รายเข้ารับการรักษาที่ รพ.ห้วยกระเจา จำนวน 1 ราย รพ.พหลพลพยุหเสนา จำนวน 25 ราย รพ.สถานพระบารมี จำนวน 3 ราย รพ.ท่ากระดาน จำนวน 3 ราย รพ.สังขละบุรี จำนวน 3 ราย รพ.ทองผาภูมิ จำนวน 16 ราย รพ.สมเด็จพระปิยะฯ จำนวน 1 ราย รพ.ไทรโยค จำนวน 22 ราย รพ.เลาขวัญ จำนวน 11 ราย รพ.ค่ายสุรสีห์ จำนวน 3 ราย และ รพ.สมเด็จพระสังฆราชองค์ที่ 19 จำนวน 12 ราย ผู้ป่วยทั้ง 100 ราย เป็นหญิง 50 ราย ชาย 50 ราย โดยผู้ป่วยอายุน้อยที่สุดเป็นชายอายุ 2 เดือนชาว ต.แก่งเสี้ยน อ.เมืองกาญจนบุรี อายุมากสุดเป็นหญิงวัย 79 ปี ชาว ต.บ้องตี้ อ.ไทรโยค จ.กาญจนบุรี - 003",https://www.naewna.com/local/612029,2021_10_28
รองโฆษกฯรับ'ลิซ่า'ไม่มาเคาท์ดาวน์ เตรียมหารือททท.ตื้อมางานหน้า,รองโฆษกฯ รับ'ลิซ่า'ไม่เคาท์ดาวน์ปีใหม่ไทย เตรียมหารือททท.ตื้อมางานหน้า 28 ตุลาคม 2564 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี เปิดเผยกรณีบริษัท YG Entertainment ต้นสังกัดของศิลปิน ลิซ่า ลลิษา มโนบาล หรือ ลิซ่า แบล็กพิงค์ ได้ทำหนังสือแจ้งว่า ลิซ่า ไม่สามารถเข้ามาร่วมงานเคาท์ดาวน์ปีใหม่ 2565 ที่ประเทศไทยได้ ว่า เรื่องนี้ นายพิพัฒน์ รัชกิจประการ รมว.ท่องเที่ยวและกีฬา รับทราบแล้ว แต่ในเบื้องต้นรัฐบาลจะใช้ความพยายามอย่างเต็มที่เพื่อที่จะให้ ลิซ่า ได้มาประเทศไทย ซึ่งอาจจะเป็นการเลื่อนเวลาออกไปในโอกาสอื่น ที่ไม่ใช่เทศกาลส่งท้ายปีเก่าต้อนรับปีใหม่ น.ส.ไตรศุลี กล่าวว่า เป็นข่าวจริงที่ลิซ่า มาไม่ได้แล้ว ตอนนี้ นายพิพัฒน์ รับทราบแล้ว และจะต้องมีการประชุมร่วมกับการท่องเที่ยวแห่งประเทศไทย (ททท.) และหน่วยงานที่เกี่ยวข้องในเร็วๆ นี้ ซึ่งปีใหม่คงมาไม่ได้แล้วต้องเลื่อนไป แต่ก็จะพยายามหาทางให้ลิซ่ามาให้ได้ . 009 ข่าวที่เกี่ยวข้อง : แฟนเพลงแอบเศร้า! YGออกหนังสือแจ้ง 'ลิซ่า BLACKPINK'ไม่สามารถร่วมงานปีใหม่ได้,https://www.naewna.com/politic/612027,2021_10_28
(คลิป) 'ธรรมนัส'เดินยิ้มแป้นออกจากพรรค หลังเคลียร์ใจ,อ่านข่าวที่เกี่ยวข้องที่นี่ : จบแล้ว! 'ธรรมนัส'เดินยิ้มแป้นออกจากพรรค หลังเคลียร์ใจ กก.บห.พปชร. -008,https://www.naewna.com/channel/612036,2021_10_28
'พปชร.'โชว์จับมือยุติศึก ฝากบอก'บิ๊กตู่'สบายใจได้ไม่มีอุบัติเหตุทางการเมือง,วิรัช-ชัยวุฒิ-สุชาติ จับมือแถลงเคลียร์ใจ เผยทุกอย่างจบที่ บิ๊กป้อมปมปรับธรรมนัสพ้นเลขาฯพรรค-ความขัดแย้ง ลั่นขอบิ๊กตู่มั่นใจจะไม่มีอุบัติเหตุทางการเมือง พร้อมหนุนแคนดิเดตนายกฯ เมื่อวันที่​ 28​ ตุลาคม​ 64 ที่ทำการพรรคพลังประชารัฐ​ (พปชร.) ถ.รัชดาภิเษก ภายหลังการประชุมกรรมการบริหารพรรค​ (กก.บห.) นายวิรัช รัตนเศรษฐ ส.ส.บัญชีรายชื่อ รองหัวหน้าพรรค นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม นายสุชาติ ชมกลิ่น รัฐมนตรีว่าการกระทรวงแรงงาน ได้รวมกันแถลง โดยนายวิรัช ระบุว่า ทุกอย่างมันจบในที่ประชุมและเมื่อกี้พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพปชร. ก็ได้ให้ตน นายสุชาติและนายชัยวุฒิลงมาแถลงว่าในส่วนของพรรคพปชร.ไม่มีอะไรเปลี่ยนแปลง ทุกอย่างในพรรคพปชร.ทั้งหมดจบที่พล.อ.ประวิตร เมื่อถามว่าเลขาธิการพรรคยังเป็น ร.อ.ธรรมนัส พรหมเผ่า ใช่หรือไม่ นายวิรัช กล่าวว่า ร.อ.ธรรมนัสก็ยังเป็นเลขาฯพรรคต่อไป เมื่อถามว่าความขัดแย้งภายในพรรคได้มีการพูดคุยกันอย่างไร นายสุชาติ กล่าวว่า ไม่ใช่เรื่องความขัดแย้งแต่เป็นเรื่องการหารือที่จะทำให้พรรคเป็นสถาบันการเมืองและเติบโตเหมือนพรรคอื่นที่มีการเปลี่ยนแปลง ซึ่งตน นายวิรัชและนายชัยวุฒิ เราคุยกันทุกอย่างเรามีเป้าหมายเดียวกัน ว่าทุกอย่างจบที่หัวหน้าพรรคและพวกเราก็จะตั้งหน้าตั้งตาทำงานการเมืองให้พรรคทำงานเพื่อประเทศชาติบ้านเมืองเดินไปข้างหน้าและเวลาที่เหลืออีก 1 ปีกว่าเราเตรียมตัวสร้างพรรคมห้เข้มแข็งเพื่อการเลือกตั้งและเรามีจุดศูนย์รวมอยู่ที่พล.อ.ประวิตร ด้านนายชัยวุฒิ กล่าวว่า วันนี้ในที่ประชุมกก.บห.ก็ได้พูดคุยและทำความเข้าใจกัน ซึ่งผลสรุปคือพล.อ.ประวิตรในฐานะหัวหน้าพรรคจะเป็นคนที่ขับเคลื่อนพรรคการเมือง ต่อไปทุกอย่างไม่มีความขัดแย้งอะไร เมื่อถามว่าจะยังมีความแคลงใจกันอยู่หรือไม่ เพราะก่อนหน้านี้ ต้นตอของปัญหาคือ ร.อ.ธรรมนัส นายชัยวุฒิ กล่าวว่า อันนี้เป็นเรื่องในอดีต วันนี้เราก้าวไปข้างหน้าเราต้องคุยไปในทิศทางเดียวกัน และให้หัวหน้าพรรคเป็นผู้ตัดสินใจ เมื่อถามว่าในแต่ละกลุ่มก็ยังเมื่อเดิมไม่มีการหักอำนาจกันใช่หรือไม่ นายวิรัช กล่าวว่า ก็เหมือนเดิมทุกอย่าง เมื่อถามย้ำว่าทุกอย่างจะจบจริงใช่หรือไม่เพราะยังไม่ได้มีการพูดคุยกับทุกคน และกก.บห.บางคนยังมีความคิดให้เปลี่ยนตัวเลขาฯพรรคอยู่ นายวิรัช กล่าวว่า พูดคุยครบแล้วทุกคน ซึ่งพล.อ.ประวิตรได้ย้ำว่า ให้ทั้งพวกตนทั้งหมดมาแถลงข่าวพร้อมกัน เมื่อถามว่าวันนี้ทำไมเลขาฯพรรคไม่มานั่งแถลงข่าวด้วย นายวิรัช กล่าวว่า ร.อ.ธรรมนัส ยังไม่อยากนั่งแถลงข่าว เมื่อถามว่าร.อ.ธรรมนัส ได้มีการระบุหรือไม่ว่าจะปรับเปลี่ยนการทำงานเพื่อให้เข้ากับทุกคน นายวิรัช กล่าวว่า เรื่องนี้ต้องไปถามร.อ.ธรรมนัสเอาเอง เมื่อถามว่าการทำงานในสภาจะเป็นเอกภาพหรือไม่ ถ้าร.อ.ธรรมนัสยังอยู่ นายวิรัช กล่าวว่า ทุกอย่างเรียบร้อย เปิดสมัยประชุมเดือนพฤศจิกายน ก็มีการนัดแนะให้มาประชุมกันในวันที่ 3-5 พฤศจิกายน เมื่อถามว่ายังคงสนับสนุนพล.อ.ประยุทธ์ จันทร์โอชานายกรัฐมนตรีและรัฐมนตรีว่าการกลาโหม ในการทำงานเหมือนเดิมใช่หรือไม่ นายวิรัช กล่าวว่า พรรคพปชร.ยื่นยัน สนับสนุนพล.อ.ประยุทธ์ เป็นแคนดิเดตนายกฯของพรรคพปชร. เมื่อถามว่า จะทำให้นายกฯเชื่อใจและหายคลางแคลงใจได้อย่างไรในเมื่อร.อ.ธรรมนัส ยังเป็นเลขาฯพรรคอยู่ นายวิรัช กล่าวว่า ถามอย่างนี้มันก็คงไม่จบ พวกผมคลางแคลงใจก็เพราะคำถามแบบนี้เมื่อถามว่านายฯสบายใจได้ใช่หรือไม่ว่าจะไม่มีอุบัติเหตุทางการเมืองอะไรอีก นายวิรัช กล่าวว่า ไม่มีตนขอยืนยัน -001,https://www.naewna.com/politic/612030,2021_10_28
"ตุรกีสร้าง‘กำแพง’ยาว1,005กิโลเมตร สกัดลักลอบเข้าประเทศ (ชมคลิป)","28 ตุลาคม 2564 สำนักข่าวซินหัวรายงาน รายงานการก่อสร้างกำแพงกั้นพรมแดน ความยาว 1,005 กิโลเมตร ตามแนวพรมแดนทางตะวันออกและตอนใต้ของประเทศ เพื่อยับยั้งการเข้าประเทศอย่างผิดกฎหมาย รายงานระบุว่ากำแพงดังกล่าวปิดกั้นแนวพรมแดนระหว่างตุรกีกับอิรัก อิหร่าน และซีเรีย ราวร้อยละ 34 เมื่อนับถึงเดือนกันยายน โดยกำแพงและรั้วตามแนวพรมแดนส่วนที่อยู่ติดกับอิหร่านยาว 238 กิโลเมตร และส่วนอยู่ที่ติดกับอิรักยาว 33 กิโลเมตร ทั้งนี้ ตุรกีเป็นประเทศทางผ่านสำคัญของกลุ่มผู้อพยพผิดกฎหมายที่ต้องการเดินทางไปยุโรป และเป็นที่อยู่ของผู้ลี้ภัยมากกว่า 4 ล้านคน ซึ่งแบ่งเป็นชาวซีเรีย 3.7 ล้านคน และผู้อพยพสัญชาติอื่นๆ เช่น อิรักและอิหร่าน อีกราว 5 แสนคน นอกจากนั้นตุรกียังเผชิญการทะลักเข้าประเทศของกลุ่มผู้ลี้ภัยชาวอัฟกันจากพรมแดนติดกับอิหร่าน หลังตาลีบันเข้ายึดครองอัฟกานิสถานเมื่อไม่นานนี้ ด้านเรเจป ไตยิป แอร์โดอัน ประธานาธิบดีตุรกี กล่าวก่อนหน้านี้ว่าตุรกีมีผู้อพยพชาวอัฟกันที่ไม่มีเอกสารในประเทศสูงถึง 300,000 คน",https://www.naewna.com/inter/612035,2021_10_28
บุกทลายโกดังระยอง! ซุกสินค้าละเมิดลิขสิทธิ์ผ้าห่มลายการ์ตูน มูลค่ากว่า10ล้าน,28 ตุลาคม 2564 ผู้สื่อข่าวรายงานว่า พันตำรวจเอกบัญชา คล้ายน้อย ผู้กำกับสืบสวนตำรวจภูธรภาค2 นำกำลังเจ้าหน้าที่ ร่วมกับฝ่ายปกครองอำเภอปลวกแดง เข้าตรวจค้นโกดังเก็บสินค้า ซึ่งเป็นอาคารชั้นเดียว ตั้งอยู่ในพื้นที่ประมาณ 2 งาน ในซอยสุพรรณ เลขที่ 90/5 หมู่ 4 ตำบลมาบยางพร อำเภอปลวกแดง จังหวัดระยอง โดยก่อนหน้านี้มีผู้เสียหาย ได้เข้าร้องทุกข์กับผู้บัญชาการตำรวจภูธรภาค 2 ว่ามีผู้นำสินค้าละเมิดลิขสิทธิ์ ซึ่งเป็นสินค้าประเภทเครื่องนอนลายการ์ตูน ซึ่งเป็นเครื่องหมายการค้าของบริษัทถูกผู้ลักลอบนำมาลอกเลียนแบบผลิต ชุดเครื่องนอนออกจำหน่ายโดยไม่ได้รับอนุญาต ทำให้บริษัทได้รับความเสียหาย จากนั้นตำรวจจึงไปตรวจสอบที่โกดังเก็บสินค้าดังกล่าว แต่ไม่มีผู้ใดแสดงตัวเป็นผู้ดูแลโกดัง จึงใช้เครื่องมือช่างตัดกุญแจประตูโกดังเข้าไปตรวจสอบ และพบชุดเครื่องนอนละเมิดลิขสิทธิ์จำนวนมากประกอบด้วย ที่นอน ผ้าห่ม หมอนหนุน หมอนข้าง และอื่นๆรูปลายการ์ตูน ซึ่งเป็นสินค้าลิขสิทธิ์ของบริษัทโตเอะแอนด์ดิเมชั่น จำกัดมูลค่าความเสียหากว่า 10 ล้านบาท นายสายัญ ดำรงคดีราษฎร์ ตัวแทนบริษัทโตเอะแอนด์ดิเมชั่นจำกัด เปิดเผยว่า โกดังแห่งนี้เป็นสถานที่เก็บสินค้าละเมิดลิขสิทธิ์ของบริษัทและขายส่งให้กับลูกค้า ซึ่งเป็นพ่อค้าและแม่ค้าตลาดนัดซึ่งสถานที่ผลิตอยู่ที่จังหวัดกาฬสิน และนำมาเก็บไว้ที่ตำบลมาบยางพรแห่งนี้ ซึ่งผู้ลักลอบผลิตสินค้าละเมิดลิขสิทธิ์รายนี้เป็นรายใหญ่ สำหรับโทษผู้ละเมิดลิขสิทธิ์สินค้าอัตราโทษจำคุกตั้งแต่ 6 เดือนถึง 2 ปี และปรับเป็นจำนวนเงิน 1 แสนบาทถึง 4 แสนบาท หลังจากตรวจสอบสินค้าละเมิดลิขสิทธิ์ทั้งหมดแล้ว ตำรวจจึงตรวจยึดไว้เป็นหลักฐาน พร้อมทั้งสืบหาตัวผู้กระทำความผิดมาดำเนินคดีต่อไป. 012,https://www.naewna.com/local/612028,2021_10_28
'บิ๊กป้อม'ถกนอกรอบ'สมศักดิ์-สุชาติ' แย้มปรับโครงสร้าง กก.บห.แต่ไม่แตะ'ธรรมนัส',ประวิตรเดือดเลย สวนสื่อที่ไหนวะหลังถูกถามประกาศขู่จะลาออกหากในพรรคทะเลาะกัน ด้านนฤมลรูดซิปปากไม่พูดเรื่องในพรรค บอกเป็นเรื่องอ่อนไหว ยันกำลังใจดี ทำงานเพื่อพรรคต่อไป ขณะที่ธรรมนัสหน้าเครียดประชุมพรรค เผยพี่ใหญ่ถกนอกรอบสมศักดิ์-สุชาติแย้มปรับโครงสร้าง กก.บห.ไม่แตะเก้าอี้เลขาฯพรรค เมื่อเวลา​ 13.30น.​วันที่​ 28 ตุลาคม​ 64 ที่ทำการพรรคพลังประชารัฐ พล.อ.ประวิตร​ วงษ์สุวรรณ​ รองนายกรัฐมนตรี​ ได้เดินทางมาพร้อมกับ ร.อ.ธรรมนัส พรหมเผ่า ส.ส.พระเยาและเลขาธิการพรรคพปชร. โดยมีนางนฤมล ภิญโญสินวัฒน์ เหรัญญิกพรรค มารอต้อนรับอยู่ก่อนแล้ว ทั้งนี้ผู้สื่อข่าวได้ถามถึงกรณีในการประชุมแกนนำและส.ส.พรรค ที่มูลนิธิป่ารอยต่อฯ เมื่อช่วงเย็นวันที่ 27 ตุลาคม ซึ่งพล.อ.ประวิตร ได้ขู่ในที่ประชุม ว่าหากยังทะเลาะกันอยู่จะลาออก โดย พล.อ.ประวิตร ได้หันหน้ามาตอบด้วยอารมณ์หงุดหงิด ว่า ที่ไหนวะ เมื่อผู้สื่อข่าวถามย้ำว่าไม่มีการทะเลาะกันใช่หรือไม่ พล.อ.ประวิตร ไม่ตอบคำถามก่อนเดินขึ้นลิฟต์ไปประชุมกรรมการบริหารพรรคทันที ผู้สื่อข่าวรายงานว่าร.อ.ธรรมนัส ซึ่งเดินทางมาพร้อมกับพล.อ.ประวิตร ลงจากรถมาด้วยสีหน้าตึงเครียดและไม่สนใจสื่อมวลชนที่กำลังสัมภาษณ์ พล.อ.ประวิตร อยู่ โดยได้แหวกวงสัมภาษณ์สื่อมวลชนขึ้นลิฟต์ไปพร้อมกับพล.อ.ประวิตร และนางนฤมลทันที ด้านนางนฤมล ภิญโญสินวัฒน์ เหรัญญิกพรรคพปชร. ได้ให้สัมภาษณ์กับสื่อมวลชนครั้งแรก ถึงการประชุมเคลียร์ใจของสมาชิกพปชร.เมื่อวานนี้ ที่พล.อ.ประวิตร ขู่ว่าจะลาออกหากปัญหายังไม่จบ ตอนนี้ถือว่ามีการเคลียร์ปัญหากันจบแล้วใช่หรือไม่ว่า ตนไม่ทราบ เห็นแต่ในข่าว และไม่ทราบว่าบรรยากาศการพูดคุยวันนี้จะออกมาอย่างไร ส่วนเรื่องที่พล.อ.ประวิตร ขู่ลาออก ตนก็ไม่ทราบ ท่านไม่ได้ให้สัมภาษณ์ ก่อนที่จะยกมือขอโทษสื่อมวลชนที่หลังจากถูกปลดจากรัฐมนตรีช่วยว่าการกระทรวงแรงงานแล้วไม่ค่อยได้รับสาย แต่ยืนยันว่ายังปรารถนาดีกับทุกคนเสมอ แต่บางเรื่องก็ไม่อยากพูด เพราะเป็นเรื่องที่อ่อนไหว เมื่อถามว่า กำลังใจยังดีอยู่ใช่หรือไม่ นางนฤมล กล่าวว่าก็ทำงานให้พรรค ให้ประชาชน ข่าวแจ้งว่า ก่อนการประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้(กพต.) ครั้งที่ 3/2564 ที่มีพล.อ.ประวิตร วงษ์สุวรรณ รองนายกรัฐมนตรี และหัวหน้าพรรคพลังประชารัฐ เป็นประธาน นายสมศักดิ์ เทพสุทิน รมว.ยุติธรรม ในฐานะที่ปรึกษาหัวหน้าพรรคพลังประชารัฐ (พปชร.) และนายสุชาติ ชมกลิ่น รมว.แรงงาน ในฐานะคณะกรรมการบริหารพรรค (กก.บห.) ได้เข้าไปพูดคุยกับพล.อ.ประวิตรในห้องรับรอง โดยเป็นการพูดคุยกันในเรื่องการปรับโครงสร้างภายในพรรค พปชร. ซึ่งการพูดคุยดังกล่าวเป็นการพูดคุยกันเสียงดังมาก โดยพล.อ.ประวิตร กล่าวว่า จะมีการปรับโครงสร้างพรรคอย่างแน่นอน แต่จะไม่แตะในส่วนของตำแหน่งเลขาธิการพรรค ของ ร.อ.ธรรมนัส พรหมเผ่า เพราะไม่ต้องการให้พรรคเกิดแรงกระเพื่อม -001,https://www.naewna.com/politic/611978,2021_10_28
ชาวบ้านเห็นกับตา! จระเข้ 2 เมตร นอนอาบแดดในสวนมะนาวเมืองนนท์,"28 ตุลาคม 2564 ผู้สื่อข่าวรายงานว่า เมื่อเวลา 11.00 น. นายวิทยา ชพานนท์ นายอำเภอบางใหญ่ จ.นนทบุรี ได้สั่งการให้ นายสมพล สุระสัจจะ ปลัดอำเภอหัวหน้าฝ่ายความมั่นคง ลงพื้นที่ตรวจสอบ หลังได้รับเเจ้งจากชาวบ้านว่าพบจระเข้ขึ้นมานอนอาบแดดภายในสวนมะนาว บ้านเลขที่ 22/7 หมู่10 ต.บางแม่นาง อ.บางใหญ่ จึงพร้อมด้วย สมาชิก อส.ร้อย.อส.อ.บางใหญ่ที่6 ,ผู้ใหญ่บ้าน , เจ้าหน้าที่ป้องกันและบรรเทาสาธารณภัยเทศบาลเมืองบางเเม่นาง จากการตรวจสอบพบว่า สวนดังกล่าวอยู่ติดคลองบางไทร ลักษณะเป็นคลองระบายน้ำขนาดเล็ก เจ้าหน้าที่ปูพรมกระจายกำลังกว่า 10 นาย ค้นหาจระเข้ที่ชาวบ้านแจ้งว่าขึ้นมานอนอาบแดดอยู่บริเวณใต้พุ่มไม้ในสวน เมื่อจระเข้ได้ยินเสียงดังก็กระโดดลงคลองว่ายหนีไป ทางเจ้าหน้าที่ชุดไล่ล่า ได้พายเรือค้นหาเป็นเวลานานกว่า 2 ชม.แต่ไม่พบจระเข้ จึงได้ถอนกำลังกลับ นางลัดดาวรรณ พันธุ์โพธิ์ทอง อายุ 70 ปี เจ้าของสวน เผยว่า เมื่อช่วงเช้าที่ผ่านมา ตนเดินมาเก็บมะนาวภายในสวน สังเกตเห็นหางสัตว์ชนิดหนึ่ง ที่หางมีรอยหยักคล้ายหางจระเข้ จึงตะโกนเรียกลูกเขยให้ออกมาดู ลูกเขยได้ตะโกนถามว่า เป็นตัวเงินตัวทองหรือเปล่า ขณะที่กำลังคุยกับลูกเขยอยู่นั้น จระเข้ได้คลานลงไปลอยคออยู่ในคลองที่มีผักตบชวาอยู่เป็นจำนวนมาก จึงรีบแจ้งเจ้าหน้าที่ให้มาช่วยกันจับ ด้านนายเฉลิมพล มายะการ อายุ 50 ปี ลูกเขย กล่าวว่า เมื่อเจ้าหน้าที่มาถึงได้เดินตรวจดูพบจระเข้ลอยคออยู่ในคลอง จึงตัดสินใจใช้ไฟช๊อตลงไปในน้ำ เมื่อจระเข้โดนกระแสไฟก็ดิ้น ตนเห็นเป็นฟองน้ำฟองใหญ่ผุดขึ้นมา จากนั้นได้ว่ายหนีออกไปทางปากคลองบางไทร ไปหลบอยู่ใต้สะพาน ก่อนจะหายตัวอย่างไร้ร่องรอย ทางด้านนายสมพล สุระสัจจะ ปลัดอำเภอหัวหน้าฝ่ายความมั่นคงอำเภอบางใหญ่ กล่าวว่า ได้รับแจ้งจากชาวบ้านว่า พบจระเข้ความยาวประมาณ 2 เมตรกว่าๆ นอนอยู่ภายในสวน จึงนำกำลังเข้าตรวจสอบ พบจระเข้ลอยคออยู่ในคลองดังกล่าว แต่ไม่สามารถจับได้ ตอนนี้ได้จัดกำลังเฝ้าดูอยู่ พร้อมประสานหน่วยงานที่เชี่ยวชาญที่มีความพร้อมในด้านอุปกรณ์เครื่องมือ สำหรับคลองบางไทรนั้น เชื่อมต่อคลองสาขาอีกหลายคลอง เช่นคลองถนน คลองเสือปลา คลองบางใหญ่ คลองอ้อมนนท์ สุดท้ายนี้อยากจะฝากเตือนพี่น้องประชาชนที่อาศัยอยู่ในบริเวณดังกล่าว รวมไปถึงคนที่ดักตาข่ายหาปลา ให้หยุดก่อนเกรงว่าจะได้รับอันตราย รอให้เจ้าหน้าที่จับจระเข้ได้เสียก่อน แล้วค่อยดำเนินชีวิตตามปกติ. 012",https://www.naewna.com/likesara/612045,2021_10_28
รวบลุงชาวกระบี่-สาวเมียนมาเสนอเงินสินบน 1 แสนแลกปล่อยตัวชาวเมียนมา,"รอง ผบช.ภาค 7 แถลงซ้อนแผนรวบลุงชาวกระบี่-สาวเมียนมาหลังเสนอเงินสด 100,000 บาทให้รอง ผกก.สืบท่าม่วงแลกปล่อยตัวชายชาวเมียนมาผู้นำพา 7 แรงงานเข้าเมืองโดยผิดกฎหมาย ขณะถูกจับหลังกระบะเกิดอุบัติเหตุ เมื่อเวลา 13.00 น.วันนี้ 28 ต.ค.64 ที่ห้องประชุมศูนย์ปฏิบัติการ (ศปก.) กองบังคับการตำรวจภูธร (ภ.จว.) กาญจนบุรี พล.ต.ต.วัฒนา ยี่จีน รองผู้บัญชาการตำรวจภูธรภาค 7 พร้อมด้วย พล.ต.ต.ไพโรจน์ คุ้มภัย ผบก.ภ.จว.กาญจนบุรี พ.ต.อ.กฤตชัย ทองอยู่ รอง ผบก.ภ.จวงกาญจนบุรี พ.ต.อ.พงษกร อุปพงษ์ รอง ผบกงภ.จว.กาญจนบุรี พ.ต.อ.ภาคิณ แสนพุฒิ ผกก.สส.ภ.จว.กาญจนบุรี พ.ต.อ.สุชาย เทศัชบุตร ผกก.สภ.ท่าม่วง แถลงข่าวจับกุมกลุ่มผู้กระทำผิดเกี่ยวกับการลักลอบหลบหนีเข้าเมืองโดยผิดกฎหมายตามนโยบายของรัฐบาลโดยไม่ได้นำตัวผู้กระทำผิดมาร่วมแถลงข่าว ซึ่งเป็นไปตามหลักสิทธิมนุษยชน พล.ต.ต.วัฒนา ยี่จีน รอง ผบช.ภาค 7 กล่าวว่า เนื่องจากเวลา 08.00 น.ของวันที่ 27 ต.ค.64 ที่ผ่านมา สภ.ท่าม่วง ได้รับแจ้งจากพลเมืองเมืองดีว่าเกิดอุบัติเหตุรถยนต์ชนกันมีผู้ได้รับบาดเจ็บ เหตุเกิดบริเวณแยกสะพานหนองตาบ่ง ถนนเลียบริมคลองส่งน้ำชลประทาน สายท่าม่วง-วังศาลา หมู่ 4 ต.วังขนาย อ.ท่าม่วง หลังรับแจ้งจึงเจ้าหน้าที่จึงเดินทางไปตรวจสอบ ไปถึงพบรถยนต์กระบะยี่ห้อโตโยต้า สีดำ หมายเลขทะเบียน 1ฒฌ 1739 กทม.เสียหลักจอดอยู่ไหล่ทาง แต่ระหว่างนั้นปรากฎว่ามีกลุ่มบุคคลทั้งชายหญิงได้วิ่งหลบหนีไปกันคนละทิศละทาง เจ้าหน้าที่จึงไล่ติดตามและสามารถจับกุมตัวเอาไว้ได้ทั้งหมด 8 คน เป็นชาย 4 คน หญิง 4 คน ตรวจสอบพบทั้งหมดเป็นแรงงานต่างด้าวชาวเมียนมาหลบหนีเข้าเมืองโดยผิดกฎหมาย เจ้าหน้าที่จึงนำตัวกลุ่มผู้ต้องหาพร้อมของกลางรถยนต์กระบะมาสอบปากคำเพิ่มเติมที่ สภ.ท่าม่วง พร้อมกับรายงานสถานการณ์ที่เกิดขึ้นให้ พล.ต.ท. ธนายุตม์ วุฒิจรัสธำรง ผบช.ภาค 7, พล.ต.ต.ไพโรจน์ คุ้มภัย ผบก.ภ.จว.กาญจนบุรี และ พ.ต.อ.สุชาย เทศัชบุตร ผกก.สภ.ท่าม่วง ทราบ สำหรับผู้ต้องหาชาวเมียนมาทั้ง 8 รายที่ถูกจับกุมประกอบด้วย 1.นายวัน ไม่มีนามสกุล คนขับและผู้นำพา 2.นายชาย ไม่มีนามสกุล 3.นายซอ ฮิด แลท ไม่มีนามสกุล 4.นายชามิ ไม่มีนามสกุล 5.นางยีมอน ไม่มีนามสกุล 6.นางโม ไม่มีนามสกุล 7.นางแงทอย ไม่มีนามสกุล และ 8.นางชานอิน ไม่มีนามสกุล จากการสอบสวนนายวัน ชาวเมียนมา อายุ 36 ปี คนขับและผู้นำพาให้การว่าได้รับการว่าจ้างจากนางสุ (ขอสงวนชื่อ-นามสกุลจริง) ให้ขับรถยนต์ไปรับแรงงานจำนวนดังกล่าวที่บริเวณแยกแก่งเสี้ยน ต.แก่งเสี้ยน อ.เมืองกาญจนบุรี ให้ไปส่งที่ อ.บ้านโป่ง จ.ราชบุรี และไปส่งที่ จ.สมุทรสงคราม เมื่อนำแรงงานไปส่งถึงที่หมายจะได้รับค่าจ้างเป็นเงินจำนวน 5,600 บาทระหว่างเดินทางรถยนต์เกิดเสียหลักเฉี่ยนชนกับรถของชาวบ้านจึงหักหลบตกลงไปไหล่ทางและสุดท้ายมาถูกเจ้าหน้าที่จับกุมตัวได้ ต่อมาเวลา 17.00 น.วันเดียวกัน มีบุคคลเป็นชายโทรศัพท์เข้ามาหา พ.ต.ท.สุทธิเกียรติ โพธิสุทธิ์ รอง ผกก.สส.สภ.ท่าม่วง หัวหน้าชุดจับกุมโดยแจ้งชื่อให้ทราบว่าตนคือนาย ป.(ขอสงวนชื่อ-นามสกุลจริง) จะนำสินบนเป็นเงินสดจำนวน 100,000 บาทมาให้เพื่อแลกกับการปล่อยตัวนายวัน ผู้ต้องหาที่เป็นคนขับรถ เมื่อทราบจุดประสงค์ พ.ต.ท.สุทธิเกียรติ โพธิสุทธิ์ รอง ผกก.สส.สภ.ท่าม่วง จึงตอบตกลงและมีการนัดจ่ายเงินสินบนเพื่อแลกกับการปล่อยตัวนายวัน ที่ร้านกาแฟชื่อดังที่ตั้งอยู่ภายในปั๊มน้ำมันท้องที่หมู่ 1 ต.ท่าม่วง อ.ท่าม่วง หลังจากที่ พล.ต.ต.ไพโรจน์ คุ้มภัย ผบก.ภ.จว.กาญจนบุรี และ พ.ต.อ.สุชาย เทศัชบุตร ผกก.สภ.ท่าม่วง ได้รับรายงานสถานการณ์ดังกล่าวจาก พ.ต.ท.สุทธิเกียรติ โพธิสุทธิ์ รอง ผกก.สส.สภ.ท่าม่วง จึงสั่งการให้ประชุมวางแผนเข้าจับกุมด้วยการให้ พ.ต.ท.สุทธิเกียรติ โพธิสุทธิ์ รอง ผกก.สส.สภ.ท่าม่วงไปรอที่จุดนัดคือร้านกาแฟที่อยู่ภายในปั๊มน้ำมันโดยให้เจ้าหน้าที่ตำรวจชุดสืบสวนนอกเครื่องแบบกระจายกำลังซุ่มโป่งอยู่โดยรอบบริเวณเพื่อรอสัญญาณ จนกระทั่งเวลา 19.40 น.มีรถยนต์กระบะยี่ห้อฟอร์ต เรนเจอร์ 4 ประตู สีส้ม หมายเลขทะเบียน กรุงเทพฯ ขับเข้ามาจอดที่หน้าร้านกาแฟโดยมาด้วยกัน 2 คนเป็นชาย 1 คน หญิง 1 คนจากนั้นชายคนขับได้ลงมาจากรถยนต์พร้อมถือซองกระดาษสีน้ำตาลเดินมายื่นให้กับ พ.ต.ท.สุทธิเกียรติ ภายในมีเงินสดจำนวน 1 แสนบาท หลังจากได้รับเงินจำนวนดังกล่าวแล้ว พ.ต.ท.สุทธิเกียรติ จึงส่งสัญญาณด้วยการถอดหมวกออกจากศีรษะ เมื่อเจ้าหน้าที่ที่ปิดล้อมอยู่ได้รับสัญญาณจึงแสดงตัวเข้าจับกุมตัวผู้ต้องหาคือ นาย ป.เป็นชาว ต.อ่าวลึกใต้ อ.อ่าวลึก จ.กระบี่ พร้อมกับจับกุมตัวหญิงสาวที่นั่งรออยู่ภายในรถเอาไว้ได้เป็นหญิงชาวเมียนมา อายุ 41 ปีจากนั้นเจ้าหน้าที่จึงคุมตัวผู้ต้องหาทั้ง 2 มาสอบปากคำเพิ่มเติมที่ สภ.ท่าม่วง เบื้องต้นหญิงชาวพม่า ให้การยอมรับสารภาพว่าตนได้นำเงินจำนวน 100,000 บาทให้กับนาย ป.เพื่อนำมาจ่ายเป็นค่าสินบนกับเจ้าหน้าที่เพื่อแลกกับการปล่อยตัวนายวัน จริง ขณะที่นาย ป.ให้การปฏิเสธ แต่เมื่อความผิดสำเร็จแล้วจึงนำตัวส่งพนักงานสอบสวน สภ.ท่าม่วง ดำเนินคดีในข้อหา ร่วมกัน ให้ ขอให้ หรือรับว่าจะให้ทรัพย์สิน หรือประโยชน์อื่นใดแก่เจ้าพนักงาน เพื่อจูงใจให้กระทำการไม่กระทำการ หรือประวิงการกระทำอันมิชอบด้วยหน้าที่ พร้อมของกลาง เงินสดจำนวน 100,000 บาทและรถยนต์กระบะที่ใช้เป็นพาหนะเอาไว้เป็นหลักฐาน ส่วนนายวัน คนขับรถยนต์กระบะที่ใช้นำพาแรงงานต่างด้าวชาวเมียนมาถูกดำเนินคดีในข้อหา ซ่อนเร้น หรือช่วยด้วยประการใดๆ ให้บุคคลต่างด้าวหลบหนีเข้าเมืองโดยผิดกฎหมาย พ้นจากการจับกุมและเป็นผู้เคลื่อนย้ายแรงงานต่างด้าวโดยฝ่าฝืนประกาศจังหวัดกาญจนบุรี ขณะที่ผู้ต้องหาที่ที่เป็นแรงงานต่างด้าวชาวเมียนมาทั้ง 7 คนถูกดำเนินคดีในข้อหา เป็นบุคคลต่างด้าวหลบหนีเข้ามาและอยู่ในราชอาณาจักรโดยไม่ได้รับอนุญาตและเป็นแรงงาน ต่างด้าวเดินทางโดยฝ่าฝืนประกาศจังหวัดกาญจนบุรี",https://www.naewna.com/local/611968,2021_10_28
'คุณหญิงสุดารัตน์'ปฏิเสธกลับเพื่อไทย ลั่น!ขอโฟกัสแก้ไขปัญหาชาวบ้าน,"คุณหญิงสุดารัตน์ปฏิเสธกลับเพื่อไทย ขอโฟกัสแก้ไขปัญหาชาวบ้าน หลังจัดทัพคาราวานช่วยน้ำท่วมซ้ำซากอยุธยาจมบาดาลกว่า 1 เดือน เตรียมปัดฝุ่นแผนงานแก้น้ำท่วมอย่างยั่งยืน เมื่อวันที่ 28 ตุลาคม 2564 คุณหญิงสุดารัตน์ เกยุราพันธุ์ ประธานพรรคไทยสร้างไทย กล่าวถึงกรณีมีกระแสข่าวว่ามีการชวนให้กลับไปพรรคเพื่อไทย ว่า ตนได้ออกมา สร้างบ้านหลังใหม่ ที่ชื่อว่า ไทยสร้างไทย ซึ่งมีอุดมการณ์เพื่อประชาธิปไตย โดยไม่เป็นที่เหยียบยืนให้เผด็จการ นำประชาธิปไตยเพื่อประชาชนกลับคืนมา ดังนั้น จึงมุ่งเดินหน้าสร้างพรรคไทยสร้างไทยให้เป็นพรรคของประชาชนอย่างแท้จริง เพื่อให้เป็นเป็นเครื่องมือในการทำงานให้กับประชาชนที่ดีที่สุด เป็นพื้นที่สำหรับคนทุกช่วงวัย ส่วนประเด็นสถานการณ์การเมืองของ 2 พรรคใหญ่ที่มีความวุ่นวายในขณะนี้ คุณหญิงสุดารัตน์ กล่าวว่า ไม่ขอแสดงความคิดเห็นดังกล่าว เพราะตอนนี้ประชาชนได้รับความเดือดร้อนจากสถานการณ์โควิด-19 และบางพื้นที่ถูกซ้ำเติมจากปัญหาน้ำท่วม ดังนั้น จึงขอมุ่งเน้นแก้ไขปัญหาให้พี่น้องประชาชน ทั้งนี้ คุณหญิงสุดารัตน์ พร้อมด้วยทีมงานพรรคไทยสร้างไทย ได้จัดคาราวานลงพื้นที่ช่วยเหลือผู้ประสบอุทกภัยน้ำท่วม และตรวจดูสภาพปัญหาน้ำท่วมซ้ำซาก อ.บางบาล และ อ.เสนา จ.พระนครศรีอยุธยา โดยมอบสิ่งของอุปโภคบริโภค ข้าวสาร จำนวนกว่า 2,000 ชุด หลังน้ำท่วมสูงมากกว่า 1 เดือน คุณหญิงสุดารัตน์ กล่าวว่า ความทุกข์ของพี่น้องประชาชนในพื้นที่ จ.พระนครศรีอยุธยา มีความน่ากังกลเป็นอย่างมาก เพราะได้รับความเดือนร้อนมากกว่า 1 เดือนแล้ว โดยการแก้ไขปัญหาน้ำท่วมในระยะสั้นของพื้นที่ ควรจะต้องมีการตั้งศูนย์อำนวยการส่วนหน้า เพื่อช่วยเหลือผู้ประสบภัยน้ำท่วมในการบรรเทาความเดือดร้อนของประชาชน โดยเฉพาะโรคที่มากับน้ำ รวมถึงป้องกันการแพร่ระบาดของโควิด-19 ทั้งนี้ หากปริมาณน้ำลดแล้ว ต้องมีการออกงบประมาณฉุกเฉิน เพื่อเยียวยาประชาชนที่ได้รับผลกระทบจากน้ำท่วมในทันที และต้องเยียวยาที่ทำกินของเกษตรกรที่ได้รับความเสียหายด้วย เพราะประชาชนในพื้นที่ต้องแบกรับความเดือนร้อนจากน้ำท่วมแทนหลายจังหวัด ส่วนการแก้ไขปัญหาน้ำท่วมซ้ำซากในระยาว ต้องลงมือทำทันที ซึ่งพรรคไทยสร้างไทยได้มีแผนงานในการแก้ไขปัญหาน้ำท่วมซ้ำซาก ในพื้นที่ลุ่มน้ำเจ้าพระยาภาคกลาง ทั้งการทำพื้นที่รับน้ำ การทำแก้มลิง ประตูระบายน้ำ พนังกั้นน้ำรวมทั้งฟลัดเวย์ ซึ่งเป็นแผนงานที่ได้ศึกษาไว้ตั้งแต่เป็นรัฐมนตรีว่าการกระทรวงเกษตร แต่ถูกการรัฐประหารก่อนจึงยังไม่ได้ดำเนินการและไม่มีการสานต่อ ดังนั้น จะนำนำแผนดังกล่าวมาสานต่อเพื่อเป็นนโยบายของพรรคไทยสร้างไทย ให้เกิดความยั่งยืนในการแก้ไขปัญหาน้ำท่วม ไม่ใช่จะต้องมีการมามอบแจกสิ่งยังชีพเช่นที่เป็นอยู่ขณะนี้ - 006",https://www.naewna.com/politic/612062,2021_10_28
บุกรวบแม่เล้าวัย 21 จัดหาสาวบำเรอกาม รับสารภาพเคยขายบริการรายได้ดี,"รวบแม่เล้าวัย 21 จัดหาสาวบำเรอกามรับสารภาพเคยขายบริการ รายได้ดี เมื่อเวลา 10.00 น.วันที่ 28 ตุลาคม 2564 นายศทัต หทัยวรรธน์ นายอำเภอพรานกระต่าย พร้อมด้วยปลัดอำเภอ สนธิกำลังร่วมศูนย์ปฏิบัติการบังคับใช้กฎหมายพนักงานฝ่ายปกครอง,กองบังคับการปราบปรามการค้ามนุษย์(ปคม.),กองร้อยบก.บร.อส.จ.กำแพงเพชร ,กองร้อย อส.อ.พรานกระต่ายที่ 3/ เจ้าหน้าที่ตำราจ สภ.พรานกระต่าย ร่วมกันจับกุมตัวผู้ต้องหาตามหมายจับศาลอาญา ผู้ต้องหาชื่อ น.ส.พัชรพร อืนทร์วงค์ อายุ 21 ปี อยู่บ้านเลขที่ 557/15 ม.2 ต.พรานกระต่าย อ.พรานกระต่าย จ.กำแพงเพชร ในความผิดฐาน สมคบโดยการตกลงกันกันตั้งแต่สองคนขึ้นไปเพื่อกระทำความผิดฐานค้ามนุษย์ โดยการแสวงหาประโยชน์โดยมิชอบจากการค้าประเวณี โดยกระทำแก่บุคคลอายุไม่เกินสิบแปดปี น.ส.พัชรพร อืนทร์วงค์ ให้การรับสารภาพว่า ก่อนหน้านี้ซึ่งให้การว่าเคยค้าบริการมาก่อน ก่อนจะผันตัวเองมาเป็นแม่เล้า จัดหาสาวขายบริการ ให้กับลูกค้าที่มีรสนิยมซื้อบริการโดยเหตุเกิดที่โรงแรมบานาน่าสเตทแฟชั่นโฮเต็ล เลขที่ 55/1 ถนนกาญจนาภิเษก ต.บางคูเวียง อ.บางกรวย จ.นนทบุรี เมื่อวันที่ 1 ต.ค.2564 เวลาประมาณ 15.30 น. ต่อมา เจ้าหน้าที่ได้ติดตามจนพบตัวผู้ต้องหาตามหมายจับ เจ้าหน้าที่จึงได้แสดงหมายจับ พร้อมทั้งจับกุมและนำตัวไปจัดทำบันทึกประจำวัน ที่ สภ.พรานกระต่าย โดยเจ้าหน้าที่ ปคม.ได้นำตัวผู้ต้องหาไปยังกองบังคับการปราบปรามการค้ามนุษย์ เพื่อสอบสวน จัดทำบันทึกจับกุม และดำเนินการตามกฎมายต่อไป -001",https://www.naewna.com/local/612012,2021_10_28
ไม่ละๆพอแล้วๆ! 'บิ๊กตู่'ยกมือห้ามตัดบท ไม่ตอบปมร้อน'พปชร.',เมื่อเวลา 17.00 น.วันที่ 28 ตุลาคม 2564 ที่ทำเนียบรัฐบาล พล.อ.ประยุทธ์ จันทร์โอชา นายกรัฐมนตรี และรมว.กลาโหม ปฏิเสธตอบคำถามผู้สื่อข่าวถึงความเคลื่อนไหวในพรรคพลังประชารัฐ (พปชร.) ซึ่งทันทีที่ได้ยินคำถาม พล.อ.ประยุทธ์ กล่าวว่า หื้ย ไม่ละๆ พอแล้วๆ พร้อมยกมือห้ามตัดบท ก่อนเดินขึ้นตึกไทยคู่ฟ้าไปทันที - 006,https://www.naewna.com/politic/612068,2021_10_28
ทะลักไม่หยุด! ฉก.ร.14 สกัดจับต่างด้าวลอบเข้าไทยด้านแม่ละมาดอีก 15 ราย,ฉก.ร.14 สกัดจับต่างด้าวผิดกฎหมายลักลอบเข้าพื้นที่ตอนในด้านอ.แม่ระมาด จ.ตาก เมื่อ 28 ต.ค.64 เวลาประมาณ 0630 ฉก.ร.14 โดย มว.สกัดกั้นฯ ที่ 1 ร้อย.สกัดกั้นฯ ที่ 2 จัดกำลังลาดตระเวน/ซุ่มเฝ้าตรวจฯ บริเวณช่องทางในพื้นที่ ท้ายบ้านห้วยนกแลเหนือ หมู่ 1 บ.ห้วยนกแล ต.ขะเนจื้อ อ.แม่ระมาด จว.ตากในระหว่างปฏิบัติภารกิจ ได้ตรวจพบกลุ่มบุคคลคาดว่าเป็นแรงงานต่างด้าวผิดกฎหมาย เมื่อชุดได้ทำการแสดงตัว ปรากฏว่ามีการกระจายหลบหนี ภายหลังสามารถจับกุมได้ โดยมีแรงงานต่างด้าวจำนวน 15 คน เป็นชาย 10 คน หญิง 5 คน มีจุดประสงค์เพื่อหลีกเลี่ยงเส้นทาง จุดตรวจของกำลังสามฝ่าย บริเวณเส้นทางหมายเลข 1175 (แม่ระมาด - บ้านตาก) บริเวณบ้านพะละเพื่อจะลักลอบเข้าไปขายแรงงานในพื้นที่ตอนใน จึงได้ควบคุมกลุ่มบุคคลดังกล่าว พร้อมทั้งประสานการปฏิบัติ กับจนท.ตำรวจ สภ.แม่ระมาด ฝ่ายปกครองท้องถิ่น และกำลังทหารพราน ฉก.ทพ.35 เพื่อดำเนินการคัดกรองตามมาตรการป้องกันโรคโควิด-19 และดำเนินคดีตามกฎหมายกฎหมายต่อไป -001,https://www.naewna.com/local/612010,2021_10_28
น้ำเจ้าพระยา-ป่าสักเริ่มลดระดับ! อยุธยาคาดลดต่อเนื่องภายในสิ้นเดือนนี้,28 ตุลาคม 2564หลังจากที่เขื่อนเจ้าพระยาลดการระบายน้ำลง ส่งให้ผลให้พื้นที่ลุ่มท้ายน้ำเริ่มมีการลดระดับลงกว่า 10 เซนติเมตร โดยคุณยายทองย้อย สังวาลแก้ว อายุ77 ปี ชาวบ้านหมู่ที่ 5 ต.บ้านกุ่ม อ.บางบาล จ.พระนครศรีอยุธยา มีปัญหาด้านสายตากล่าวด้วยความดีใจหลังจากน้ำเริ่มลดลงอย่างต่อเนื่อง โดยบ้านของยายทองย้อย ลูกหลานและชาวบ้านต่างเข้ามาช่วยกัน ยกพื้นที่บ้านและหนุนเตียงนอนให้ยายทองย้อยได้นอนในช่วงกลางคืนซึ่งยายทองย้อย กล่าวว่า ตนเองไม่สามารถช่วยเหลือตัวเองได้ และประสบปัญหาน้ำท่วมกว่า 2 เดือน หนุนเตียงอย่างต่อเนื่อง และช่วงน้ำท่วมได้แต่นอนบนเตียงลงมาที่ชั้นสองไม่สะดวกเนื่องจากน้ำท่วมกว่า 40 เซนติเมตร และสองวันที่ผ่านมาน้ำที่ชั้นสองลดลงอย่างต่อเนื่อง ตนเองดีใจมาที่จะได้ใช้ชีวิตตามจุดต่างๆของบ้านแม้น้ำภายนอกยังสูงกว่า 2 เมตร แต่ก็ดีกว่านอนบนเตียง สถานการณ์น้ำในแม่น้ำป่าสัก เขตอำเภอท่าเรือเริ่มคลี่คลาย หลายพื้นที่น้ำลดระดับกลับสู่ภาวะปกติโดยเขื่อนพระราม 6 อ.ท่าเรือปรับลดการระบายน้ำลงระบายน้ำที่ 643 ลบ.ม.ต่อวินาที หลังจากที่เขื่อนป่าสักลดการระบายน้ำลงซึ่งจากการลดการระบายน้ำ ส่งผลให้ระดับน้ำเริ่มทรงตัวสถานที่ต่างๆในเขตอำเภอท่าเรือริมฝั่งแม่น้ำป่าสักเริ่มเข้าสู่ภาวะปกติ โดยที่วัดสะตืออ.ท่าเรือ จ.พระนครศรีอยุธยาเป็นอีกสถานที่ที่เคยได้รับผลกระทบจากการระบายน้ำของเขื่อนพระราม ซึ่งปัจจุบันประชาชนสามารถเดินทางเข้ามาท่องเที่ยวได้ตามปกติ ทางวัดได้ทำความสะอาดพร้อมต้อนรับนักท่องเที่ยวส่วนชุมชนที่อยู่ริมแม่น้ำป่าสักในอำเภอท่าเรือ อำเภอนครหลวง อำเภอพระนครศรีอยุธยา พื้นที่นอกคันกั้นน้ำยังมีน้ำท่วมสูง หากไม่การระบายน้ำเพิ่มคาดว่าระดับน้ำจะลดลงต่อเนื่องภายในสิ้นเดือนนี้. 012,https://www.naewna.com/likesara/612059,2021_10_28
'บิ๊กตู่'ยอมรับผิดหวัง หลังต้นสังกัดไม่อนุญาต'ลิซ่า'มาไทย,บิ๊กตู่ ยอมรับผิดหวัง หลังต้นสังกัดไม่อนุญาต ลิซ่า มาไทย 28 ตุลาคม 2564 เวลา 17.00 น. ที่ทำเนียบรัฐบาล พล.อ.ประยุทธ์ จันทร์โอชา นายกรัฐมนตรีและรมว.กลาโหม ให้สัมภาษณ์กรณีต้นสังกัด ลิซ่า แบล็กพิงค์ ทำหนังสือแจ้งว่าลิซ่า ไม่สามารถเข้าร่วมงานเคาท์ดาวน์ปีใหม่ 2565 ที่ประเทศไทยได้ ว่า เขาติดภารกิจล่วงหน้า ซึ่งได้มีการประสานกันมาโดยตลอด ก็ไม่เป็นไร ตนได้สั่งการหน่วยงานที่เกี่ยวข้องไปแล้ว ทั้งในส่วน รมว.ท่องเที่ยวและกีฬา ให้หารือกับการท่องเที่ยวแห่งประเทศไทย (ททท.) ว่าอันไหนที่จัดได้เราก็จะจัด ในส่วนของต่างประเทศเราก็จะจัดต่อไป แต่ต้องหาคนที่มีชื่อเสียงและเป็นที่รู้จัก หรือคนที่เป็นสัญลักษณ์ เพราะต้องการให้มีนักท่องเที่ยวจากต่างประเทศเข้ามา ในส่วนที่เหลือผมได้ให้นโยบายว่าให้มีการแสดง 5 ภาคเข้าไปด้วยที่เป็นวัฒนธรรม วันนี้เรามีศักยภาพในเรื่องของวัฒนธรรม ซึ่งเป็นอำนาจด้านหนึ่งเช่นกัน นอกจากเรื่องความมั่นคงและเศรษฐกิจ เราก็ยังมีด้านวัฒนธรรม จึงต้องนำพาประเทศไปในด้านนี้ ทั้งวัฒนธรรม พหุวัฒนธรรม และศิลปวัฒนธรรมของเราที่มีมากมาย ซึ่งคนเขาก็ยอมรับเราอยู่แล้ว อย่างไรก็ตามขณะนี้อยู่ระหว่างการประชุมหารือกันอยู่ ผมได้สั่งการไปแล้ว ทั้งเรื่องการแสดง 5 ภาค ซึ่งต้องปรับเมื่อมีปัญหา ทั้งนี้ยอมรับว่าเสียใจและผิดหวังเหมือนกัน แต่ก็เห็นใจเพราะเป็นเรื่องธุรกิจ คนเตรียมจองมาดูเยอะ เพราะกำลังฮิต ถ้าไม่ฮิตคนเขาก็คงไม่จองนายกฯ กล่าว . 009,https://www.naewna.com/politic/612075,2021_10_28
กรมอุตุฯวิเคราะห์ภาพถ่ายดาวเทียม หลังวันที่ 2 พ.ย.ฝนลดลง พร้อมชวนเที่ยวรับอากาศเย็น,วันที่ 28 ตุลาคม 2564 กรมอุตุนิยมวิทยา โพสต์ภาพกราฟฟิกบนเฟซบุ๊ก แสดงการพยากรณ์ฝนรวมทุกๆ 24 ชม. 10 วันล่วงหน้า (28 - ต.ค.- 6 พ.ย.64) (ระหว่างเวลา 07.00น. - 07.00 น.วันรุ่งขึ้น) จาก ECMWF 2021102712 พร้อมระบุว่า แปลผล จากภาพแบบจำลองฯ วันนี้ (28 ต.ค.64) ถึงวันที่ 31 ต.ค. 64 ประเทศไทยตอนบนมีฝนเพิ่มขึ้นบ้าง แต่ปริมาณฝนส่วนใหญ่ยังเป็นฝนเล็กน้อยถึงปานกลาง เนื่องจากอิทธิพลของหย่อมความกดอากาศต่ำที่ปกคลุมภาคอีสานตอนล่าง ภาคตะวันออก ภาคกลาง ประกอบกับบริเวณความกดอากาศสูงหรือมวลอากาศเย็น ได้แผ่ลงมาปกคลุมทางตอนบน ทำให้มีฝนในระยะแรกๆได้ ฝนจะลดลงชัดเจนบริเวณประเทศไทยตอนบน หลังวันที่ 2 พ.ย.64 เตรียมเดินทางท่องเที่ยวรับอากาศเย็นได้ทางภาคเหนือ ภาคอีสาน แต่ต้องระวังรักษาสุขภาพช่วงที่มีอากาศเปลี่ยนแปลง ส่วนภาคใต้ ฝนจะเพิ่มขึ้นตั้งแต่วันที่ 30 ต.ต. 64 ต้องเฝ้าระวังฝนตกหนักบางพื้นที่ โดยเฉพาะภาคใต้ฝั่งอ่าวไทย เนื่องจากมีลมตะวันออก ตะวันออกเฉียงเหนือ จากมวลอากาศเย็นที่แผ่ลงมา พัดปกคลุม (ข้อมูลนี้ยังมีการเปลี่ยนแปลงตามข้อมูลนำเข้าใหม่ ใช้เพื่อประกอบการตัดสินใจ ),https://www.naewna.com/local/611945,2021_10_28
'ลิซ่า BLACKPINK' โชว์ภาษาไทยกลางรายการ Dear Earth,ไปฟัง ลิซ่า BLACKPINKพูดภาษาไทยกลางรายการพิเศษ Dear Earth ของ YouTube ที่ได้เชิญชวนคนสำคัญมาพูดถึงปัญหาสิ่งแวดล้อมที่กำลังส่งผลกระทบต่อโลกเราและอยากให้ทุกคนโดยเฉพาะเด็กรุ่นใหม่ได้ตระหนักถึงมากยิ่งขึ้น โดย ลิซ่า BLACKPINK ไอดอลสาวไทยก็ได้ไปร่วมในรายการนี้ด้วย โดย ลิซ่า BLACKPINK ได้พูดถึงปัญหาสิ่งแวดล้อมที่กำลังส่งผลกระทบต่อโลก เป็นภาษาไทยอย่างชัดถ้อยชัดคำว่า ลิซ่าตระหนักถึงปัญหานี้มากขึ้น หลังจากที่ได้รู้ว่ามลพิษทางอากาศเป็นอันตรายมากแค่ไหน ชมคลิปได้ที่นี่ https://youtu.be/Aq27eTQMBJA - 003,https://www.naewna.com/likesara/611948,2021_10_28
โดนจับตา! 'เท่ง เถิดเทิง'ลงภาพหอมแก้มลูกสาว เจอคอมเม้นท์'ระวังเป็นข่าว',โดนจับตา! 'เท่ง เถิดเทิง'ลงภาพหอมแก้มลูกสาว เจอคอมเม้นท์'ระวังเป็นข่าว' 28 ตุลาคม 2564 จากกรณีดราม่าโปรดิวเซอร์เพลงชื่อดัง ลงภาพแสดงความรักกับลูกสาวแบบถึงเนื้อถึงตัวจนถูกวิพากษ์วิจารณ์ว่าไม่เหมาะสมนั้น ล่าสุดอีกนักแสดงตลกชื่อดัง เท่ง เถิดเทิง ยังถูกจับตามอง หลังจากที่ลงภาพหอมแก้มลูกสาว ผ่านอินสตาแกรม teng_mala และระบุแคปชั่นว่า หัวใจของคุณพ่อ ซึ่งงานนี้ก็มีชาวเน็ตเข้าไปแสดงความเป็นห่วง หวั่นจะเกิดดราม่าซ้ำรอยกรณีดัง แต่ก็มีแฟนคลับอีกกลุ่มเข้ามาปกป้องพร้อมกับบอกว่า แบบนี้ถือว่าปกติ ไม่ได้ล่วงเกินลูกขนาดนั้น อย่าเอามาเปรียบเทียบกัน และอย่าโยงให้เป็นข่าว . 009,https://www.naewna.com/entertain/612091,2021_10_28
คณะแพทย์ มช.ออกสารเตือนโควิดเชียงใหม่ เผยผู้ป่วยหนักใกล้ล้น ICU แล้ว,"คณะแพทยศาสตร์ มช.ออกสารเตือนสถานการณ์โควิดเชียงใหม่เข้าสู่ภาวะวิกฤต มีผู้ป่วยเพิ่มขึ้นวันละ 300-400 ราย เจอคลัสเตอร์ใหม่ทุกวัน ตอนนี้ผู้ป่วยหนักใกล้ล้นห้อง ICU แล้ว ขอให้ปชช.รับรู้สถานการณ์การแพร่กระจายการติดเชื้อส่วนใหญ่เกิดในผู้ที่ไม่มีอาการ และเกิดในครอบครัวและชุมชนเป็นหลัก จี้เร่งเข้ารับการฉีดวัคซีน ลดความรุนแรงหากติดเชื้อก่อนเปิดประเทศ 1 พ.ย.นี้ เมื่อวันที่ 28 ตุลาคม 2564ศาสตราจารย์ (เชี่ยวชาญพิเศษ) นายแพทย์บรรณกิจ โลจนาภิวัฒน์คณบดีคณะแพทยศาสตร์ มหาวิทยาลัยเชียงใหม่ ได้ออกสารจากคณะแพทยศาสตร์ มหาวิทยาลัยเชียงใหม่ว่า​ในปัจจุบันสถานการณ์การแพร่ระบาดของ Covid-19 ในจังหวัดเชียงใหม่มีความรุนแรงมากขึ้น พบว่ามีผู้ป่วยใหม่เพิ่มขึ้นวันละ 300 ราย ถึง 400 ราย และพบ Cluster ใหม่ทุกวัน ทั้งนี้ ตามสถิติทางการแพทย์ผู้ป่วยที่พบใหม่จะมีประมาณร้อยละ 20 ของผู้ป่วยทั้งหมดจะมีอาการปานกลางถึงอาการรุนแรง โดยในส่วนนี้มีผู้ป่วยจำนวนหนึ่ง(ร้อยละ 5) ต้องได้รับการรักษาในหอผู้ป่วยหนัก ICU แม้ขณะนี้ จังหวัดเชียงใหม่ได้ทำระบบ Community Isolation รวมถึงโรงพยาบาลมหาราชนครเชียงใหม่ คณะแพทยศาสตร์ มหาวิทยาลัยเชียงใหม่ ได้เริ่มทำระบบ Home Isolation แต่ระบบสาธารณสุขของจังหวัดเชียงใหม่ มีเพียง 2 โรงพยาบาลที่สามารถรับผู้ป่วยหนักสีแดง คือ โรงพยาบาลมหาราชนครเชียงใหม่ และโรงพยาบาลนครพิงค์ จากสถานการณ์ในช่วงตั้งแต่ 1 ตุลาคม 2564 ที่ผ่านมา พบว่ามีผู้ป่วยใหม่เพิ่มขึ้นจำนวนมากกว่า 6,000 ราย ทำให้มีผู้ป่วยหนักใน ICU ของโรงพยาบาลมหาราชนครเชียงใหม่ ทั้ง ICU ตึกนิมมานเหมินทร์ ตึก ICU โรงพยาบาลประสาท และ Cohort Ward โรงพยาบาลสงฆ์แห่งโรงพยาบาลมหาราชนครเชียงใหม่ มีจำนวนเพิ่มขึ้นเกือบเต็มศักยภาพ ​บุคลากรทางการแพทย์ในจังหวัดเชียงใหม่ทุกท่าน รวมถึงบุคลากรของคณะแพทยศาสตร์ มหาวิทยาลัยเชียงใหม่ มีความห่วงใยต่อสถานการณ์การแพร่ระบาดในขณะนี้เป็นอย่างยิ่งและกำลังทำงานกันอย่างเต็มศักยภาพ แต่ขณะนี้จากข้อมูลทางการแพทย์ การลดจำนวนผู้ป่วยใหม่เป็นสิ่งที่มีความจำเป็นอย่างยิ่ง และรีบด่วน ขอให้ประชาชนชาวเชียงใหม่ทราบข้อมูล และตระหนักถึงสภาวะของโรค Covid-19 ในเชียงใหม่ว่า การระบาดของโรค Covid-19 ขณะนี้มีความรุนแรงระดับสูง และการแพร่กระจายการติดเชื้อส่วนใหญ่ เกิดในผู้ที่ไม่มีอาการ และเกิดในครอบครัวและชุมชนเป็นหลัก ดังนั้น การปฏิบัติตัวต่างๆที่ทางหน่วยงานสาธารณสุขของประเทศได้แนะนำ มีความจำเป็นอย่างยิ่ง โดยเฉพาะช่วงนี้ และในเดือนพฤศจิกายน 2564 ที่จะมีการเปิดรับการท่องเที่ยว ข้อมูลทางการแพทย์ที่สำคัญคือ ผู้ที่ได้รับวัคซีนจะมีอัตราการติดเชื้อ และหากติดเชื้อแล้วจะมีความรุนแรงน้อยกว่าผู้ที่ไม่ได้รับวัคซีนอย่างมากแต่ขณะนี้อัตราการฉีดวัคซีนของเชียงใหม่มีเพียงร้อยละ 60 เท่านั้น คณะแพทยศาสตร์ มหาวิทยาลัยเชียงใหม่ ขอเชิญชวนทุกท่านมารับวัคซีนให้ได้มากที่สุด มีรายงานวิจัยทางการแพทย์พบว่า วัคซีนสูตรไขว้ตามนโยบายของประเทศมีประสิทธิภาพสูง รวมถึงชาวเชียงใหม่หวังว่าจะได้การจัดสรรวัคซีนเพิ่มเติมมากขึ้นเหมือนพื้นที่อื่น เพื่อเพิ่มร้อยละของผู้รับการฉีดวัคซีน โดยจะมีผลให้ผู้ป่วยใหม่และผู้ป่วยอาการหนักลดลง ซึ่งจะทำให้จังหวัดเชียงใหม่ผ่านพ้นวิกฤตนี้ไปได้ ​สุดท้ายนี้ผมขอขอบคุณ ข้อแนะนำและการแลกเปลี่ยนประสบการณ์ ในการรักษาผู้ป่วย Covid-19 ในกรุงเทพมหานครช่วงที่ผ่านมาจากผู้บริหารโรงพยาบาลมหาวิทยาลัยในกรุงเทพมหานคร พร้อมมอบอุปกรณ์ทางการแพทย์ รวมถึงชุด Home Isolation ให้แก่คณะแพทยศาสตร์ มหาวิทยาลัยเชียงใหม่ขอมั่นใจว่าบุคลากรของคณะแพทยศาสตร์ มหาวิทยาลัยเชียงใหม่ พร้อมดูแลประชาชนชาวเชียงใหม่ อย่างเต็มศักยภาพ แล้วเราจะผ่านวิกฤตนี้ไปด้วยกัน ผู้สื่อข่าวรายงานว่า ประชาสัมพันธ์ สำนักงานสาธารณสุขจังหวัดเชียงใหม่ รายงานสถานการณ์โควิด-19 จังหวัดเชียงใหม่ว่า พบผู้ติดเชื้อจำนวน 403 ราย -001",https://www.naewna.com/local/612094,2021_10_28
งวดนี้มาแล้ว! เลขปลายประทัด'เรือนกุมาร' คนดวงเฮงจุดประทัดจ้างรำแก้บน,28 ตุลาคม 2564 ที่บริเวณเรือนเพชรพลอย สวนป่าบ้านเสาร์ 5 เลขที่ 129 หมู่ที่ 4 ตำบลสาวร้องไห้ อำเภอวิเศษชัยชาญ จังหวัดอ่างทอง พบชาวบ้านจ้างสาวงามมารำแก้บน พร้อม นำเครื่องสังเวย ของเล่นเด็กมาถวาย และทำการจุดประทัดแก้บน เสี่ยงทายได้ตัวเลข85 เพื่อนำไปเสียงดวง โดยที่ศาลทรงไทยที่เรือนเพชร พลอย กุมารเทพ 5องค์ มีเจ้าเพชร เจ้าพลอย เจ้าโพธิ์เงิน เจ้านำโชค และเจ้าผงพลาย หลังได้ขอโชคลาภสมใจปรารถนา ได้มีการนำรถของเด็กเล่น ที่เป็นรถยนต์ รถจักรยานยนต์ ลูกอม เสื้อผ้าเด็ก มาถวายแก้บนกันเป็นประจำ. 012,https://www.naewna.com/likesara/612089,2021_10_28
นายกเล็กอ่างทองระดมกำลังลูกจ้าง ทหาร จิตอาสาล้างวัดต้นสนหลังน้ำแห้ง,"วันที่ 28 ต.ค.64 ที่บริเวณวัดต้นสน อำเภอเมือง จังหวัดอ่างทอง นายเตือนใจ ทรงไตร นายกเทศมนตรีเมืองอ่างทอง พร้อมกำลังทหาร ร.31 รอ., อสม., เทศบาล และพนักงาน ลูกจ้างเทศบาลเมืองอ่างทอง ร่วมกันทำความสะอาดบริเวณวัดต้นสน หลังจากที่สูบน้ำแห้งจนเข้าสู่สภาวะปกติเพื่อเตรียมให้ทางวัดได้ใช้สถานที่รองรับญาติโยมที่จะเดินทางมาท่องเที่ยวไหว้พระและร่วมทำบุญงานทอดกฐินในวันอาทิตย์ที่จะถึงนี้ นายเตือนใจ กล่าวว่า หลังจากน้ำเจ้าพระยาได้ไหลมุดท่อไต้ดินทะลักเข้าท่วมพื้นที่บริเวณวัดต้นสน เมื่อกลางดึกคืนวันที่ 26 ต.ค.64 ที่ผ่านมา ทางเจ้าหน้าที่จึงได้ร่วมกับประชาชนทำการวางกระสอบบิ๊กแบ็กและแนวคันดินกั้นเพื่อป้องน้ำโดยใช้เวลานานประมาณ 3 ชั่วโมง จึงทำการป้องกันไว้ได้ พร้อมได้วางเครื่องสูบน้ำออกจนแห้งแล้วก็ได้เร่งทำความสะอาดเพื่อเตรียมให้ทางวัดได้รองรับญาติโยมที่จะมาร่วมงานทอดกฐินในวันอาทิตย์ต่อไป - 003",https://www.naewna.com/local/612100,2021_10_28
ด่วน! ผู้ว่าฯเชียงใหม่ประกาศเลื่อนเปิดเรียนแบบ On site หลังสถานการณ์โควิดพุ่ง,ผู้ว่าฯเชียงใหม่ลงนามประกาศคณะกรรมการโรคติดต่อฯให้โรงเรียน สถาบันการศึกษาแห่ง ในพื้นที่ที่พบการระบาดของโรคโควิด-19 ชะลอการเปิดการเรียนการสอนแบบ On site ในห้วงระยะวันที่ 1-14 พฤศจิกายน 2564 28 ตุลาคม 2564สำนักงานประชาสัมพันธ์จังหวัดเชียงใหม่ เปิดเผยว่านายประจญ ปรัชญ์สกุล ผู้ว่าราชการจังหวัดเชียงใหม่ ในฐานะประธานคณะกรรมการโรคติดต่อจังหวัดเชียงใหม่ ผู้กำกับการบริหารราชการในสถานการณ์ฉุกเฉินจังหวัดเชียงใหม่ ลงนามประกาศคณะกรรมการโรคติดต่อจังหวัดเชียงใหม่ ฉบับที่ 41 เรื่อง มาตรการใช้อาคารเรียนหรือสถานที่เพื่อการจัดการเรียนการสอน โดยระบุว่า ด้วยขณะนี้ยังคงพบผู้ติดเชื้อโควิด-19 เป็นกลุ่มก้อน อย่างต่อเนื่องในหลายพื้นที่ คณะกรรมการโรคติดต่อจังหวัดเชียงใหม่ จึงได้พิจารณาแล้วเห็นว่า โรงเรียนหรือสถาบันการศึกษาทุกประเภท/ทุกระดับ/ทุกสังกัด ที่ได้รับอนุญาตให้จัดการเรียนการสอน จากคณะกรรมการโรคติดต่อจังหวัดเชียงใหม่แล้ว ในเขตพื้นที่ที่พบการแพร่ระบาดของโควิด-19 ให้โรงเรียนหรือสถาบันการศึกษาดังกล่าว พิจารณาชะลอการใช้อาคารหรือสถานที่ของโรงเรียนหรือสถาบันการศึกษา เพื่อจัดการเรียนการสอนในรูปแบบปกติ (On site) โดยให้พิจารณาจัดการเรียนการสอนในรูปแบบอื่นแทน ตามมาตรการหรือแนวทางที่กระทรวงศึกษาธิการกำหนด ในห้วงระยะเวลาตั้งแต่วันที่ 1-14 พฤศจิกายน 2564 -001,https://www.naewna.com/local/612103,2021_10_28
กสทช.คลอดกฎเข้ม‘SMS’ลวงประชาชน งัดโทษทางปกครองฟันผู้ให้บริการเนื้อหา,สำนักงาน กสทช. ยกระดับมาตรการจัดการปัญหา SMS หลอกลวง เข้มลงโทษทางปกครองกับผู้ให้บริการเนื้อหาที่ปล่อยให้มี SMS หลวกลวงส่งไปยังประชาชน พร้อมส่งเรื่องให้ บช.สอท. ดำเนินคดีตามกฎหมายกับมิจฉาชีพ ส่วน ก.ดีอีเอส จะดำเนินการเอาผิดกับมิจฉาชีพตาม พ.ร.บ.คอมพิวเตอร์ฯ 28 ตุลาคม 2564 กระทรวงดิจิทัลเพื่อเศรษฐกิจและสังคม (ดีอีเอส) ร่วมกับสำนักงานกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ผู้แทนจากสำนักงานตำรวจแห่งชาติ และผู้ประกอบการโทรคมนาคม ได้ประชุมหารือเพื่อติดตามและกำกับดูแลกรณีมิจฉาชีพส่งข้อความสั้น (SMS) หลอกลวงประชาชน การชักชวนเล่นพนันออนไลน์ และลามกอนาจาร นายไตรรัตน์ วิริยะศิริกุล รักษาการแทนเลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (รักษาการแทนเลขาธิการ กสทช.) กล่าวว่า จากการประชุมติดตามและกำกับดูแลกรณีมิจฉาชีพส่งข้อความสั้น (SMS) หลอกลวงประชาชน การชักชวนเล่นพนันออนไลน์ และลามกอนาจาร ที่ประชุมได้ข้อสรุปที่จะยกระดับมาตรการในการดำเนินการจัดการปัญหา SMS หลอกลวงเพิ่มขึ้นอีกระดับหนึ่ง โดยสำนักงาน กสทช. ได้กำหนดมาตรการเกี่ยวกับเนื้อหาของข้อความ และการกำหนดชื่อ Sender name ซึ่งจะเริ่มจากต้นทางของการส่ง SMS จากผู้ให้บริการเนื้อหา ดังนี้ 1.ผู้ให้บริการเนื้อหาต้องมีระบบยืนยันตัวตนของลูกค้าที่มาซื้อ SMS ที่ชัดเจน และตรวจสอบได้ 2.ข้อความใน SMS และชื่อ Sender name ต้องไม่ให้ลูกค้ากำหนดเองได้โดยอิสระแต่ต้องแจ้งผ่านผู้ให้บริการทราบก่อน 3.การกำหนด Sender name ต้องไม่มีลักษณะเป็นเลขหมายโทรศัพท์ 4.หากชื่อ Sender name ตรงกับ หรือคล้ายกับ ชื่อบริษัท หน่วยงาน หรือเครื่องหมายการค้า ทางผู้ให้บริการสามารถขอเอกสารจากลูกค้าในการรับรอง หรือการได้รับความยินยอมให้ใช้ชื่อจากเจ้าของชื่อบริษัท หน่วยงาน หรือเครื่องหมายทางการค้านั้นๆ ได้ 5.ข้อความไม่ควรมี link เพื่อป้องกันไม่ให้ใช้เป็นเครื่องมืออำนวยความสะดวกต่อการกระทำผิด สำหรับแนวปฏิบัติในการรวบรวมข้อมูล และการดำเนินการกรณีพบข้อความที่ผิดกฎหมายที่จะใช้ในการดำเนินการของผู้ให้บริการโทรคมนาคม กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) และสำนักงาน กสทช. นั้น สำนักงานฯ กำหนดให้ 1.ผู้ให้บริการต้องส่งรายชื่อ Sender name ให้สำนักงาน กสทช. รวบรวม 2.หากทางตำรวจต้องการข้อมูลของผู้ส่งข้อความจาก Sender name ที่กระทำผิดกฎหมายจะได้ประสานสำนักงาน กสทช. เพื่อขอข้อมูลผู้ให้บริการที่เป็นต้นทางการส่งข้อความดังกล่าว ก่อนออกหมายฯ เพื่อขอข้อมูลส่งข้อความ ไปยังผู้ให้บริการ 3.สำนักงาน กสทช. จะแจ้งผู้ให้บริการทราบกรณีการขอหมายฯ จากตำรวจเพื่อให้ผู้ให้บริการเตรียมข้อมูล โดยเมื่อผู้ให้บริการได้รับหมายแล้ว จะต้องให้ข้อมูลแก่ตำรวจโดยไม่ชักช้า ขณะเดียวกันแนวปฏิบัติในการรวบรวมข้อมูล และการดำเนินการกรณีพบข้อความที่ผิดกฎหมาย ในระหว่างที่รอหมายฯ จากตำรวจ สำนักงาน กสทช. และผู้ให้บริการจะดำเนินการระงับการส่งข้อความ (SMS) จาก Sender name นั้นโดยเร็ว และผู้ให้บริการต้องตักเตือนลูกค้าของตนให้ทราบถึงการกระทำที่ผิดกฎหมายดังกล่าว ซึ่งหากยังมีพฤติกรรมเช่นเดิมอีกจะมีมาตรการที่เข้มงวดขึ้น ในกรณีที่เป็นการส่งข้อความ (SMS) ข้ามโครงข่าย ให้ผู้ให้บริการปลายทางแจ้งผู้ให้บริการต้นทางที่ส่ง SMS รับทราบปัญหา โดยให้ผู้บริการต้นทางระงับการส่งภายใน 24 ชั่วโมง ทั้งนี้ประเด็นที่สำนักงาน กสทช. ผู้ประการโทรคมนาคม จะต้องพิจารณาดำเนินการต่อไป ได้แก่ 1.แนวทางการจัดทำ White List Sender 2.แนวที่ให้ผู้ส่งข้อความให้ความยินยอมที่จะให้ตรวจข้อความที่ส่ง กรณีมีผู้ร้องเรียน 3.แนวทางการดำเนินการสำหรับข้อความที่เป็นการโฆษณา ทั้งนี้เพื่อให้การแก้ไขปัญหา SMS หลอกลวงสำเร็จได้ นายไตรรัตน์ กล่าวว่าในส่วนของการลงโทษสำนักงาน กสทช. จะออกคำสั่งทางปกครองกับผู้ให้บริการเนื้อหาที่ไม่ให้ความร่วมมือในการแก้ปัญหา SMS หลอกลวง ที่ยังปล่อยให้มี SMS หลอกลวงส่งไปยังประชาชน โดยจะมีคำสั่ง ตักเตือน ปรับ พักใบอนุญาต จนถึงเพิกถอนใบอนุญาต ตามข้อเท็จจริง สำหรับการดำเนินคดีกับมิจฉาชีพ กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) ซึ่งมีความเชี่ยวชาญและชำนาญในเรื่องดังกล่าว จะรับผิดชอบในการดำเนินการเอาผิดและดำเนินคดีกับมิจฉาชีพ สำหรับกระทรวงดิจิทัลเพื่อเศรษฐกิจและสังคม (ก.ดีอีเอส) จะใช้พ.ร.บ.ว่าด้วยการกระทำความผิดเกี่ยวกับคอมพิวเตอร์ พ.ศ. 2560 ในการดำเนินการกับมิจฉาชีพที่ทำการส่งข้อความ อีเมล หรือใช้วิธีการใดก็ตาม เพื่อหลอกลวงประชาชนผ่านทางออนไลน์ อย่างไรก็ตามสำนักงานฯ ยังคงขอให้ประชาชนระมัดระวังอย่าหลงเชื่อข้อความจาก SMS โดยง่าย อย่ากรอก Username Password ที่ใช้ในการทำธุรกรรมต่างๆ กับธนาคารในลิงค์ที่ส่งมากับ SMS หรืออย่าให้ข้อมูลส่วนตัว เช่น บัตรประชาชน ไปกับคนที่โทรมาสอบถามข้อมูลทางโทรศัพท์ง่ายๆ ควรตรวจสอบที่มาของ SMS หรือหน่วยงานที่โทรศัพท์เข้ามาให้แน่ใจก่อน เพื่อระมัดระวังไม่ให้ข้อมูลเหล่านี้ตกไปอยู่ในมือมิจฉาชีพที่จะเอาข้อมูลส่วนตัวของเราไปใช้ทำธุรกรรม ขโมยเงินของเรา หรือนำไปก่อความเสียหายได้ สำนักงานฯ มองว่าความร่วมมือในครั้งนี้ของสำนักงาน กสทช. ก.ดีอีเอส บช.สอท. และผู้ประกอบการโทรคมนาคมทุกราย ที่มุ่งมั่นในแก้ไขปัญหา SMS และโทรศัพท์หลอกลวง จะทำให้การแก้ไขปัญหามีประสิทธิภาพมากยิ่งขึ้น ทั้งนี้หากประชาชนประสบปัญหา หรือต้องการแจ้งข้อมูลเกี่ยวกับ SMS และโทรศัพท์หลอกลวง สามารถแจ้งมายัง Call Center สำนักงาน กสทช. หมายเลขโทรศัพท์ 1200 (โทรฟรี ไม่มีค่าใช้จ่าย) หรือแจ้งไปยัง Call Center ของค่ายมือถือที่ท่านใช้บริการอยู่ หรือหมายเลขโทรศัพท์ที่แต่ละค่ายมีไว้เพื่อรับข้อมูลเรื่อง SMS และโทรศัพท์หลอกลวงโดยเฉพาะ นายไตรรัตน์ กล่าว -005,https://www.naewna.com/business/612115,2021_10_28
​เด็กแว้นอุดรฯหายซ่าส์! โดนจับอบรมดัดแปลงท่อดัง เรียกผู้ปกครองรับทราบ,"28 ตุลาคม 2564 ที่หน้า สภ.เมืองอุดรธานี พล.ต.ต.พิษณุ อุณหเสรี ผบก.ภ.จ.อุดรธานี พ.ต.อ.พิเชฐ วงษ์บุรี รอง ผบก.ภ.จ.อุดรธานี พ.ต.อ.พันธ์เพ็ชร เหล่ากำเหนิเพชร ผกก.สส.ภ.จ.อุดรธานี พ.ต.ท.พัฒนวงศ์ จันทร์พล รอง ผกก.สภ.เมืองอุดรธานี พ.ต.ท.สุรชิต ฤทธิลี รอง ผกก. สส.สภ.เมืองอุดรธานี ร่วมกันแถลงข่าวผลระดมกวาดล้างจับกุม เยาวชน หรือเด็กแว้น พร้อมกับรถจักรยานยนต์ดัดแปลงสภาพ ท่อเสียงดัง สร้างความเดือดร้อนรำคาญ รวมทั้งการแข่งขันรถในทางสาธารณที่ อาจก่อให้เกิดอุบัติเหตุกับพี่น้องประชาชน จำนวน 100 คันตามนโยบายของ พล.ต.อ.สุวัฒน์ แจ้งยอดสุข ผบ.ตร. มีคำสั่งให้ปฏิบัติตั้งแต่วันที่ 20 ตุลาคม 2564 ที่ผ่านมา หลังจากนั้น พล.ต.ต.พิษณุ อุณหเสรี ผบก.ภ.จ.อุดรธานี ได้ทำการทดสอบรถจักรยานยนต์ ที่ดัดแปลงสภาพท่อไอเสียให้เกิดเสียงดังเกินกว่ากฎหมายที่กำหนด ซึ่งมีความผิดตาม พรบ.จราจรทางบก พ.ศ.2522 ที่คอยสร้างความเดือดร้อนรำคาญ และเกิดการสูญเสียชีวิตและทรัพย์สินต่อพี่น้องชาวเมืองอุดรธานี ทั้งกลางวันและกลางคืนเป็นอย่างมาก ต่อมา พล.ต.ต.พิษณุ อุณหเสรี ผบก.ภ.จ.อุดรธานี พร้อมคณะ ได้เชิญเยาวชนผู้กระทำผิดมาอบรม พร้อมกับเชิญผู้ปกครองมาลงบันทึกข้องตกลง (MOU) ประมาณ 50 ราย กับทางเจ้าหน้าที่ตำรวจ สภ.เมืองอุดรธานี ที่ห้องประชุมชั้น 4 สภ.เมืองอุดรธานี ถึงเหตุผลที่ตำรวจต้องบังคับใช้กฎหมาย และทำตามหน้าที่ และไม่ได้เป็นคู่กรณีกับผู้กระทำผิด ซึ่งครั้งนี้เป็นการจับผู้กระทำผิด ที่ส่วนมากจะเป็นเด็กและเยาวชนมาอบรมให้รับทราบเหตุและผลการกระทำของตนเอง ที่ผู้ปกครองจะต้องคอยสอดส่องดูแลบุตรหลานในเรื่องนี้อย่างเคร่งครัด โดยครั้งนี้ทางตำรวจจะยังไม่ดำเนินคดีตามกฎหมาย แต่จะเป็นการอบรมและว่ากล่าวตักเตือน หากยังขืนกระทำผิดซ้ำซาก ทางตำรวจจะต้องบังคับใช้กฎหมาย ต่อเยาวชนและผู้ปกครอง ที่มีโทษจำคุก 3 เดือน หรือปรับไม่เกิน 3,000 บาท หรือทั้งจำทั้งปรับ ตามคำสั่ง คสช.22/2558 ต่อไป. 012",https://www.naewna.com/likesara/612111,2021_10_28
เชียงใหม่งัดยาแรง สั่งปิดหอพักธรรมนูญ-หอพักลุงรัตน์ดอยสะเก็ด 14 วัน,คณะกรรมการโรคติดต่อจังหวัดเชียงใหม่ ออกคำสั่งปิดหอพักธรรมนูญ และหอพักลุงรัตน์ ในพื้นที่อำเภอดอยสะเก็ด 14 วัน ตั้งแต่วันที่ 26 ตุลาคม - 8 พฤศจิกายน 2564 หลังพลการระบาดเป็นกลุ่มก้อน 28 ตุลาคม 2564 นายประจญ ปรัชญ์สกุล ผู้ว่าราชการจังหวัดเชียงใหม่ ในฐานะประธานคณะกรรมการโรคติดต่อจังหวัดเชียงใหม่ ในฐานะผู้กำกับการบริหารราชการในสถานการณ์ฉุกเฉินจังหวัดเชียงใหม่ ลงนามคำสั่งคณะกรรมการโรคติดต่อจังหวัดเชียงใหม่ ที่ 224/2564 เรื่อง ปิดสถานที่เสี่ยงเป็นการชั่วคราว เนื่องจากสำนักงานสาธารณสุขจังหวัดเชียงใหม่ได้รายงานว่าพบการติดเชื้อโควิด-19 เป็นกลุ่มก้อนภายในพื้นที่ หอพักธรรมนูญ เลขที่ 3/1 หมู่ที่ 6 ตำบลตลาดขวัญ อำเภอดอยสะเก็ด จังหวัดเชียงใหม่ และหอพักลุงรัตน์ เลขที่ 97/1-6 หมู่ที่ 6 ตำบลตลาดขวัญ อำเภอดอยสะเก็ด จังหวัดเชียงใหม่ ที่ประชุมคณะทำงานติดตามและประเมินสถานการณ์การแพร่ระบาดของโรคติดเชื้อไวรัสโคโรนา 2019 ในคราวประชุมครั้งที่ 7/2564 เมื่อวันที่ 25 ตุลาคม 2564 พิจารณาแล้วเห็นว่า เพื่อให้การควบคุมและป้องกันโรคในพื้นที่อำเภอดอยสะเก็ด เป็นไปด้วยความเรียบร้อย และเกิดประสิทธิภาพสูงสุด จึงเห็นควรให้ปิด หอพักธรรมนูญ เลขที่ 3/1 หมู่ที่ 6 ตำบลตลาดขวัญ อำเภอดอยสะเก็ด จังหวัดเชียงใหม่และหอพักลุงรัตน์ เลขที่ 97/1-6 หมู่ที่ 6 ตำบลตลาดขวัญ อำเภอดอยสะเก็ด จังหวัดเชียงใหม่เป็นระยะเวลา 14 วัน ตั้งแต่วันที่ 26 ตุลาคม 2564 ถึงวันที่ 8 พฤศจิกายน 2564 ทั้งนี้ ให้ผู้สัมผัสเสี่ยงสูงทุกรายเข้ารับการตรวจคัดกรองหาเชื้อโควิด-19 หากผลตรวจเป็นลบให้กักตนเอง (Home Quarantine) เป็นเวลา 14 วัน ส่วนกลุ่มเสี่ยงต่ำให้คุมไว้สังเกตอาการ เป็นเวลา 14 วัน และปฏิบัติตามคำสั่งเจ้าพนักงานควบคุมโรคติดต่อในพื้นที่อย่างเคร่งครัด พร้อมขอความร่วมมือประชาชนในพื้นที่จังหวัดเชียงใหม่ งดการเดินทางเข้าไปในพื้นที่ดังกล่าวเป็นระยะเวลา 14 วัน โดยไม่มีเหตุจำเป็นเพื่อลดความเสี่ยงต่อการสัมผัสโรค ในการนี้ ให้นายอำเภอดอยสะเก็ด ในฐานะหัวหน้าศูนย์ปฏิบัติการควบคุมโรคอำเภอดอยสะเก็ด กำกับ และควบคุมการปฏิบัติให้เป็นไปด้วยความเรียบร้อย -001,https://www.naewna.com/local/612117,2021_10_28
คลัสเตอร์‘คนขายไก่ทอด’ลามจากเชียงใหม่เข้าน่าน ติดเชื้อแล้ว 25 ราย,"คลัสเตอร์คนขายไก่ทอดลามจากเชียงใหม่เข้าน่าน ติดเชื้อแล้ว 25 ราย เร่งตรวจกลุ่มเสี่ยง 3 หมู่บ้าน 28 ตุลาคม 2564 สถานการณ์โรคโควิด-19 กลับมาระบาดในพื้นที่ จ.น่าน อีกครั้ง หลังพบผู้ป่วย 8 ราย มีอาชีพขายไก่ทอดอยู่ที่ตลาดวโรรส จ.เชียงใหม่ แต่ตลาดปิดเพราะมีการแพร่ระบาดโรคโควิด-19 จึงได้พากันเดินทางกลับบ้านพักที่บ้านใหม่เจริญสุข หมู่ 14 ต.สะเนียน อ.เมือง จ.น่าน ตั้งแต่เมื่อวันที่ 21 ตุลาคม ที่ผ่านมา และเริ่มมีอาการเป็นไข้ เจ็บคอ ต่อมาเมื่อวันที่ 27 ตุลาคม ที่ผ่านมา พากันไปตรวจพบผลตรวจพบเชื้อโควิด-19 ทั้งครอบครัว ซึ่งเจ้าหน้าที่สาธารณสุขอำเภอเมืองน่าน ได้เร่งเข้าตรวจเชิงรุกกลุ่มเสี่ยงมีการแพร่กระจายสู่ผู้สัมผัสในครอบครัวและเครือญาติ พบผู้ติดเชื้อเพิ่มอีก 17 ราย รวมขณะนี้พบผู้ป่วยติดเชื้อโควิด-19 แล้วจำนวน 25 ราย และคาดการณ์จะพบผู้ป่วยติดเชื้อโควิดเพิ่มอีกจำนวนมาก เนื่องจากสอบสวนโรคพบมีผู้กลุ่มเสี่ยงจากการสัมผัสจากผู้ติดเชื้อเชื่อมโยง ซึ่งได้เดินทางไปร่วมงานทำบุญข้าวใหม่ และไปประกอบศาสนกิจที่โบสถ์ ในอีก 3 หมู่บ้าน ได้แก่ บ้านใหม่เจริญสุข , บ้านสองแคว และบ้านกลางพัฒนา และหมู่บ้านใกล้เคียงมากกว่า 500 ราย นอกจากนี้จากการที่ครอบครัวดังกล่าวไปตรวจที่โรงพยาบาลส่งเสริมสุขภาพประจำตำบล (รพ.สต.) บ้านน้ำโค้ง ต.สะเนียน ยังส่งผลให้เจ้าหน้าที่ รพ.สต.บ้านน้ำโค้ง ตกเป็นกลุ่มเสี่ยง ต้องกักตัวที่ทำงาน 4 รายด้วย ด้านเจ้าหน้าที่สาธารณสุขจังหวัดน่าน เร่งลงพื้นที่ หลังประกาศให้ประชาชนงดออกจากบ้าน รวมทั้งปิดศูนย์เลี้ยงเด็ก งดกิจกรรม และเว้นระยะห่าง โดยช่วงบ่ายทีมสอบสวนโรคจะเนินการลงพื้นที่เพื่อควบคุมการแพร่ระบาด เนื่องจากพบว่ามีงานเลี้ยงข้าวใหม่ตามความเชื่อของชนเผ่า ซึ่งมีญาติจากหลายอำเภอและหลายพื้นที่เข้ามาร่วมงาน และผู้ติดเชื้อหลายคนได้ร่วมงานดังกล่าว ด้านนายชัยนรงค์ วงศ์ใหญ่ รองผู้ว่าราชการจังหวัดน่าน กล่าวว่า วันนี้ทางเจ้าหน้าที่สาธารณสุขได้ทำการลงพื้นที่ตรวจคัดกรองผู้ติดเชื้อโควิดในพื้นที่ จากกรณีที่มีผู้เดินทางกลับมาจาก จ.เชียงใหม่ มีอาชีพขายไก่ทอด ที่ตลาดวโรรส ที่ถือว่าเป็นพื้นที่ที่มีความเสี่ยงสูง และเข้ามาใน จ.น่าน ผ่าน อ.บ้านหลวง และเข้ามาอาศัยอยู่ในบ้านที่อยู่รวมกันถึง 18 คน เข้ามาในพื้นที่ในช่วงวันที่ 21 ตุลาคม 2564 ซึ่งเป็นวันหยุดยาว พอเข้ามาก็มีกิจกรรมที่ทำร่วมกัน อาทิ กิจกรรมทางศาสนาคริสต์ กิจกรรมการสู่ขวัญข้าวใหม่ ทำให้พบผู้ที่มีความเสี่ยงเป็นจำนวนมาก ส่วนในด้านการดำเนินคดีนั้นต้องรอให้รักษาตัวจนหายก่อน แต่ยืนยันว่ามีความผิดชัดเจน ทั้งไม่ลงทะเบียนเข้าออกจังหวัดตามคำสั่งจังหวัดน่าน และฝ่าฝืนคำสั่งจังหวัดน่าน ส่วนนายจงจิต ปินศิริ สาธารณสุขอำเภอเมืองน่าน กล่าวว่า ผู้ป่วยที่ติดเชื้อโควิดทั้ง 25 ราย ส่งตัวเข้ารักษาที่โรงพยาบาลน่าน ซึ่งในนี้มีเด็กเล็กอายุเพียง 5-6 เดือน ที่ต้องเฝ้าระวังอาการเป็นพิเศษ โดยขณะนี้ได้ระดมทีมสอบสวนโรคลงพื้นที่ตั้งจุดตรวจ ที่โรงเรียนบ้านสองแคว ต.สะเนียน อ.เมืองน่าน เพื่อค้นหาเชิงรุกด้วยชุดตรวจหาเชื้อแบบ Antigen Test Kit (ATK) ให้กับชาวบ้าน 3 หมู่บ้าน 500 กว่าราย ที่มีการสัมผัสจากผู้ติดเชื้อเชื่อมโยง ในจำนวนนี้มีทั้งเด็กเล็กและผู้สูงอายุ โดยผู้นำชุมชนต้องใช้ภาษาชนเผ่าเพื่อประชาสัมพันธ์ให้ชาวบ้านที่มีความเสี่ยงให้มาทำการตรวจหา -005",https://www.naewna.com/local/612119,2021_10_28
‘โควิดกรุงเทพฯ’ 50 เขตวันนี้- 10 อันดับสูงสุด ‘ลาดพร้าว’ยึดเบอร์1ต่อเนื่อง,โควิดกรุงเทพฯ 50 เขตวันนี้- 10 อันดับสูงสุด ลาดพร้าวยึดเบอร์1ต่อเนื่อง 28 ตุลาคม 2564 เพจ กรุงเทพมหานคร โดยสำนักงานประชาสัมพันธ์ รายงานจำนวนผู้ป่วยรายเขตที่มีที่อยู่ในพื้นที่กรุงเทพฯ ประจำวันที่ 28 ตุลาคม 2564 รวม 50 เขต มีผู้ติดเชื้อ 671 ราย อยู่ระหว่างติดตามที่อยู่ขณะป่วย 10 ราย โดยเขตลาดพร้าว ยังอยู่ที่อันดับ 1 ต่อเนื่องอีกวัน หลังจากวานนี้อยู่ในอันดับ 1 ที่จำนวน 80 ราย ขณะที่วันนี้อยู่ที่ 66 ราย 10 อันดับเขตที่มีผู้ติดเชื้อสูงสุด เป็นดังนี้ 1. ลาดพร้าว 66 ราย 2. บางเขน 42 ราย 3. ปทุมวัน 39 ราย 4. มีนบุรี 38 ราย 5. สายไหม 38 ราย 6. คลองสามวา 32 ราย 7. บางกอกน้อย 24 ราย 8. จอมทอง 23 ราย 9. บางพลัด 20 ราย 10. ลาดกระบัง 20 ราย -005,https://www.naewna.com/local/612121,2021_10_28
เตือนภัย! มิจฉาชีพอ้างเป็นเจ้าหน้าที่สธ. หลอกตรวจสุขภาพขโมยเงินในกุฏิ,"28 ตุลาคม 2564 ผู้สื่อข่าวจ.อุดรธานี รายงานว่า ร.ต.ต.ธานี ไขแสงจันทร์ รอง สวป.สภ.ไชยวาน ซึ่งปฏิบัติหน้าที่ร้อยเวรปราบปราม ประจำวัน รับแจ้งจากพระภิกษุที่วัดสาเกตุ บ้านหนองแวงแก้มหอม อ.ไชยวาน จ.อุดรธานีเมื่อวันที่ 27 ตุลาคม ว่ามีคนร้ายอ้างเป็นเจ้าหน้าที่สาธารณสุขมา ตรวจสุขภาพหลังฉีดวัคซีนแล้วขโมยเงินไป หลังรับแจ้ง ตร.ไชยวาน จึงเดินทางไปตรวจสอบ พบกับหลวงปู่หลัด อายุ 73 ปี พระลูกวัดวัดดังกล่าว โดยหลวงปู่หลัดยังมีการช้ำใจไม่หาย พร้อมกับเล่าให้ฟังว่า มีชายแปลกหน้าเข้ามาตีสนิท ชวนคุยต่างๆนานา และถามว่าหลวงปู่ฉีดวัคซีน 2 เข็มแล้วใช่ไหม หลวงปู่หลัดก็บอกว่า ใช่ ชายแปลกหน้าก็บอกว่าตนเองป็นเจ้าหน้าที่สาธารณสุขไชยวาน จะมีหมอมาตรวจเช็คสุขภาพของหลวงปู่หลังจากฉีดวัคซีนป้องกันโควิดแล้ว 2 เข็มให้รีบไปอาบน้ำนอนรอเจ้าหน้าที่ฯ มาตรวจได้เลย หลวงปู่หลัด บอกอีกว่า ก็นึกว่าเป็นเจ้าหน้าที่ฯ จริงไม่คิดว่าจะโดนหลอก จึงถอดจีวรและผ้าอังสะวางไว้ในห้อง ก็รีบไปอาบน้ำเพื่อรอให้เจ้าหน้าที่ฯ มาตรวจสุขภาพ ก่อนเข้าห้องน้ำ ก็เห็นชายแปลกหน้านำไม้กวาดมาทำความสะอาดภายในกุฏิอย่างดีและมีน้ำใจ พอหลวงปู่อาบน้ำเสร็จออกมาก็เห็นชายคนดังกล่าว บอกว่า ไปก่อนเด้อปู่ ตนเองก็แปลกใจ ไหนว่าจะมีเจ้าหน้าที่มาตรวจสอบสุขภาพทำไมไปเร็วจัง เริ่มเอะใจว่าเป็นมิจฉาชีพ จึงรีบไปดูเงินในกระเป๋าอังสะ ปรากฏว่าเงินหายไป 1,000 บาท เหลือไว้เพียง 120 บาท คิดว่าชายคนดังกล่าวขโมยเงินไปแน่นอนจึงแจ้งตร.ทันที หลังตำรวจตรวจสอบที่เกิดเหตุจะได้ตรวจสอบกล้องวงจรปิดเร่งติดตามคนร้ายที่อ้างเป็นเจ้าหน้าที่สาธารณสุข มาตรวจสุขภาพพระ หลังฉีดวัคซีนมาดำเนินคดีให้ได้โดยเร็ว. 012",https://www.naewna.com/likesara/612120,2021_10_28
การเมืองหูผึ่ง! 'อุ๊งอิ๊ง-แพทองธาร'ตอบแล้วปมนั่งแคนดิเดตนายกฯเพื่อไทย,อุ๊งอิ๊ง-แพทองธารขอบคุณหนุนนั่งที่ปรึกษา ยันไม่ใช่นักการเมือง ตั้งเป้าปฏิรูป การศึกษา-เทคโนโลยี -ซอฟต์พาวเวอร์ ตอบปมนั่งแคนดิเดตนายกฯเพื่อไทย ขอฟังเสียงตอบรับของคนในพรรคก่อน และให้เป็นเรื่องอนาคต ยอมรับพ่อยังหวังได้กลับมากราบแผ่นดินไทยอีกครั้ง 28 ต.ค.64 ที่ศูนย์ประชุมและแสดงสินค้านานาชาติขอนแก่น พรรคเพื่อไทยจัดประชุมใหญ่สามันประจำปี 2564 ภายใต้แคมเปญ พรุ่งนี้เพื่อไทย เพื่อชีวิตใหม่ของประชาชน โดยมีวาระสำคัญ คือการเลือกตั้งกรรมการบริหารพรรค และเลือกตั้งคณะกรรมการสรรหาผู้สมัครรับเลือกตั้งส.ส.ชุดใหม่ โดยมีสมาชิกเข้าร่วมจำนวนมาก โดยนายสมพงษ์ อมรวิวัฒน์ หัวหน้าพรรคเพื่อไทย ขึ้นปราศรัยพร้อมประกาศลาออกจากหัวหน้าพรรค ระบุว่า เพื่อเปิดทางให้คนรุ่นใหม่เข้ามาทำหน้าที่ต่อ และจะนำประสบการณ์ไปช่วยสนับสนุนทิศทางและยุทธศาสตร์ของพรรคต่อไป และเชื่อว่า พรรคจะนำความหวังที่เป็นจริง อนาคตที่สดใส และความเชื่อมั่นของประชาชนมาสู่ประเทศไทยในอนาคตให้สมบูรณ์ มั่นคง ดังนั้น พรรคเพื่อไทยต้องร่วมกันต่อสู้ประชาธิปไตยอีกครั้ง เพื่อมุ่งพัฒนาอนาคต พร้อมย้ำว่า ไม่ได้แย่งชิงอำนาจแต่จะคืนความยุติธรรมให้กับประชาชน เพื่อปลดทุกข์ให้กับประชาชน เชื่อมั่น พรรคพร้อมที่จะเอาชนะความท้าทายสิ่งต่างๆ เพราะพรรคยังได้รับความไว้วางใจตลอดมา พร้อมยืนยันว่า ไม่เคยมีใครกดดันหรือบังคับให้ลาออกจากตำแหน่ง แต่ตั้งใจไว้นานแล้วที่จะเปลี่ยนผ่านการทำหน้าที่ให้กับคนรุ่นใหม่ และการปรับเปลี่ยนครั้งนี้ ไม่ส่งผลกระทบต่องานทั้งในและนอกสภาแน่นอน และถือเป็นการเตรียมความพร้อมรับการเลือกตั้งที่จะมีขึ้นในอนาคต จากนั้นมีการเปิดตัวนางสาวแพทองธาร ชินวัตร บุตรสาวของนายทักษิณ ชินวัตร อดีตนายกรัฐมนตรี ที่จะเข้ามานั่งเป็นประธานคณะที่ปรึกษาด้านการมีส่วนร่วมและนวัตรกรรม โดยนางสาวแพทองธาร กล่าวว่า ตำแหน่งนี้มีหน้าที่เชื่อมต่อรุ่นสู่รุ่นให้เข้าใจกัน ทั้งความคิด วัฒนธรรม และสิ่งแวดล้อม จึงอยากเข้ามามีส่วนร่วมผลักดันให้ทุกคนมีโอกาส มีความหวัง และทำให้ความฝันเป็นจริง พร้อมตั้งเป้าปฏิรูป 3 ด้าน คือ 1.การศึกษาเพราะมองไทยยังด้อยกว่าประเทศอื่น 2.ปฏิรูปเทคโนโลยี เพราะมองเป็นสิ่งจำเป็น 3.ส่งเสริมซอฟต์พาวเวอร์ เช่น สนับสนุนเสรีภาพทางความคิด ส่งเสริมศักยภาพ และสร้างกรอบความคิด ความเชื่อ หรือทัศนคติว่าโลกทั้งใบคือโอกาส เพื่อให้ตามทันเทคโนโลยีและสร้างศักยภาพให้เต็มที่ ขอบคุณที่สนับสนุนให้เป็นที่ปรึกษา ถึงแม้ไม่ใช่นักการเมือง ในฐานะคนไทยและลูกของนายทักษิณ ที่ไม่เคยลืมบุญคุณแผ่นดินไทย ไม่เคยลืมพี่น้องคนไทยที่ไม่เคยลืมท่าน และท่านก็ปรารถนาอย่างมากที่จะได้กลับมากราบแผ่นดินไทยอีกครั้ง กลับมากราบผู้มีพระคุณ น.ส.แพทองธาร กล่าว ต่อมาน.ส.แพทองธาร ในฐานประธานที่ปรึกษาด้านการมีส่วนร่วมและนวัตกรรมของพรรค ให้สัมภาษณ์ถึงการเข้ามานั่งเป็นที่ปรึกษาว่า ตั้งใจเข้ามานั่งปฎิรูป 3 เรื่อง 1. การศึกษา 2.เทคโนโลยีและส่งเสริมซอฟต์พาวเวอร์ ซึ่งเป็นความคิดและไอเดียที่เสนอให้พรรค ได้ไปทำงานต่อเป็นกลุ่มเป็นทีม เมื่อถามว่ามาทำงานในฐานะการเมืองใช่หรือไม่ น.ส.แพทองธาร กล่าวว่า ไม่เป็นนักการเมืองแต่เป็นที่ปรึกษาพรรคและจะมาทำด้วยความตั้งใจอย่างเต็มที่มาด้วยหัวใจที่อยากจะผลักดันให้คนรุ่นใหม่ได้มีโอกาสมากขึ้นกว่านี้ เมื่อถามย้ำว่ามีโอกาสที่จะทำงานการเมืองต่อหรือไม่ น.ส.แพทองธาร กล่าวว่า เป็นเรื่องของอนาคต ตอนนี้ขอเป็นที่ปรึกษาพรรค และจะทำหน้าที่ตรงนี้ให้ดีที่สุด พูดเลยว่านี่คือก้าวแรกที่ได้มาเป็นที่ปรึกษาก็ยังตื่นเต้น ก็กลัวว่าจะทำได้ไม่ดี ขอทำตรงนี้ให้ดีที่สุด อย่างอื่นไว้ว่ากันทีหลัง เมื่อถามว่าสำหรับการเปิดตัวในวันนี้มีถูกมองว่าเหมือนเป็นตัวแทนของทักษิณที่กลับมาทำงานพรรคเพื่อไทย น.ส.แพทองธาร กล่าวว่า ไม่ว่าจะอยู่ในสถานะไหน ก็แยกภาพตนเองกับนายทักษิณออกจากกันไม่ได้อยู่แล้ว เนื่องจากมีความสัมพันธ์เป็นพ่อลูกกัน และการตัดสินใจครั้งนี้ได้พูดคุยกับนายทักษิณกันอยู่แล้ว และการมาในฐานะที่ไม่ใช่นักการเมืองรู้สึกสบายใจมากกว่าและคิดว่าสามารถทำได้ ส่วนเรื่องอื่นๆ ยังไม่พร้อมที่จะทำงาน เมื่อถามว่าอนาคตหากถูกเสนอชื่อให้เป็นแคนดิเดตนายกรัฐมนตรีคิดว่าสามารถทำได้หรือไม่ น.ส.แพทองธาร กล่าวว่า ยังค่ะ คิดว่าขอดูตรงนี้ก่อนและฟังเสียงตอบรับของคนในพรรค เมื่อถามย้ำว่าหากเสียงตอบรับดีจะเป็นแคนดิเดตหรือไม่ กล่าวว่า ตอนนั้นให้มาสัมภาษณ์อีกครั้งหนึ่ง -001,https://www.naewna.com/politic/611956,2021_10_28
สลดใจ! หลานสาวออกมาหาคุณย่า พบหัวทิ่มในถังขยะเขียวเสียชีวิต,28 ตุลาคม 2564 เมื่อเวลา 16.50 น. ผู้สื่อข่าวรายงานว่า พ.ต.ท.ศิโรจน์ แนบเนียม รอง ผกก.สอบสวน สภ.คลองหลวง ได้รับแจ้งมีผู้เสียชีวิตที่บ้านเลขที่ 35/141 ภายในหมู่บ้านโครงการทาวน์โฮม แห่งหนึ่ง พื้นที่หมู่ 6 ย่านคลองสาม ต.คลองสาม อ.คลองหลวง จ.ปทุมธานี หลังรับแจ้งรุดไปที่เกิดเหตุพร้อมด้วยเจ้าหน้าที่ตำรวจชุดสืบสวน สภ.คลองหลวง แพทย์เวรนิติเวชโรงพยาบาลธรรมศาสตร์ เฉลิมพระเกียรติ และอาสามูลนิธิป่อเต๊กตึ๊ง ที่เกิดเหตุบริเวณหน้าบ้านทาวน์โฮม 2 ชั้น เฟส 2 เจ้าหน้าที่ตำรวจพบศพหญิงทราบชื่อต่อมา นางทองปน พิมมหา อายุ 63 ปี อยู่บ้านเลขที่ 85/2 แขวงลาดยาว เขตจตุจักร สภาพศีรษะจมอยู่ในถังขยะสีเขียวที่มีล้อเลื่อนครึ่งตัวภายในถังมีน้ำสูง 1 เมตร ปลายเท้าลอยเหนือพื้นเล็กน้อย จากการตรวจภายในถังขยะพบขันพลาสติกสีขาว 1 ใบลอยคว่ำอยู่ บริเวณเอวของผู้เสียชีวิตมีกระเป๋าคาดเอวสีดำ ภายในมีโทรศัพท์มือถือ 1 เครื่อง เงินเหรียญบาท จำนวน 5 เหรียญ จึงเก็บไว้เป็นหลักฐาน จากการสอบถามนางสาว ปนัดดา เผือกแก้ว 19 ปี หลานสาวพบศพย่าคนแรก กล่าวว่า เห็นว่าย่าออกมาทำความสะอาดบ้านให้โครงการเฟส 2 ท้ายหมู่บ้านและหายไปนานจึงได้ขับรถมาดูพบรถเข็นอุปกรณ์ทำความสะอาดของย่าอยู่หน้าบ้านที่เกิดเหตุ จึงเดินเข้าไปดูพบย่าศีรษะทิ่มลงในถังขยะสีเขียวที่มีน้ำในถังสูงประมาณ 1 เมตรและปลายขาลอยเหนือพื้นอยู่พยายามมองหาคนช่วยแต่ไม่มีใคร จึงโทรศัพท์แจ้งญาติและเจ้าหน้าที่ตำรวจมารที่เกิดเหตุพบย่าเสียชีวิตแล้ว หลานสาว ยังบอกอีกว่า ย่าเคยทำงานเป็นพนักงานกวาดถนน เขตจตุจักร และเกษียณได้ 3 ปีและได้มาซื้อหมู่บ้านโครงการดังกล่าวอยู่กับกับลูกหลาน ซึ่งทางโครงการได้รับย่าทำงานเป็นแม่บ้านทำความสะอาดในโครงการด้วย ทางด้านเจ้าหน้าตำรวจและแพทย์เวรได้ร่วมกันทำการชันสูตรศพ เบื้องต้นไม่พบร่องรอยหรือบาดแผลแต่อย่างใดเสียชีวิตมาแล้วไม่ต่ำกว่า 4 ชม.จึงมอบร่างผู้เสียชีวิตให้มูลนิธิป่อเต๊กตึ๊ง นำส่งสถาบันนิติวิทยาศาสตร์ โรงพยาบาลธรรมศาสตร์ เฉลิมพระเกียรติ เพื่อผ่าพิสูจน์หาสาเหตุการเสียชีวิตที่แท้จริงต่อไป. 012,https://www.naewna.com/local/612123,2021_10_28
จบแล้ว! 'ธรรมนัส'เดินยิ้มแป้นออกจากพรรค หลังเคลียร์ใจ กก.บห.พปชร.,ธรรมนัสเดินยิ้มแย้มออกไปจากพรรค ไปทำบุญต่อที่จ.ร้อยเอ็ดหลังเคลียร์ใจ กก.บห.พปชร.ขบแล้ว แต่ยังไม่ตอบเป็นเลขาธิการพรรคหรือไม่ เมื่อวันที่ 28 ตุลาคม 3564 ผู้สื่อข่าวรายงานว่า ร.อ.ธรรมนัส พรหมเผ่า เลขาธิการพรรคพลังประชารัฐ เดินทางออกจากที่ทำการพรรค เมื่อเวลา 14.51 น. หลังจากเข้าร่วมการประชุมกรรมการบริหารพรรค เพื่อไปทำบุญและทำธุระที่ จ.ร้อยเอ็ด ด้วยสีหน้ายิ้มแย้ม และขึ้นรถตู้ทันที ซึ่งยังไม่ตอบกับสื่อมวลชนว่า ยังคงดำรงตำแหน่งเลขาธิการพรรคพลังประชารัฐหรือไม่ ขอให้รอการแถลงข่าวจากทางพรรคและหัวหน้าพรรค ยืนยันว่า บรรยากาศการประชุมไม่มีการทะเลาะกัน พร้อมชวนนักข่าวว่า ไปด้วยกันไหม ก่อนจะเคลื่อนรถออกไปทันที (อ่านข่าวที่เกี่ยวข้อง :'บิ๊กป้อม'ถกนอกรอบ'สมศักดิ์-สุชาติ' แย้มปรับโครงสร้าง กก.บห.แต่ไม่แตะ'ธรรมนัส') -001,https://www.naewna.com/politic/611993,2021_10_28
รวบ‘ผู้ใหญ่บ้าน’แก๊งยิงยกครัวผัวเมียที่ตรัง ‘พ.ต.ท.’โยงทีมฆ่าชิงมอบตัว,"รวบผู้ใหญ่บ้านแก๊งยิงยกครัวผัวเมียที่ตรัง พ.ต.ท.โยงทีมฆ่าชิงมอบตัว จากกรณีคนร้ายใช้อาวุธปืนเอ็ม 16 ประกบยิงยกครัวพ่อแม่ลูก ในพื้นที่ อ.รัษฎา จ.ตรัง ทำให้ นายวีระยุทธ ขุนอินทร์ และ น.ส.วราภรณ์ เพียรดี สองผัวเมียเสียชีวิต ส่วนลูกชายวัย 14 ปี อาการสาหัส เหตุเกิดบนถนนเพชรเกษม 403 สายตรัง-ทุ่งสง หมู่ 2 ต.ควนเมา อ.รัษฎา จ.สงขลา เมื่อเวลา 17.03 น. วันที่ 9 กันยายน 2564 ที่ผ่านมา ความคืบหน้าเมื่อวันที่ 28 ตุลาคม 2564 ที่ห้องประชุม กองบัญชาการตำรวจภูธรภาค 9 (บช.ภ.9) ต.ทุ่งตำเสา อ.หาดใหญ่ จ.สงขลา พล.ต.ท.นันทเดช ย้อยนวล ผบช.ภ.9 , พ.ต.อ.ศักดา เจริญกุล รอง ผบก.สส.ภ.9 , พ.ต.อ.รัฐกร ภักดีวานิช ผกก.สส.ภ.จว.ตรัง , พ.ต.อ.ดุสิต พรหมสิน ผกก.สส.3 บก.สส.ภ.9 , พ.ต.อ.ธนวัต เส้งสุย ผกก.สส.ภ.จ.สงขลา ร่วมกันแถลงผลการจับกุมนายชำนิ ชำนาญกิจ อายุ 45 ปี ผู้ใหญ่บ้านหมู่ 2 ต.แก้วแสน อ.นาบอน จ.นครศรีธรรมราช ผู้ต้องหาตามหมายจับศาลจังหวัดตรัง จ.264/64 ลงวันที่ 27 ตุลาคม 2564 โดยเจ้าหน้าที่จับกุมตัวได้ที่ปั้มน้ำมันสาขาทุ่งสง ถนนเพชรเกษม ต.ชะมาย อ.ทุ่งสง จ.นครศรีธรรมราช เมื่อวันที่ 27 ตุลาคม 2564 ผู้ต้องหายังให้การปฏิเสธทุกข้อกล่าวหา สำหรับคดีนี้เป็นคดีอุกฉกรรจ์สะเทือนขวัญ คนร้ายใช้อาวุธปืนสงครามเอ็ม 16 ก่อเหตุบนถนนหลวงในเวลากลางวันอย่างไม่เกรงกลัวกฎหมาย พล.ต.อ.สุชาติ ธีระสวัสดิ์ รอง ผบ.ตร. ได้ติดตามความคืบหน้าคดี ร่วมกับ ผบช.ภ.9 , ผบก.ภ.จว.ตรัง , ผบก.สส.ภ.9 และชุดสืบสวนที่รับผิดชอบในการสืบสวนคดีนี้ ต่อมา พ.ต.อ.ศักดา เจริญกุล รอง ผบก.สส.ภ.9 และชุดสืบสวน ร่วมกันตรวจสอบกล้องวงจรปิดบริเวณสถานที่เกิดเหตุ และเส้นทางที่คนร้ายใช้ก่อเหตุคดีนี้ จนกระทั่งทราบว่าคนร้ายใช้รถยนต์กระบะ ทะเบียนนครศรีธรรมราช ใช้ก่อเหตุ นอกจากนี้พบว่ามีรถยนต์เก๋ง ทะเบียนตรัง เป็นรถที่ขับนำทางรถกระบะมือปืน มาจาก ต.แก้วแสน อ.นาบอน เมื่อวันที่ 7 กันยายน 2564 เพื่อมาเข้าที่พักรถที่หมู่ 10 ต.หนองช้างแล่น อ.ห้วยยอด จ.ตรัง และนำทางพารถกระบะมือปืนออกจากที่พักกลับ อ.นาบอน เมื่อวันที่ 10 กันยายน 2564 ต่อมาวันที่ 27 กันยายน 2564 สภ.นาบอน จ.นครศรีธรรมราช รับแจ้งเหตุมีรถยนต์กระบะถูกเผาบนถนนในสวนยางพารา หมู่ 1 ต.แก้วแสน อ.นาบอน จากการตรวจสอบแล้วเป็นรถคันเดียวกันกับรถยนต์กระบะของคนร้ายที่ใช้ยิงผู้ตายในคดีนี้ เนื่องจากมีลักษณะเหมือนกัน มีตำหนิของรถตรงกันทุกประการ จึงตรวจยึดมาเป็นของกลางในคดีนี้ และได้สืบสวนเกี่ยวกับเจ้าของรถทราบว่าเจ้าของรถเป็นคนเกาะลันตา จ.กระบี่ ได้นำไปจำนำในพื้นที่ อ.เมืองกระบี่ แล้วรถหลุดจำนำ มีการขายต่อไปอีกรวม 7 ทอด จากการสืบสวนสอบทราบว่าผู้ครอบครองรถมือปืนทอดสุดท้าย คือ นายชำนิ ซึ่งทราบว่าเจ้าหน้าที่ตำรวจมาตรวจสอบกล้องวงจรปิดแถวบ้าน จึงนำรถไปเผาทำลายหลักฐานดังกล่าว นอกจากนี้ตรวจสอบกล้องวงจรปิดยังพบว่าหลังจากที่รถกระบะมือปืนที่พักรถที่ อ.ห้วยยอด จ.ตรัง แล้ว นำรถออกมาดูลาดเลาในวันที่ 8 กันยายน และวันที่ 9 กันยายน 2564 นำออกจากที่พัก อ.ห้วยยอด ไปก่อเหตุยังสถานที่เกิดเหตุที่ อ.รัษฎา ซึ่งห่างออกไปเพียง 10 กม. มีการไปวนผ่านบ้านของผู้ตายหลายรอบ แล้วไปจอดรถดักรอผู้ตายบริเวณจุดกลับรถแยกทางเข้าโรงเรียนบ้านหนองม่วง ซึ่งอยู่ก่อนถึงบ้านผู้ตายราว 1 กม. โดยผู้ตายเดินทางมาจากทำธุระที่ อ.ทุ่งสง จ.นครศรีธรรมราช กับภรรยาและบุตรชาย แล้วมากลับรถที่บริเวณดังกล่าว ได้ถูกคนร้ายซึ่งดักรออยู่แล้วประมาณ 33 นาที ขับรถติดตามรถของผู้ตายและประกบยิงรถของผู้ตายทางด้านขวา ด้วยอาวุธปืนเอ็ม 16 จนรถเสียหลักตกข้างทาง ก่อนถึงบ้านของผู้ตายเล็กน้อย เป็นเหตุให้มีผู้เสียชีวิต 2 ราย และบุตรชายได้รับบาดเจ็บสาหัส หลังก่อเหตุคนร้ายได้ขับรถหลบหนีไปทางแยกควนเมา อ.รัษฎา แล้วเลี้ยวซ้ายไปทาง ต.วังหิน อ.บางขัน จ.นครศรีธรรมราช แล้วหลบหนีต่อไปอีก 30 นาที จึงขับรถกลับเข้าที่พักที่ อ.ห้วยยอด ต่อมาวันที่ 10 กันยายน 2564 ก่อนเที่ยงวัน จึงมีรถยนต์เก๋งมานำรถยนต์กระบะมือปืน พากลับไปยัง อ.นาบอน จ.นครศรีธรรมราช ต่อมาวันที่ 20 ตุลาคม 2564 ชุดสืบสวนได้ตรวจค้นที่พักรถของคนร้ายที่หมู่ 10 ต.หนองช้างแล่น อ.ห้วยยอด จ.ตรัง และเชิญตัวเจ้าของบ้านไปสอบสวนและพาไปตรวจยึดสิ่งของในกระสอบปุ๋ยที่นายวริทธิ์ธร ประสิทธิ์ชัยชาญ ที่เป็นญาติ พร้อมด้วยนายจิรศักดิ์ กลับขัน ได้นำฝากไว้หลังก่อเหตุ ซึ่งภายหลังสั่งให้นำไปทิ้ง จึงนำไปทิ้งในในลำธารในสวนยางพาราหมู่ 2 ต.ห้วยนาง อ.ห้วยยอด ห่างจากบ้านราว 1.5 กม.และพบของกลางตามรายการข้างต้น ซึ่งมีแผ่นป้ายทะเบียน ตรงกับป้ายทะเบียนรถที่คนร้ายที่ใช้ก่อเหตุ ปลอกกระสุนปืนเอ็ม 16 จำนวน 18 ปลอก เชื่อว่าเป็นปลอกที่ใช้ยิงผู้ตายแล้วเก็บมาทิ้ง ต่อมาชุดพนักงานสอบสวนได้รวบรวมพยานหลักฐานและขออนุมัติจับกุม ผู้ร่วมก่อเหตุ จำนวน 3 คน คือ นายวริทธิ์ธร ประสิทธิ์ชัยชาญ (หลบหนี) , นายจิรศักดิ์ กลับขัน (หลบหนี) ในข้อหา ร่วมกันฆ่าผู้อื่นโดยไตร่ตรองไว้ก่อน,ร่วมกันพยายามฆ่าผู้อื่นโดยไตร่ตรองไว้ก่อน ,ร่วมกันมีอาวุธปืนและเครื่องกระสุนปืนที่นายทะเบียนไม่สามารถออกใบอนุญาตให้ได้ไว้ในครอบครองโดยไม่ได้รับอนุญาต ,ร่วมกันพาอาวุธปืนไปในเมือง หมู่บ้านฯ และนายชำนิ ชำนาญกิจ เจ้าของรถยนต์กระบะคันที่มือปืนใช้ยิงผู้ตายและนำรถไปเผาทำลายหลังเกิดเหตุ ในข้อหา เป็นผู้สนับสนุนให้ผู้อื่นกระทำความผิดฐาน ร่วมกันฆ่าผู้อื่นฯ ต่อมาวันที่ 27 ตุลาคม 2564 เจ้าหน้าที่ตำรวจ บก.สส.ภ.9 , กก.สส.ภ.จว.ตรัง , กก.สส.ภ.จว.สงขลา และ กก.6 บก.ป. ได้ร่วมกันจับกุมตัวนายชำนิ ตามหมายจับศาลจังหวัดตรัง สำหรับผู้ร่วมก่อเหตุอีก 2 คน อยู่ระหว่างติดตามจับกุมตัว โดยในส่วนของ นายวริทธิ์ธร ประสิทธิ์ชัยชาญ คือ พ.ต.ท.วริทธิ์ธร ประสิทธิ์ชัยชาญ อายุ 48 ปี ตำแหน่งรองผู้กำกับการสืบสวน สภ.ร่อนพิบูลย์ จ.นครศรีธรรมราช ล่าสุดวันนี้ พ.ต.ท.วริทธิ์ธร พร้อมด้วย นายจิรศักดิ์ เดินทางมารายงานตัวกับผู้บังคับบัญชาเพื่อมอบตัวและรับทราบข้อกล่าวหาแล้ว ซึ่งจากการสอบปากคำผู้ต้องหาทั้ง 2 รายให้การปฏิเสธตลอดข้อกล่าวหา แต่ทางเจ้าหน้าที่ยังไม่ปักใจเชื่อ เบื้องต้นจึงแจ้งข้อกล่าวหาตามหมายจับก่อนนำตัวทั้งสองส่งพนักงานสอบสวน สภ.รัษฎา จ.ตรัง ดำเนินการตามกฎหมายต่อไป -005",https://www.naewna.com/local/612126,2021_10_28
‘น้ำมันเถื่อน’อาละวาด! จับอีกล็อตกลางทะเล เรือประมงลอบขน 3.5 หมื่นลิตร,"น้ำมันเถื่อนอาละวาด! จับอีกล็อตกลางทะเล เรือประมงลอบขน 3.5 หมื่นลิตร 28 ตุลาคม 2564 ที่สถานีเรือสมุย ฐานทัพเรือสงขลา ทัพเรือภาคที่ 2 อ.เกาะสมุย จ.สุราษฎร์ธานี พลเรือโทสุนทร คำคล้าย ผู้บัญชาการทัพเรือภาคที่ 2 ในฐานะผู้อำนวยการศูนย์อำนวยการรักษาผลประโยชน์ของชาติทางทะเลภาค 2 พร้อมด้วยเจ้าหน้าที่จากสำนักงานสรรพสามิตพื้นที่สุราษฎร์ธานี สาขาเกาะสมุย สำนักงานเจ้าท่าภูมิภาคสาขาสุราษฎร์ธานี ด่านศุลกากรเกาะสมุย และตำรวจน้ำเกาะสมุย ร่วมกันแถลงข่าวผลการจับกุมเรือประมงดัดแปลงขนถ่ายน้ำมันไม่ผ่านพิธีการทางศุลกากร พลเรือโทสุนทร กล่าวว่า สืบเนื่องจากศูนย์อำนวยการรักษาผลประโยชน์ของชาติทางทะเลภาค 2 ได้รับแจ้งจากแหล่งข่าวในพื้นที่พบเรือประมงต้องสงสัยจำนวน 1 ลำ บริเวณห่างจากปากร่องน้ำท่าศาลา ประมาณ 2 ไมล์ทะเล จึงได้สั่งการให้เรือ ต.235 เข้าทำการตรวจสอบพบว่า ตัวเรือมีลักษณะเป็นเรือประมงดัดแปลง ยาว 22.40 เมตร กว้าง 6.33 เมตร ขนาด 78.56 ตันกรอส พร้อมลูกเรือ 5 คนทั้งหมดสัญชาติไทย ในระวางตรวจพบถังใส่น้ำมันดีเซล จำนวน 35,000 ลิตร จากการตรวจสอบเอกสารประจำเรือพบว่าใบอนุญาตใช้เรือกับชื่อเรือไม่ตรงกับเอกสารและประเภทการใช้เรือ และไม่มีใบอนุญาตขนถ่ายน้ำมันเชื้อเพลิง จึงได้ควบคุมเรือและลูกเรือเพื่อดำเนินการสอบสวน จากราคาน้ำมันที่เพิ่มสูงขึ้น คาดว่าจะมีกลุ่มก่อการลักลอบนำน้ำมันเข้าจากต่างประเทศส่วนหนึ่ง อีกส่วนหนึ่งลักลอบน้ำมันค้าภายในประเทศที่ไม่ผ่านจากแหล่งที่ไม่ผ่านพิธีการศุลกากรมาจำหน่าย พลเรือโทสุนทร กล่าว ด้านผู้ควบคุมเรือ รับสารภาพว่า ไปรับน้ำมันมาจากแนวชายแดนเขตติดต่อกับประเทศกัมพูชา และเวียดนาม และนำมาส่งที่ อ.ท่าศาลา จ.นครศรีธรรมราช วิ่งบรรทุกน้ำมันมาแล้ว 12 เที่ยว ได้รับค่าจ้างเดือนละ 30,000 บาท ครั้งนี้โดนจับเป็นครั้งแรก และก่อนหน้านี้เคยเป็นไต๋เรือประมง แต่ตกงานมาได้ 8 เดือนไม่มีทางไปจึงต้องมาทำแบบนี้ ตั้งแต่ขับเรือมาไม่เคยหน้าเจ้าของเรือเลยและไม่รู้ว่าเป็นใคร จะเจอแต่นายหน้าที่ติดต่อมาเท่านั้น เบื้องต้นเจ้าหน้าที่ชุดจับกุม ได้แจ้งข้อกล่าวหาผู้ควบคุมเรือ กับลูกเรือรวม 5 คน ในข้อกล่าวหาตามพระราชบัญญัติภาษีสรรพสามิต พ.ศ. 2560 พระราชบัญญัติเรือไทย พ.ศ. 2456 พระราชบัญญัติศุลกากร พ.ศ. 2560 นำตัวส่งพนักงานสอบนวนดำเนินคดีตามกฎหมาย ส่วนข้อกล่าวหาเพิ่มเติมจะทำการสอบสวนขยายผลโดยละเอียดต่อไป -005",https://www.naewna.com/local/612129,2021_10_28
โจ๋วัย15ถูกยิงหน้าสน.ดินแดงเสียชีวิตแล้ว ตร.แจ้งข้อหามือยิง'ฆ่าผู้อื่นโดยเจตนา',เผยเยาวชนอายุ 15 ปี ถูกยิงบริเวณคอหน้าสน.ดินแดงเมื่อ 16 ส.ค.ที่ผ่านมาเสียชีวิตแล้ว ด้านรอง ผบช.น.จับผู้ก่อเหตุได้แล้วอยู่ระหว่างทำสำนวน 28 ตุลาคม 2564 พล.ต.ต.จิรสันต์ แก้วแสงเอก รองผู้บัญชาการตำรวจนครบาล เปิดเผยความคืบหน้าคดีเยาวชนชายอายุ 15 ปี ถูกยิงบริเวณคอ ทำให้ได้รับบาดเจ็บสาหัส ที่หน้าปากซอยประชาสงเคราะห์ 14 ต่อเนื่องถึงหน้า สน.ดินแดง เมื่อวันที่ 16 สิงหาคม ที่ผ่านมาว่า ล่าสุดเยาวชนชายเสียชีวิตแล้วเมื่อช่วงเช้าที่ผ่านมา หลังรักษาตัวอยู่ในห้องไอซียูนานกว่า 2 เดือน โดยก่อนหน้านี้เจ้าหน้าที่ได้จับกุมผู้ก่อเหตุแล้ว ซึ่งเจ้าหน้าที่ได้แจ้งข้อกล่าวหาฆ่าผู้อื่นโดยเจตนา ขณะนี้อยู่ระหว่างการทำสำนวน โดยหลังจากนี้พนักงานสอบสวนจะออกหมายเรียกผู้ต้องหามาเปลี่ยนข้อหาเป็นฆ่าผู้อื่นโดยเจตนา -001,https://www.naewna.com/local/612134,2021_10_28
3 ป.แตกหัก? จับตา‘ธรรมนัส’เสร็จภารกิจหวนซบบ้านเก่าหรือค่ายใหม่,พลิกหน้ากระดานการเมืองวันนี้ ต้องยอมรับว่า 3 ป. อันประกอบไปด้วย พลเอกประยุทธ์ จันทร์โอชา นายกรัฐมนตรี รมว.กลาโหม พลเอกประวิตร วงษ์สุวรรณ หัวหน้าพรรคพลังประชารัฐ และ พลเอกอนุพงษ์ เผ่าจินดา รมว.มหาดไทย เป็นผู้ทรงอิทธิพลที่สุด มีความสนิทแนบแน่นกันมาตั้งแต่ที่เรียกกันว่า บูรพาพยัคฆ์ ทว่าความสนิทแนบแน่นในขณะนี้ ถูกทำให้ถูกทำให้แตกร้าว จากคนเพียงคนเดียว นั่นคือ ร.อ.ธรรมนัส พรหมเผ่า เลขาธิการพรรคพลังประชารัฐ ซึ่งอดีตเขาคือคนของ นายทักษิณ ชินวัตร เมื่อครั้งรุ่งเรือง รุ่งโรจน์ อยู่ในอำนาจในฐานะนายกรัฐมนตรี ก่อนการปฏิวัติรัฐประหาร 19 กันยายน 2549 ในที่สุดบนถนนการเมือง ไม่มีมิตรแท้ ศัตรูถาวร ภายหลังจากที่เกิดความพยายามที่จะให้ 3 ป. ลงไปเป็นตัวจริงในพรรคพลังประชารัฐ โดยส่ง ป.ประวิตร เข้ามากุมบังเหียน ในฐานะหัวหน้าพรรค และมี ร.อ.ธรรมนัส มานั่งในตำแหน่งเลขาธิการพรรค หนังคนละม้วน ภาพที่ฉายออกมา พลเอกประยุทธ์ ส่ง พลเอกประวิตร เข้ายึด พรรคพลังประชารัฐ ใกล้ถึงตอนจบกาลเวลาได้แปรสภาพกระชับพื้นที่ จากหน้ามือเป็นหลังมือไปสู่ พรรคพลังประชารัฐ เข้ายึด พลเอกประวิตรแทนเบ็ดเสร็จเรียบร้อยโรงเรียนการเมือง แม้ว่า โป๊ะยังไม่แตก ภาพที่สะท้อนออกมากลุ่ม 3 ป. ออกอาการปริร้าว และเตรียมที่จะแตกกระจายออกจากกัน ซึ่งไม่มีอะไรมาเชื่อมต่อสมานกันต่อได้ติดอีก มองภาพเลือนลางไม่ใช่รอยร้าว ผลลัพภ์อาจแตกกระจายได้ สถานะ 3 ป. ในวันนี้ มองกันว่าถือดาบ 2 เล่มใช่หรือไม่ ภายในพรรคแทบปริแตก ที่ส่งผลให้ มีสมาชิกสภาผู้แทนราษฎรไหลออก เป็นเหตุใหญ่ทางการเมือง มี ส.ส.ออกมาแสดงความไม่พอใจ เนื่องจากปล่อยให้มีกระบวนการ อมเงิน อย่างในกรณีของนายสัมฤทธิ์ แทนทรัพย์ ส.ส.ชัยภูมิ ออกมาระบายความอึดอัด กับพลเอกประวิตร และแฉว่า มี ขาใหญ่ อมเงิน รายเดือนเข้ากระเป๋าส่วนตัว เรื่องนี้เท็จจริงอย่างไร ขาใหญ่ ตามกระแสข่าว คือใคร ? คอการเมืองคงทราบดีเพราะมีข่าวระยะหลังๆ ต้องไปถามวิรัช รัตนเศรษฐประธานวิปรัฐบาล ที่ดูแลพื้นที่อีสานว่า เป็นเรื่องจริงหรือไม่ จริงๆ มีดีลย้ายพรรค อีกหลายต่อหลายดีล จากปัญหาความอึดอัดภายใน พรรคพลังประชารัฐ รูปแบบที่ฉายออกมาเป็นการเอาคืนจาก พลเอกประยุทธ์ ในช่วงการโหวตในญัตติอภิปรายไม่ไว้วางใจ ในตำแหน่ง นายกรัฐมนตรี ส่งตรงไปถึง ร.อ.ธรรมนัสหรือไม่ ส่งผลให้สถานการณ์ลามมาถึงสัมพันธ์ร้าวในกลุ่ม 3 ป. ถึงขนาดจะ ยอมหัก ไม่ยอมงอ กับ พลเอกประวิตร วงษ์สุวรรณ ขณะที่หากย้อนมองอีกมุม แค่นี้ก็ถือว่า ร.อ.ธรรมนัส ทำงานสำเร็จวันนี้หากอยู่ไม่ได้ ก็กลับไปยืนที่เดิม ไปหาเจ้านายเดิม พร้อมชัยชนะที่ยิ่งใหญ่ ในการทำให้ 3 ป. แตกสลายไปได้ ใช่หรือไม่ ระยะทางพิสูจน์ม้า กาลเวลาพิสูจน์คน ในอนาคตอันใกล้นี้คงได้รู้เช่นเห็นชาติกัน..!!!,https://www.naewna.com/politic/612002,2021_10_28
