title,summary,link,published
จับตานายกฯถกศบค.27 ก.ย. คาดขยาย‘พรก.ฉุกเฉิน-ปรับแผนเปิดรับนทท.’,"จับตานายกฯถกศบค.27 ก.ย. คาดขยายพรก.ฉุกเฉิน-ปรับแผนเปิดรับนทท. 26 กันยายน 2564 ผู้สื่อข่าวรายงานจากทำเนียบรัฐบาล ว่า ในการประชุมคณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค.ชุดใหญ่ ครั้งที่ 15/2564 ที่มี พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ในฐานะผอ.ศบค. เป็นประธานการประชุมในเวลา 10.30 น. ผ่านระบบการประชุมทางไกล(วีดีโอคอนเฟอเรนซ์) วันที่ 27 กันยายน นี้ จะเริ่มด้วยเรื่องที่ประธานแจ้งให้ที่ประชุมทราบ และรับรองรายงานการประชุม ศบค.ครั้งที่ 14/2564 เมื่อวันที่ 10 กันยายน 2564 ที่ผ่านมา จากนั้นศูนย์ปฏิบัติการฉุกเฉินด้านการแพทย์และสาธารณสุขกรณีโรคติดเชื้อ โควิด-19 (ศปก.สธ.) จะรายงานสถานการณ์และคาดการณ์แนวโน้มการแพร่ระบาดและผู้ติดเชื้อ , กระทรวงแรงงานรายงานเรื่องการปรับรายละเอียดของโครงการแฟ็คทอรี่แซนด์บ็อกซ์ ระยะที่2 , กระทรวงพลังงานรายงานเรื่องการแก้ไขผลกระทบที่เกิดจากการปฏิบัติตามคำสั่ง ศบค. ฉบับที่ 12/2564 กรณีผู้เดินทางเข้าออกราชอาณาจักรทางน้ำเพื่อปฏิบัติภารกิจที่เกี่ยวข้องกับกิจการปิโตรเลียม นอกจากนี้ ศบค.จะพิจารณาความเหมาะสมในการขยายระยะเวลาประกาศสถานการณ์ฉุกเฉินในทุกเขตท้องที่ทั่วราชอาณาจักร ครั้งที่ 14 โดยศูนย์ปฏิบัติการศูนย์บริหารสถานการณ์โควิด-19 ของสภาความมั่นคงแห่งชาติ (สมช.) จะเป็นผู้เสนอ , การปรับมาตรการป้องกันและควบคุมโรค ที่เสนอโดยศูนย์ปฏิบัติการฉุกเฉินด้านการแพทย์และสาธารณสุขกรณีโรคติดเชื้อ โควิด-19 กระทรวงสาธารณสุข เสนอ การปรับมาตรการสำหรับผู้เดินทางเข้าราชอาณาจักร (การปรับลดระยะเวลาในการกักกัน การทำกิจกรรมในสถานที่กักกัน) และหลักเกณฑ์ แผนงานและแนวทางการเปิดพื้นที่นำร่องการท่องเที่ยว เสนอโดยกระทรวงสาธารณสุข กระทรวงการท่องเที่ยวและกีฬา และการท่องเที่ยวแห่งประเทศไทย, แผนการให้บริการวัคซีน โควิด-19 ในเดือนตุลาคม-ธันวาคม 2564 และแผนการบริหารจัดการวัคซีน โควิด-19 ปี 2565 เสนอโดย ศปก.สธ. อย่างไรก็ตามในช่วงท้ายของการประชุมศูนย์ปฏิบัติการด้านการแก้ไขสถานการณ์ฉุกเฉินด้านความมั่นคง จะรายงานเรื่องการป้องกันการแพร่ระบาดของเชื้อ โควิด-19 รวมถึงรายงานผลการดำเนินงาน ปัญหา อุปสรรค และข้อเสนอแนะของสำนักงาน และศูนย์ปฏิบัติการด้านต่างๆ -005",https://www.naewna.com/politic/604736,26_09_2021
ยังฟิตปั๋ง! ทหารเรือวัยเกษียณ ว่ายน้ำคลองดำเนินสะดวก วันละ1ไมล์ทุกเช้า,"26 กันยายน 2564 ไปดูอดีตทหารเรือจอมพลังวัย 61 ปี ว่ายน้ำเพื่อออกกำลังให้ร่างกายแข็งแรงอยู่ตลาดเวลา ทราบชื่อคือ จ่าเอก กรรณนพ เตชรัตน์ อายุ 61 ปี อยู่บ้านเลขที่ 8 หมู่ 5 ต.ประสาทสิทธิ์ อ.ดำเนินสะดวก จ.ราชบุรี อดีตเป็นเจ้าหน้าที่ถอดทำลายอมภัณฑ์ กองทัพเรือ ซึ่งมีความอึกและอดทนมาก เป็นสามารถเฉพาะตัวยากที่จะลอกเลียนแบบไม่ได้ โดยภาพที่เห็นเป็นการว่ายน้ำระยะทางไปกลับจากบ้าน ประมาณ 1 ไมล์ หรือ ประมาณ 1,800 เมตร ซึ่งมีบ้านอยู่ริมคลองดำเนินสะดวก หน้าวัดปราสาทสิทธิ์ ต.ประสาทสิทธิ์ อ.ดำเนินสะดวก ชาวบ้านจะเห็นกันจนชินตาแล้ว จ่าเอก กรรณนพ เตชรัตน์ เปิดเผยว่า ถ้าไม่มีธุระจะว่ายน้ำทุกวันใช้เวลาประมาณ 40 นาที ระยะทางไปกลับประมาณ 1 ไมล์ หรือประมาณ 1,800 เมตร ไปกลับตัวแล้วว่ายต่อมาเลย เป็นการออกกำลังกายตอนเช้าดีต่อสุขภาพ เพราะไม่มีเวลาไปวิ่งที่ต้องใช้เวลาเยอะ อีกทั้งมีบ้านอยู่ริมน้ำ เลยเลือกที่จะว่ายน้ำแทนการวิ่งและการปั่นจักรยาน มองว่าเป็นเรื่องแปลกที่ไม่มีใครทำกัน ซึ่งชาวบ้านว่ายน้ำเป็นแต่ว่ายไม่ได้ เพราะว่ามีมังกรหรือตัวเงินตัวทอง ตัวใหญ่เท่าสุนัขอยู่ในคลองจำนวนมาก ทำให้มีคนกลัว คลองนี้กว้างประมาณ 20 เมตร สามารถหลบหลีกกันได้อยู่แล้ว ส่วนตัวเองจะเห็นเรือวิ่งอยู่ข้างหน้าจึงหลบหลีกได้ การออกกำลังว่ายน้ำก็ดีเหมือนนักกีฬาคนหนึ่ง เป็นชีวิตประจำวันไม่มีอะไร อีกทั้งไม่ค่อยมีเวลาไปออกกำลังแบบอื่น การว่ายน้ำ ตนจะใส่ตีนกบเป็นตัวช่วยในเพื่อให้คล่องแคล่วรวดเร็วมากยิ่งขึ้น และยังหลบหลีกเรือยนต์ที่ขับสวนไปมาในลำคลองได้อย่างน่าประหลาด โดยที่ไม่ยอมหยุดพักเหนื่อยระหว่างทางเพราะเป็นการฝึกความแข็งแกร่งอยู่ตลอดเวลา และชอบออกกำลังกายด้วยการว่ายน้ำคลองดำเนินสะดวกไหลฝ่ายบ้าน จึงเหมาะในการว่ายน้ำขณะที่คนอื่นๆไม่มีใครว่ายน้ำในลำคลองส่ายนี้ เนื่องจากต้องระมัดระวังเรือที่วิ่งสวนกันอาจเกิดอันตราย อีกทั้งยังต้องระวังตัวเงินตัวทองที่มีขนาดใหญ่เท่าสุนัขที่อาศัยอยู่ด้วย ทำให้ไม่มีใครกล้าว่ายน้ำ สำหรับการว่ายน้ำตามภูมิประเทศจะค่อนข้างยากเพราะไม่ทันลูกคลื่น จะมีตีนกบมาช่วยอีกแรง ช่วยให้มีความเร็ว 3 เท่าของตัวเปล่าสามารถหนีลูกคลื่นได้ดี มีน้ำหนักข้างละประมาณ 1 กิโลกรัม โดยตนเองว่ายน้ำเป็นอาชีพ เพราะเป็นนักประดาน้ำอยู่กองทัพเรือ เป็นอาชีพที่ทำงานอยู่ใต้น้ำมาก่อน ตอนนี้เกษียณอายุแล้วสมัยก่อนมีอยู่ 2 เหตุการณ์ที่สำคัญและเกิดขึ้นพร้อมๆกัน โดยมีหน่วยซีลได้เดินทางไปช่วยเหลือเด็ก 13 ชีวิต ติดในถ้ำขุนน้ำนางนอน ที่ จ.เชียงราย ส่วนอีกเหตุการณ์เป็นอุบัติเหตุเรือจมน้ำลึกที่ จ.ภูเก็ต เมื่อปลายเดือนมิถุนายน พ.ศ. 2561 โดยตนเองได้รับคำสั่งให้ไปปฏิบัติหน้าที่ช่วยเหลือกู้เรือจมน้ำที่ จ.ภูเก็ต เพราะเป็นนักประดาน้ำ จึงถือเป็นการว่ายน้ำที่เป็นความแข็งเก่งเฉพาะตัว ยากจะลอกเลียนแบบได้ ต้องอาศัยความชำนาญ และความระมัดระวังสูง สำหรับการออกกำลังกายในลำคลองสายนี้ เพราะไม่เพียงต้องหลบหลีกเรือยนต์แล้ว ยังต้องคอยระมัดระวังตัวมังกรทอง หรือตัวเงินตัวทองขนาดใหญ่ ที่อาจจะเข้ามาทำร้ายขณะกำลังว่ายน้ำด้วย โดยคลองดำเนินสะดวกเป็นคลองขุดด้วยฝีมือชาวบ้าน ที่มีประวัติเก่าแก่ยาวนานมา ตั้งแต่สมัยสมเด็จพระจอมเกล้าเจ้าอยู่หัว รัชกาลที่ 4 และพระบาทสมเด็จพระจุลจอมเกล้าเจ้าอยู่หัว รัชกาลที่ 5 เป็นการเชื่อมต่อสายน้ำระหว่างแม่น้ำท่าจีน อ.บ้านแพ้ว จ.สมุทรสงคราม และแม่น้ำแม่กลอง จ.ราชบุรี ระยะทางประมาณ 35 กิโลเมตร ชาวบ้านได้มาตั้งรกรากถิ่นฐานบ้านเรือนอยู่ริมคลองทั้งสองฝั่ง มีการทำมาค้าขายพืชผัก ผลไม้ ทางการเกษตรทางเรือมายาวนานนับร้อยปีล่วงมาแล้ว สำหรับการสัญจรในอดีตจนถึงปัจจุบันก็ยังคงมีการใช้ทั้งเรือพาย และการใช้เรือแบบเครื่องยนต์ในการเดินทางอยู่ วิ่งสวนกันไปมาบนสายน้ำที่กลายเป็นคลื่นกระทบตลิ่งเบาบ้างแรงบ้าง ซึ่งจะต้องคอยหลบหลีกกันด้วยความระมัดระวัง. 012",https://www.naewna.com/likesara/604718,26_09_2021
'เจ๊จุก คลองสาม'เปิดคลิปนาทีม็อบยิงขีปนาวุธใหม่ จะเอาฮาไปถึงไหนพ่อคุณ,25 ก.ย.64ความคืบหน้ากรณีกลุ่มทะลุฟ้าได้นัดหมายชุมนุมเดินเท้าไปยังทำเนียบรัฐบาลเพื่อเรียกร้องพล.อ.ประยุทธ์ จันทร์โอชา นายกรัฐมนตรี และรมว.กลาโหม ลาออกโดยเริ่มตั้งขบวนกันที่แยกยมราช พร้อมเปิดตัวอาวุธใหม่ จรวดขวดน้ำทำจากท่อพีวีซีสูบลมอัดเข้าไปเพื่อยิงขวดน้ำใส่สีแดงเข้าไปในทำเนียบรัฐบาล(อ่านข่าวที่เกี่ยวข้อง : แยกนางเลิ้งเดือด! ทะลุฟ้าเปิดฉากปะทะ เจอ'คฝ.'รุกรบจบเร็วแตกกระเจิง) ล่าสุด เจ๊จุก คลองสาม โพสต์คลิปผ่านทวิตเตอร์ @jjookklong3 เป็นภาพนาทีกลุ่มม็อบยิงจรวดขวดน้ำที่อ้างว่าเป็นอาวุธใหม่ โดยเจ๊จุก ระบุว่านักข่าวรุมถ่ายภาพกันใหญ่ นึกว่างานบั้งไฟประจำปีหรืออย่างไร? มีการนับถอยหลังด้วย นึกว่าจะยิงขีปนาวุธ ยิงเสร็จคนจับฐานยิง(ไอ้หนุ่มผมทองคนเดิม)ก็เละเต็มแขน คนอื่นๆ ใกล้ๆ ก็โดนสีกระเด็นด้วย จะเอาฮาไปถึงไหนคะเนี่ยพ่อคุณ -001,https://www.naewna.com/politic/604678,26_09_2021
น่าสงสาร! กระทิงหนุ่มเขาใหญ่ โดนไฟฟ้าช็อตตาย นอนพิงเสาข้างถนน,26 กันยายน 2564 เมื่อเวลา 06.00 น. ผู้สื่อข่าวรายงานว่า พ.ต.อ.ปัญจนนท์ วิจิตโท ผกก.ส.ทล. 3 กก.3 ได้รับแจ้งจากชาวบ้านว่า พบกระทิงเขาใหญ่ตายอยู่ข้างเสาไฟฟ้าข้างทางถนนสาย 304 กบินทร์ - นครราชสีมา บริเวณหลัก กม.ที่ 212+600 ต.บุพราหมณ์ อ.นาดี จ.ปราจีนบุรี จากรับแจ้งจึงได้ประสาน เจ้าหน้าที่อุทยานแห่งชาติใหญ่และพนักงานสอบสวน สภ.วังขอนแดง อ.นาดี ได้เดินทางไปตรวจสอบยังที่เกิดเหตุ พบกระทิงเพศผู้น้ำหนัก ประมาณ 800 กก. นอนเสียชีวิตอยู่กับเสาไฟฟ้า ในเบื้องต้นคาดว่า กระทิงเพศผู้น่าจะออกมาหากินข้างทางและถูกกระแสไฟฟ้าที่เสาไฟช็อตเสียชีวิต เนื่องจากในช่วงค่ำที่ผ่านมา(25ก.ย.) ได้มีฝนตกในพื้นที่อุทยานแห่งชาติเขาใหญ่ตลอดคืน จนอาจทำให้ไฟฟ้าที่เสาไฟเกิดรั้วช็อตกระทิงจนเสียชีวิต ทางเจ้าหน้าที่อุทยานแห่งชาติ กำลังประสานเจ้าหน้าที่ไฟฟ้ามาทำการตัดกระแสไฟเพื่อตรวจสอบในเบื้องต้นถึงสาเหตุการเสียชีวิต ก่อนที่จะนำรถเคนมาทำการเคลื่อนย้ายกระทิงไปให้แพทย์ทำการพิสูจน์หาสาเหตุการเสียชีวิตอีกครั้ง. 012,https://www.naewna.com/likesara/604705,26_09_2021
สุดโหด! 'ตาลีบัน'แขวนศพประจานคนร้ายคดีลักพาตัว,26 ก.ย.64 สำนักข่าวต่างประเทศรายงานว่ากลุ่มตาลีบันในเมืองเฮรัต ทางตะวันตกของอัฟกานิสถาน ได้นำร่างของคนร้ายคดีลักพาตัว จำนวน 4 ศพ แขวนประจานบนเครนกลางเมือง ซึ่งชาวเมืองระบุว่าในจำนวนนี้ 1 ศพ ได้ถูกแขวนประจานกลางจัตุรัสกลางเมือง และศพอื่นๆ ได้ถูกเคลื่อนย้ายไปแขวนประจานในสถานที่ต่างๆ รอบเมือง และหนึ่งในศพที่ถูกแขวนประจานนั้นมีป้ายที่มีข้อความว่า นี่คือการลงโทษผู้ที่ก่อเหตุลักพาตัวแขวนไว้ที่หน้าอก โดยนักรบตาลีบันประกาศว่า ทั้งสี่รายได้ถูกจับในคดีลักพาตัวนักธุรกิจและลูกชาย ก่อนที่คนร้ายจะถูกตำรวจยิงจนเสียชีวิต ส่วนผู้ที่ถูกลักพาตัวได้รับการปล่อยตัวแล้ว ทั้งนี้ภาพและคลิปวิดีโอของเครนที่แขวนศพซึ่งเต็มไปด้วยเลือด ถูกเผยแพร่ไปทั่วโซเชียลมีเดีย และมีภาพหนึ่งที่มีข้อความเขียนติดไว้ที่หน้าอกของศพ ระบุว่า นี่คือโทษของการลักพาตัว ขณะที่การแขวนศพผู้ก่ออาชญากรรมดังกล่าวเกิดขึ้นหลังจากที่ มุลเลาะห์ นูรุดดิน ตูราบี สมาชิกอาวุโสของตาลีบันที่เคยดำรงตำแหน่งหัวหน้าตำรวจศาสนา และตอนนี้รับหน้าที่ดูแลเรือนจำ เปิดเผยต่อสำนักข่าว AP ในช่วงสัปดาห์นี้ ว่าทางกลุ่มจะฟื้นการบังคับใช้บทลงโทษที่รุนแรง เช่น การตัดมือและเท้า และการประหารชีวิตผู้ก่ออาชญากรรม โดยให้เหตุผลความจำเป็นเพื่อความมั่นคง แต่อาจจะไม่มีการประหารชีวิตต่อหน้าสาธารณชนเช่นที่เคยทำในอดีต,https://www.naewna.com/inter/604732,26_09_2021
'ป๊อก ภัสสรกรณ์'ควักครึ่งล้าน บริจาคให้โรงพยาบาลเนื่องในวันเกิด,"เมื่อวันที่ 25 กันยายนที่ผ่านมา เป็นวันคล้ายวันเกิดปีที่ 35 ของคุณพ่อลูกสองและศิลปินคนเก่ง อย่างป๊อก ภัสสรกรณ์ จิราธิวัฒน์ สามีของนางเอกสาว มาร์กี้ ราศรีก็ได้ถือโอกาสบริจาคเงินให้กับโรงพยาบาล ทำบุญเนื่องในวันคล้ายวันเกิดอายุครบ 35 ปี โดยเจ้าตัวได้โพสต์ข้อความผ่านไอจี ว่า วันเกิดปีนี้ผมและครอบครัว ได้มีโอกาสไปช่วยบริจาคเงิน 500,000 บาท ให้กับโรงพยาบาลสามโคก จังหวัดปทุมธานี หวังว่าจะเป็นประโยชน์ไม่มากก็น้อยนะครับ อนุโมทนาสาธุครับผม",https://www.naewna.com/entertain/604778,26_09_2021
ตื่นตา! พบฝูง 'โลมาสีชมพู' ว่ายน้ำอวดโฉมกลางทะเลหน้าหาดสมิหลา,26 ก.ย.64 เฟซบุ๊กPalakorn Nakarabandid (พลากร นัคราบัณฑิต) ได้โพสต์ภาพวิดีโอฝูงโลมาสีชมพู จำนวน 6 - 7 ตัว กำลังเล่นน้ำอวดโฉมอย่างสนุกสนานกลางทะเล หน้าชายหาดสมิหลา โดยบันทึกไว้ได้ขณะที่ออกไปเล่นกีฬาSub Boardถือว่าเป็นภาพประทับใจมากๆ เพราะนานครั้งจะได้เห็นภาพสวยงามของสัตว์ทะเลหายากอย่างโลมาสีชมพูในทะเลอ่าวไทย และการเจอฝูงโลมาสีชมพูครั้งนี้ อยู่ห่างจากฝั่งประมาณ 1 กิโลเมตรเท่านั้น ประกอบกับกีฬาSub Boardใช้กำลังแขนในการพายและไม่มีเครื่องยนต์ จึงไม่ทำให้เกิดเสียงดังจนทำให้ฝูงโลมาสีชมพูตกใจว่ายหนีไป ซึ่งตนและเพื่อนๆได้ถ่ายวิดีโอบันทึกไว้จนกระทั่งฝูงโลมาว่ายออกไปกลางทะเล การได้เห็นฝูงโลมาสีชมพู น่าจะเกิดจากธรรมชาติได้รับการฟื้นฟูช่วงโควิด-19 เป็นตัวชี้วัดได้ว่า ทรัพยากรธรรมชาติในทะเลอ่าวไทย โดยเฉพาะชายหาดสมิหลา สงขลา กลับมามีความสมบูรณ์มากอีกครั้งหนึ่ง โดยเฟซบุ๊กดังกล่าวโพสต์ข้อความสั้นว่า วันนี้โชคดีเจอโลมาหน้าหาดสมิหลา ทั้งนี้ จึงอยากให้ผู้ประกอบการเรือประมง นักท่องเที่ยว และเรือประมงพื้นบ้าน ขอให้ใช้ความระมัดระวังในการเดินเรือ หรือไม่กระทำการใดๆ ที่อาจเป็นอันตรายต่อฝูงโลมาสีชมพูสัตว์ อย่าเข้าใกล้และอย่าทำร้าย เพื่อให้ฝูงโลมาสีชมพูอยู่คู่กับทะเลอ่าวไทยและรู้สึกปลอดภัยจนขยายพันธุ์เพิ่มมากขึ้น. -008 ขอบคุณภาพจาก :Palakorn Nakarabandid,https://www.naewna.com/likesara/604774,26_09_2021
รวบ 15 ทะลุฟ้าป่วนนางเลิ้ง ตร.เปิดตัวเลขจับแล้วกว่า 500 คน,รวบ 15 ทะลุฟ้าป่วนนางเลิ้ง ตร.เปิดตัวเลขจับแล้วกว่า 500 คน 26 กันยายน 2564 ที่กองบัญชาการตำรวจนครบาล (บช.น.) พล.ต.ต.ปิยะ ต๊ะวิชัย รองผู้บัญชาการตำรวจนครบาล (รอง ผบช.น.) ในฐานะโฆษก บช.น. เปิดเผยว่า วันนี้มีกลุ่มแนวร่วมธรรมศาสตร์และการชุมนุม นัดจัดกิจกรรมที่หอศิลป์ฯ กรุงเทพมหานคร แยกปทุมวัน เวลา 16.00 น. และการข่าวยังพบว่าที่แยกดินแดง จะยังคงมีการรวมตัวกันของกลุ่มวัยรุ่น ตำรวจยังคงย้ำว่ากรุงเทพมหานคร เป็นพื้นที่ที่มีการประกาศการบังคับใช้กฎหมายเกี่ยวกับกฎหมายควบคุมโรคสูงสุด ส่วนภาพรวมการชุมนุมของกลุ่มทะลุฟ้า เมื่อวานนี้ (25 กันยายน 2564) พบมีการยิงและปาปะทัดยักษ์ใส่ตำรวจที่บริเวณแยกนางเลิ้ง ทำให้ตำรวจจำเป็นต้องบังคับใช้กฎหมายเข้าควบคุมสถานการณ์ โดยจับผู้ก่อเหตุได้ 15 คน ในจำนวนนี้ พบว่า เป็นเยาวชนจำนวน 4 คน ยึดรถจักรยานยนต์จำนวน 6 คัน พร้อมแจ้งข้อกล่าวหาสมคบกันตั้งแต่ 10 คนขึ้นไป ก่อความวุ่นวายในบ้านเมืองฯ และกฎหมายที่เกี่ยวข้องกับการควบคุมโรค ส่วนผู้กระทำผิดที่เป็นเด็กและเยาวชน ตำรวจจำเป็นต้องเรียกผู้ปกครองมาดำเนินคดีด้วยเช่นกัน นอกจากนี้ตั้งแต่เดือนกรกฎาคมจนถึงปัจจุบัน มีคดีความที่เกี่ยวกับการชุมนุม จำนวน 232 คดี มีผู้กระทำผิด จำนวน 843 คน จับดำเนินคดีไปแล้ว จำนวน 598 คน ส่วนที่เหลือตำรวจจะรวบรวมพยานหลักฐาน เพื่อขอศาลออกหมายจับต่อไป -005,https://www.naewna.com/local/604733,26_09_2021
'กาญจน์'พบดับจากโควิด 2 ราย ติดเชื้อเพิ่ม185ราย,"26ก.ย.64ศูนย์ปฏิบัติการแก้ไขปัญหาจากโรคติดเชื้อไวรัสโคโรนา2019 (COVID-19)จังหวัดกาญจนบุรี รายงานสถานการณ์การแพร่ระบาดของโรคติดเชื้อโควิด-19ในพื้นที่จังหวัดกาญจนบุรี พบผู้ติดเชื้อรายใหม่ จำนวน185ราย ทั้งหมดตรวจในรูปแบบRT-PCRแยกเป็นผู้ติดเชื้อภายในจังหวัด จำนวน170ราย นอกพื้นที่จังหวัด จำนวน5รายสถานประกอบการ 10 ราย รวมผู้ป่วยสะสมทั้งภายในจังหวัด นอกจังหวัด และเรือนจำกระทรวงยุติธรรม จำนวน16,780ราย หายป่วย จำนวน 42ราย หายป่วยสะสม จำนวน13,689ราย รักษาอยู่โรงพยาบาล จำนวน2,936ราย เสียชีวิต2ราย รวมเสียชีวิตสะสมทั้งจังหวัดจำนวน155ราย สำหรับผู้ป่วยติดเชื้อและเสียชีวิตสะสมเฉพาะในพื้นที่จังหวัดกาญจนบุรี ทั้ง13อำเภอ ตั้งแต่วันที่6เม.ย.64จนถึงปัจจุบัน ดังนี้ อ.สังขละบุรี ติดเชื้อ จำนวน 1,506 ราย (+94 ราย) เสียชีวิต 1 ราย (สะสม 11 ราย) อ.ทองผาภูมิ ติดเชื้อ จำนวน 606 ราย (+38 ราย) เสียชีวิตสะสม จำนวน6ราย อ.ศรีสวัสดิ์ ติดเชื้อจำนวน143รายเสียชีวิตสะสม จำนวน0ราย อ.หนองปรือ ติดเชื้อ จำนวน 327 ราย (+2 ราย) เสียชีวิตสะสม จำนวน6ราย อ.เลาขวัญ ติดเชื้อ จำนวน 220 ราย(+6 ราย) เสียชีวิตสะสม จำนวน3ราย อ.บ่อพลอย ติดเชื้อ จำนวน451ราย (+1 ราย)เสียชีวิต 1 ราย (สะสม 10 ราย) อ.ห้วยกระเจา ติดเชื้อ จำนวน72ราย เสียชีวิตสะสม จำนวน1ราย อ.ไทรโยค ติดเชื้อ จำนวน 797 ราย (+11 ราย) เสียชีวิตสะสม จำนวน9ราย อ.พนมทวน ติดเชื้อ จำนวน 469 ราย เสียชีวิตสะสม จำนวน3ราย อ.ด่านมะขามเตี้ย ติดเชื้อ จำนวน 197 รายเสียชีวิตสะสม จำนวน2ราย อ.ท่าม่วง ติดเชื้อ จำนวน1,748ราย (+15 ราย)เสียชีวิตสะสม จำนวน9ราย อ.เมืองกาญจนบุรี ติดเชื้อ จำนวน1,444ราย (+17 ราย)เสียชีวิตสะสม จำนวน34ราย และ อ.ท่ามะกา ติดเชื้อ จำนวน 4,871 ราย(+26 ราย) เสียชีวิตสะสม จำนวน43ราย จากตารางรายงาน พบว่า ผู้ป่วยรายใหม่ทั้ง 140 ราย พบแหล่งติดเชื้อสัมผัสผู้ป่วยติดเชื้อภายในจังหวัด จำนวน 29 ราย เทศบาลซอย 5 ต.ท่าขนุน อ.ทองผาภูมิ 1 ราย กลับจากพื้นที่เสี่ยง จำนวน 19 ราย กล่มคลัสเตอร์บ้องตี้ อ.ไทรโยค จำนวน 2 ราย กลุ่มคลัสเตอร์โรงงานซูมิโตโม จำนวน 31 ราย กลุ่มคลัสเตอร์เมเปิ้ลการ์เด้น 1 ราย กลุ่มคลัสเตอร์โรงงานน้ำตาลท่ามะกา จำนวน 5 ราย กลุ่มคลัสเตอร์ชุมชนชาวมอญ ต.หนองลู อ.สังขละบุรี จำนวน 1 ราย คลัสเตอร์กลุ่มซองกาเรีย ต.หนองลู อ.สังขละบุรี จำนวน 23 ราย คลัสเตอร์กลุ่มหน้า ตชด.ต.หนองลู อ.สังขละบุรี จำนวน 2 ราย คลัสเตอร์กลุ่มวัยรุ่น หนองฝ้าย ต.หนองฝ้าย อ.เลาขวัญ จำนวน 10 ราย กลุ่มผู้ป่วย จาก กทม. จำนวน 2 ราย ราชบุรี 1 ราย สัมผัสผู้ป่วยนอกจังหวัด 5 ราย นครปฐม 1 ราย ราชบุรี ชุมพร 1 ราย และสุพรรณบุรี 2 ราย สำหรับผู้ติดเชื้อรายใหม่ พบเป็นคลัสเตอร์กลุ่ม ต.หนองลู อ.สังขละบุรี มากถึง 64 ราย รองลงมาคือคลัสเตอร์กลุ่ม ต.ท่าขนุน อ.ทองผาภูมิ จำนวน 35 ราย ซึ่งผู้ทั้ง 185 ราย เป็นชาย 86 ราย หญิง 99 ราย",https://www.naewna.com/local/604781,26_09_2021
แจ้งจับเพื่อนผัวตัวแสบ ตุ๋นมีบัตรวีไอพี.ซื้อหวยกองสลาก เชิดเงินหนี,"แจ้งจับเพื่อนผัวตัวแสบ ตุ๋นมีบัตรวีไอพี.ซื้อหวยกองสลาก เชิดเงินหนี 26 กันยายน 2564 น.ส.บัวชุม เนาวบุตร หรือ น้อย อายุ 31 ปี ชาวอำเภอนางรอง จังหวัดบุรีรัมย์ นำข้อความการแชทสนทนา สลิปการโอนเงิน พร้อมแผงสลากกินแบ่งรัฐบาล หรือลอตเตอรี่ ที่ขายเลี้ยงชีพ และสำเนาการแจ้งความ ออกมาร้องเรียนผ่านสื่อมวลชน เพื่อให้เจ้าหน้าที่ตำรวจเร่งติดตามจับกุมตัวนายวีรพงษ์ อายุ 28 ปี ชาว จ.นครราชสีมา เนื่องจากนายวีรพงษ์ ได้หลอกเชิดเงินค่าฝากซื้อลอตเตอรี่จำนวน 4 หมื่นบาท เพื่อมาขายหนีหายไป น.ส.บัวชุม กล่าวว่า นายวีรพงษ์ เป็นเพื่อนกับสามีตัวเอง ได้มาชักชวนหลอกล่อว่าเขามีบัตรวีไอพี.ของสำนักงานสลากกินแบ่งรัฐบาล หรือกองสลากฯ สามารถเอาโควตาลอตเตอรี่ได้หลายเล่ม ตนจึงหลงเชื่อฝากเงินกับนายวีรพงษ์ ไปซื้อลอตเตอรี่มาขาย งวดละ 40,000 บาท ก็ได้ลอตเตอรี่มาขายงวดละ 500 ใบ ซื้อขายด้วยกันมาประมาณ 1 ปี กระทั่งเดือนมีนาคม 2564 นายวีรพงษ์ มาบอกกับตนเองว่าจะขายบัตรวีไอพี.ต่อให้ เพราะเขาจะเดินทางไปต่างประเทศ ด้วยความที่ตนเองอยากจะมีรายได้เพิ่ม เพราะหากมีบัตรสามารถซื้อโควตาลอตเตอรี่ได้ 2 กล่อง หรือ 2 เล่มจริง ก็จะได้แบ่งกับสามีขายคนละเล่ม หรือคนละ 500 ใบ ก็จะทำให้มีรายได้มาเลี้ยงครอบครัวเพิ่มขึ้น เพราะตนมีลูกที่ต้องดูแลถึง 3 คน ทั้งนี้ นายวีรพงษ์ บอกว่าถ้าจะเอาบัตรต่อจะต้องจ่าย 60,000 บาท แต่ตนยังไม่มีเงินก้อน เพราะลำพังเงินที่จะซื้อลอตเตอรี่มาขายก็ยังต้องไปหยิบยืมญาติสามี ขายได้ก็ผ่อนจ่ายให้เขาคืน แต่เมื่องวดล่าสุดตนได้ฝากเงินกับนายวีรพงษ์ ซื้อลอตเตอรี่ 40,000 บาท แต่นายวีรพงษ์ กลับเชิดเงินไป แล้วปิดมือถือและเฟซบุ๊กหนีหายติดต่อไม่ได้ เชื่อว่ามีเจตนาโกงแน่นอน จึงไปแจ้งความที่ สภ.นางรอง ให้ตำรวจช่วยติดตามตัวนายวีรพงษ์ มาดำเนินคดีและนำเงินมาคืน เพราะเดือดร้อนมาก ตลอด 1 ปีที่นายวีรพงษ์ หลอกว่ามีบัตรวีไอพี. สามารถเอาโควตาลอตเตอรี่ได้หลายเล่มนั้น พอตนถูกหลอกเชิดเงินก็ไปสืบหาข้อมูล ทราบว่าที่จริงนายวีรพงษ์ ไปซื้อจากคนอื่นมาให้ตนต่ออีกที ไม่ได้มีบัตร วีไอพี.กองสลาก หรือมีโควตาตามที่กล่าวอ้าง ก็ไม่คิดว่านายวีรพงษ์ ทำแบบนี้ได้อย่างไร ทั้งที่เป็นเพื่อนกับสามีของตนเอง จากกรณีที่เกิดขึ้นก็อยากฝากเป็นอุทาหรณ์ว่าอย่าไว้ใจใครแม้แต่คนใกล้ชิด ไม่เช่นนั้นอาจถูกหลอกสูญเสียเงินเหมือนกับตนเอง น.ส.บัวชุม กล่าว -005",https://www.naewna.com/local/604772,26_09_2021
แฉเล่ห์นายหน้าแสบ!ตุ๋นคนลอบทำงาน‘กาสิโนเขมร’ หาสมาชิกต่ำเป้าโทษหนัก,"ผกก.ตม.ตราด เตือนคนไทยระวังถูกหลอกไปทำงานใน กาสิโน กัมพูชา หลังพบถูกนายหน้านำไปทำงานหาสมาชิกเล่นพนันออนไลน์ ทำไม่เข้าเป้าถูกทำโทษ-ขายต่อไปกลุ่มทุนอื่น อยากกลับต้องนำเงิน ไถ่ตัว 26 กันยายน 2564 พ.ต.อ.เบญจพล รอดสวาสดิ์ ผกก.ตม.จว.ตราด เปิดเผยว่า ตม.จว.ตราด ได้รับการประสานงานจากสำนักงานผู้ช่วยทูตไทย ณ กรุงพนมเปญ ว่า ในวันจันทร์ที่ 27 กันยายน 2564 ตำรวจตรวจคนเข้าเมืองกัมพูชาจะผลักดันคนไทยกลับเข้าประเทศ 1 ราย ฐานเข้าเมืองโดยผิดกฎหมาย โดยจะเดินทางจากกรุงพระสีหนุวิลล์ผ่านเข้ามาทาง จ.เกาะกง ประเทศกัมพูชา และจะเข้ามาที่ จ.ตราด ที่จุดผ่านแดนถาวรบ้านหาดเล็ก ต.หาดเล็ก อ.คลองใหญ่ จ.ตราด สำหรับคนไทยรายนี้เป็น 1 ใน 21 คน ที่ถูกนายหน้าชาวกัมพูชาและชาวไทยให้เดินทางไปทำงานในบ่อนกาสิโนในประเทศกัมพูชา ฝั่งปอยเปต ในจังหวัดบันเตียเมียนเจย และในจังหวัดต่างๆในกัมพูชา เช่น พระตะบอง ไพลิน โพธิสัต กรุงพระสีหนุวิลล์ หรือเกาะกง โดยไม่ผ่านพิธีการตรวจคนเข้าเมือง ซึ่งคนไทยเหล่านี้ได้รับความเดือนร้อนจากการเข้าไปทำงานในกาสิโน แล้วให้ทำหน้าที่หาสมาชิกเข้ามาเล่นพนันออนไลน์ในทุกรูปแบบ แต่ละคนจะมีเป้าในการหาสมาชิกมาเล่น หากทำไม่ได้ตามเป้าจะถูกลงโทษ และหากทำไม่ได้อีกอาจจะต้องถูกย้ายไปทำในกาสิโนในจังหวัดอื่นๆต่อไป ทางสถานทูตไทยในกัมพูชา และหน่วยประสานงานชายแดนไทย-กัมพูชา ได้รับการร้องเรียนในเรื่องนี้มานาน แต่ไม่สามารถดำเนินการช่วยเหลือได้ เพราะติดที่คนไทยที่เข้าไปจะเข้าไปแบบไม่ถูกต้อง โดยมีนายหน้าหลอกเข้าไปให้ทำ เมื่อทำงานไม่สำเร็จจะถูกลงโทษ และถูกย้ายไปที่จังหวัดอื่นๆ ซึ่งมีการร้องเรียนจากคนไทยเหล่านี้ผ่านมาหลายช่องทาง รวมทั้งสถานทูตไทย ซึ่งผู้ช่วยทูตตำรวจได้เข้าไปติดตาม และสามารถช่วยเหลือมาได้ แต่ต้องผ่านหลายขั้นตอน ซึ่งในวันพรุ่งนี้ (27 กันยายน 2564) จะมีคนไทย 21 คน ที่จะเดินทางเข้ามายังประเทศไทย ทางจุดผ่านแดนถาวรไทยกัมพูชาด้านปอยเปต จ.สระแก้ว หลังจากได้รับช่วยเหลือจากสถานทูตไทยในกัมพูชา ซึ่งทำงานอยู่ที่กรุงพระสีหนุวิลล์ โดย 1 คนจะเดินทางมาที่ จ.ตราด ผ่านจุดผ่านแดนถาวรบ้านหาดเล็ก พ.ต.อ.เบญจพล กล่าว ผกก.ตม.จว.ตราด กล่าวว่า อยากจะเตือนคนไทยหากจะเดินทางไปทำงานในกัมพูชาในลักษณะนี้ ไม่ควรจะเดินทางเข้าไป เพราะนอกจากจะไม่ปลอดภัยแล้ว ยังอาจจะถูกทำโทษจากการทำงานที่ไม่ได้เป้าหมายที่กลุ่มทุนต้องการ และหากเข้าไปอย่างไม่ถูกต้องยิ่งจะเป็นเรื่องผิดกฎหมาย ก่อนออกมาต้องถูกดำเนินคดี และถูกผลักดันออกนอกประเทศเหมือนที่คนกัมพูชาถูกทางไทยผลักดันออกในลักษณะเดียวกัน จึงควรคิดให้รอบครอบก่อนเดินทางไป สำหรับจำนวนคนไทยที่เดินทางเข้าไปในลักษณะนี้ มีจำนวนมากกว่า 1,000 คน และกระจายไปตามกาสิโนต่างๆในกัมพูชา มีการร้องเรียนผ่านหน่วยงานชายแดนของไทย ทั้งหน่วยประสานงานชายแดนไทย-กัมพูชา เช่น ที่ จ.ตราด มีการติดต่อจากคนไทยที่ทำงานในกาสิโนในกรุงสีหนุวิลล์วันหนึ่ง 10-20 คนเป็นอย่างน้อย หรือสถานทูตไทยในกัมพูชา ซึ่งหากทำไม่ได้จะถูกทำโทษ เช่น กักบริเวณ หรือการส่งไปอยู่ในจังหวัดอื่นๆที่จะต้องมีหนี้สินติดตัวเพิ่มขึ้น และหากจะไถ่ตัวก็ต้องทำงานหาสมาชิกให้ได้มากขึ้น ซึ่งส่วนใหญ่จะทำไม่ได้ และไม่สามารถเดินทางกลับมาได้ สุดท้ายต้องขอความช่วยเหลือดังกล่าว -005",https://www.naewna.com/local/604779,26_09_2021
'บิ๊กตู่'ลุยตรวจน้ำท่วมสุโขทัย สวดมนต์ขอพายุอย่ามาอีกเลย (ประมวลภาพ),เมื่อเวลา 10.15 น.วันที่ 26 กันยายน 2564 ที่ จ.สุโขทัย พล.อ.ประยุทธ์ จันทร์โอชา นายกรัฐมนตรี และรมว.กลาโหม พร้อมรัฐมนตรีที่เกี่ยวข้อง และ ส.ส.ลงตรวจเยี่ยมให้กำลังใจและมอบถุงยังชีพให้แก่ประชาชนผู้ประสบอุทกภัย อ.ศรีสำโรง จำนวน 2 จุด ได้แก่ บ้านคลองชัด หมู่ที่ 8 ต.วังใหญ่ และวัดดอนจันทร์ หมู่ที่ 4 ต.บ้านไร่ อ.ศรีสำโรง จ.สุโขทัย ทั้งนี้ ระหว่างเยี่ยมชมจุดตรวจ นายกฯ ได้กล่าวสอบถาม พูดคุย พร้อมให้กำลังใจกับผู้ประสบภัยจากน้ำท่วม ขอให้ทุกคนช่วยเหลือ ดูแลซึ่งกันและกัน ในส่วนที่เกิดความเสียหายกำชับหน่วยงานที่เกี่ยวข้อง เร่งสำรวจดูแลเยียวยาความเสียหายที่ประชาชนได้รับ พร้อมกล่าวว่า วันนี้ทุกคนมาในนามรัฐบาล ในนามคณะรัฐมนตรี เพื่อช่วยเหลือดูแลทุกคน ใครจะรักหรือไม่รัก นายกฯ ไม่สนใจ เพียงขอทำหน้าที่ให้ดีที่สุด สุดความสามารถ ฝากความห่วงใย ขอให้ประชาชนระมัดระวังสัตว์มีพิษที่ตามมาจากสถานการณ์น้ำท่วมด้วย จากนั้น นายกฯ พร้อมคณะ เดินทางต่อไปยังวัดบ้านซ่าน ต.บ้านซ่าน อ.ศรีสำโรง เพื่อสักการะหลวงพ่อสามพี่น้อง และหลวงพ่อขาว ก่อนจะรับฟังบรรยายสรุปสถานการณ์อุทกภัย จ.สุโขทัย จากส่วนราชการ นายกฯ ตรวจเยี่ยมให้กำลังใจและมอบถุงยังชีพให้แก่ประชาชนผู้ประสบอุทกภัยที่ ต.บ้านไร่ อ.ศรีสำโรง จ.สุโขทัย ทั้งนี้ ผู้สื่อข่าวรายงานว่า ระหว่างเดินแจกถุงยังชีพ นายกฯ ได้เรียกรัฐมนตรี และ ส.ส.มาช่วยกันแจกถุงยังชีพให้ประชาชน พร้อมกล่าวว่า มาแจกของให้พออยู่ พอกินกันไปก่อน ดูแลแบ่งปันกัน รอน้ำลงข้าวที่ปลูกเสียหายเดี๋ยวจะให้พื้นที่ดูแล อย่าร้องไห้ นายกฯ ใจเสียหมด นายกฯ มาให้กำลังใจ ไม่ได้มาทำเพื่อให้ทุกคนรัก จะรักไม่รักก็เรื่องของพวกเรา นายกฯ ทำให้ดีที่สุด วันนี้มาในนามรัฐบาลในนามคณะรัฐมนตรี (ครม.) ขอให้ทุกคนโชคดี กลับบ้านดีๆ ระวังงูในน้ำด้วย จากนั้น นายกฯ พร้อมคณะ และนายสมศักดิ์ เทพสุทิน รมว.ยุติธรรม ในฐานะ ส.ส.บัญชีรายชื่อ พรรคพลังประชารัฐ (พปชร.) ได้ขึ้นรถของกรมป้องกันและบรรเทาสาธารณภัย (ปภ.) เพื่อตรวจดูสภาพน้ำที่ท่วมบ้านเรือนประชาชน และพื้นที่ทำการเกษตรที่เสียหายของประชาชนในพื้นที่ และสอบถามสถานการณ์น้ำท่วมจากนายสมศักดิ์เป็นระยะ ก่อนที่นายกฯ กล่าวทักทายประชาชนระหว่างทางผ่านเครื่องขยายเสียง ว่า วันนี้นายกฯ มาเยี่ยม ระวังตัวด้วย มันเป็นธรรมชาติ เดี๋ยวมาแล้วก็ไป เราก็แก้กันไป คงเดือดร้อนสักระยะหนึ่ง ขอให้แข็งแรงปลอดภัย ขอให้อดทนกันสักพักหนึ่ง นายกฯ ก็เดือดร้อนเหมือนกัน เป็นห่วงพวกเรา ต่อมา นายกฯเดินทางถึงวัดบ้านซ่าน ต.บ้านซ่าน อ.ศรีสำโรง จ.สุโขทัย เพื่อพบปะประชาชนโดยนายกฯ กล่าวว่า ปัญหาไม่ใช่มีเฉพาะตรงนี้มีหลายที่ด้วยกัน มีพายุเข้ามาลูกหนึ่งในปี 2564 และปี 2563 พายุเข้ามา 5 ลูก แต่ปีนี้มีพายุเข้ามาลูกเดียว สวดมนต์ว่าอย่ามาอีกเลย มาลูกเดียวพอแล้ว เพราะฉะนั้นวันนี้สิ่งที่นายกฯ พูดคือเราอาจจำเป็นจะต้องคิดใหม่ เราจะอยู่อย่างไรต่อไปในวันหน้า บ้านจะปลูกอย่างไร จะขยับเป็น 2 ชั้นหรือไม่ หรือขยับไปพื้นที่ที่สูงขึ้น รู้ว่ามันยาก แต่ตั้งความหวังไว้ หากฟังรัฐบาล ฟังตนพูดบ้างก็น่าจะไปในทางที่ดีขึ้นมาก โดยเฉพาะการสร้างหลักคิดให้เป็นรูปธรรม วันนี้เห็นหน้าประชาชนแล้วก็เห็นใจ นายกฯ ก็ไม่ใช่จะสบาย ทำงานทุกวัน พยายามคิดอะไรใหม่ๆ ไม่ว่าจะเป็นเกษตร แก้ปัญหาความเหลื่อมล้ำ ซึ่งวันนี้ทุกคนต้องพัฒนาขีดความสามารถ เราอยู่ในยุคเทคโนโลนี และดิจิทัล เราต้องทำให้รุ่นหลังๆ ดีขึ้น ให้รุ่นลูกเรียนรู้ให้มากขึ้น ทำการเกษตรสมัยใหม่ ทำพื้นที่ให้เกิดประโยชน์สูงสุด วันนี้ต้องคิดใหม่ เราต้องดูแลกันที่อาจต้องใช้ทุน ทั้งนี้ การปลูกพืชการเกตร ต้องคำนึงถึงดีมานด์และซัพพลายด้วย ผู้สื่อข่าวรายงานว่า ในการลงพื้นที่ครั้งนี้ในช่วงหนึ่ง นายกฯ สอบถามนายสมศักดิ์ ว่า ที่บ้านน้ำท่วมใช่ไหม เป็นยังไงบ้าง - 006,https://www.naewna.com/politic/604743,26_09_2021
บุกทลายแก๊งปาร์ตี้ รวบวัยโจ๋ 39 ราย เช่าบ้านเสพยา ไม่สนโควิด,บุกทลายแก๊งปาร์ตี้ รวบวัยโจ๋39 ราย เช่าบ้านมั่วสุมเสพยา ไม่สนโควิด เมื่อเวลา13.30น.วันที่26ก.ย.64 พ.ต.อ.ประติพัฒน์ ภูมิลีผกก.สภ.แกลง จ.ระยอง มอบหมายให้ พ.ต.ท.มานพ ประสาท รอง ผกก.สอบสวน สภ .แกลง และ พ.ต.ต.วีระวัฒน์ จุลนันทน์ สวป.สภ.แกลง และเจ้าหน้าที่ตำรวจชุดสืบสวน สภ. แกลง แถลงข่าวการจับกุมกลุ่มวัยรุ่นมั่วสุมเสพยาเสพติดในบ้านสวนพลูวิลล่า กลางสวนทุเรียนเป็นบ้านปูน2ชั้นไม่มีเลขที่ หมู่10ต.วังหว้า อ.แกลง เมื่อเวลา01.00น.ของคืนวันที่26ก.ย.โดยสามารถจับกุมผู้กระทำผิดทั้งหมด39คน เป็นผู้ชาย21คน ผู้หญิง18คน ส่วนใหญ่อายุอยู่ระหว่าง20-30ปี พร้อมของกลางยาเสพติด ประกอบด้วย ยาอี57เม็ด ยาเค51.56กรัม จึงควบคุมตัวทั้งหมดและหลักฐานดำเนินคดี พ.ต.ท.มานพกล่าวว่า เมื่อช่วงกลางดึกที่ผ่านมา ทางเจ้าหน้าที่ตำรวจได้รับแจ้งจากพลเมืองดีว่ามีกลุ่มวัยรุ่นจำนวนหลายสิบคนมั่วสุมกันอยู่ในพลูวิลล่าภายในสวนทุเรียน ม.10ต.วังหว้า อ.แกลงดังกล่าว ทาง พ.ต.อ.ประติพัฒน์ ภูมิลี ผกก.สภ.แกลง ได้สั่งการให้ พ.ต.ต.วีระวัฒน์ จุลนันทน์ สวป.สภ.แกลง พร้อมด้วยกำลังเจ้าหน้าที่ตำรวจ จำนวนกว่า20นาย เดินทางเข้าตรวจสอบจับกุม ถึงจุดรับแจ้ง ซึ่งเป็นบ้านเดี่ยว2ชั้นขนาดใหญ่อยู่กลางสวนทุเรียน พบภายในบ้านเปิดเพลงเสียงดัง และมีกลุ่มคนอยู่ภายในบ้านได้นำกำลังเจ้าหน้าที่ตำรวจโอบล้อมไว้แล้วแสดงตัวเข้าจับกุม พอเปิดประตูบ้านออก ผู้ชายที่มาเปิดประตูไหวทันหนีไปได้1คน ก่อนที่เจ้าหน้าที่ตำรวจจะนำกำลังขึ้นไปบนชั้น2ของตัวบ้านพบ กลุ่มวัยรุ่นกำลังมั่วสุมเปิดเพลงเสียงดังกระหึ่ม และ เสพยาเสพติดกันอยู่ พอเห็นเจ้าหน้าที่ตำรวจก็ถึงกับแตกฮือ เตรียมวิ่งหนีแต่ไม่สามารถหนีได้ เพราะเจ้าหน้าที่ตำรวจปิดทางเข้าออกไว้หมดแล้ว ถูกจับกุมตัวไว้ได้ทั้งหมด39คน โดยพบยาเสพติดตกเกลื่อนพื้น จึงตรวจยึดไว้ ประกอบด้วย ยาอี57เม็ด ยาเค51.56กรัม ควบคุมตัวพร้อมของกลางมาดำเนินคดีตามขั้นตอนของกฎหมายต่อไป จากการสอบสวน ทั้งหมดให้การตรงกันว่า ยอมรับว่ามามั่วสุมเสพยากันจริง โดยนัดกันมารวมตัวกัน โดยส่วนใหญ่รู้จักกันขณะที่ถูกกักตัวเพราะติดเชืัอโควิด19อยู่ในสถานที่กักตัวจันทร์เขม จ.จันทบุรี โดยมีการนัดหมายกันว่า หลังทุกคนพ้นจากการกักตัวจะจัดปาร์ตี้ และฉลองวันเกิดย้อนหลังกับเพื่อนในกลุ่มที่เป็นสมาชิก จนกระทั่งพ้นกักตัว จึงเลือกสถานที่ดังกล่าว ซึ่งเป็นจุดศูนย์กลางเพราะสะดวกกับการเดินทางของทุกคน ที่มีมาจาก3จังหวัด คือ ชลบุรี ระยอง และ จันทบุรี จึงนัดกันมาเช่าพลูวิลล่าดังกล่าวจัดงาน จนกระทั่งมาถูกจับกุม พ.ต.ต.วีระวัฒน์ จุลนันทน์ สวป.สภ.แกลง ระยอง กล่าวว่า จากการตรวจปัสสาวะ พบว่า37ราย มีสารเสพติด ส่วนอีก2รายไม่พบสารเสพติด และ ไม่พบว่าติดเชื้อโควิด19เพราะเพิ่งพ้นการกักตัวออกมา ด้านพ.ต.ท.มานพ กล่าวว่า เบื้องต้นได้แจ้งข้อหากับผู้ต้องหาทั้งหมด4ข้อหา ประกอบด้วย1.ร่วมกันมียาเสพติดประเภท1 (ยาอี)ไว้ในครอบครองเพื่อจำหน่ายโดยผิดกฎหมาย2.เสพยาเสพติดให้โทษประเภท1(เมทแอมเฟตามีน)โดยผิดกฎหมาย3.ร่วมกันมีวัตถุออกฤทธิ์ต่อจิตและประสาทประเภท2(เคตามีน)ไว้ในครอบครองเพื่อจำหน่าย และ4.ร่วมกันชุมนุม ทำกิจกรรม หรือ มั่วสุมกัน ณ ที่ใดใดในสถานที่แออัดหรือการกระทำดังกล่าว อันเป็นการยุยงให้เกิดความไม่สงบเรียบร้อย หรือในลักษณะที่เสี่ยงต่อการแพร่เชื้อ ร่วมกันฝ่าฝืนข้อกำหนดออกนอกเคหะสถานตามเวลาที่กำหนดอันเป็นการฝ่าฝืน พ.ร.ก.ฉุกเฉินฯ และการกระทำการหรือดำเนินการใดใด ซึ่งอาจก่อสภาวะไม่ถูกสุขลักษณะ ซึ่งอาจเป็นเหตุให้โรคติดต่อแพร่ระบาดออกไปตาม พ.ร.บ.โรคติดต่อ พ.ศ.2558พร้อมทั้งควบคุมตัวดำเนินคดีตามกฎหมาย เตรียมสอบสวนเจ้าของบ้านที่ให้เช่า หากรู้เห็นเป็นใจก็จะดำเนินคดีต่อไป. -008,https://www.naewna.com/local/604782,26_09_2021
