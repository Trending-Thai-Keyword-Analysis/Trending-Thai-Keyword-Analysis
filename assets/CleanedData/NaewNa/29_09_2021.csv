title,summary,link,published
‘หมอปลา’หอบหลักฐานยื่นดีเอสไอ เช็คบิลขบวนการโยงใย‘วัดท่าพุ’,หมอปลาหอบหลักฐานยื่นดีเอสไอ เช็คบิลขบวนการโยงใยวัดท่าพุ 28 กันยายน 2564 ที่กรมสอบสวนคดีพิเศษ (ดีเอสไอ) นายจีรพันธ์ เพชรขาว หรือ หมอปลา พร้อมนายไพศาล เรืองฤทธิ์ ทนายความ ยื่นหนังสือร้องทุกข์ต่อ พ.ต.อ.อัครพล บุณโยปัษฎัมภ์ รองอธิบดีดีเอสไอ เพื่อขอให้ตรวจสอบเอาผิดขบวนการนำส่งผู้ติดยาเสพติดมาบำบัดที่วัดท่าพุราษฎร์บำรุง จ.กาญจนบุรี พร้อมทั้งมีการซ้อมทรมาน นายไพศาล กล่าวว่า วันนี้ได้นำหลักฐานสลิปการโอนเงิน คำให้การของผู้เสียหาย และภาพถ่ายมามอบให้กับพนักงานสอบสวนคดีพิเศษ ชำนาญการพิเศษ กองคดีการค้ามนุษย์ เพื่อตรวจสอบผู้ที่เกี่ยวข้องทั้งหมดที่เกี่ยวกับขบวนการส่งผู้ป่วยบำบัดที่วัดท่าพุราษฎร์บำรุง ส่วนที่เคยไปร้องทุกข์ที่กองบังคับการปราบปราม (บก.ป.) ก่อนหน้านี้แล้วนั้น วันนี้ที่มาร้องต่อดีเอสไออีก เพราะต้องการให้หน่วยงานรัฐตรวจสอบคู่ขนานกันไป เพื่อความบริสุทธิ์ยุติธรรมกับผู้ที่เกี่ยวข้องทั้งหมด ยืนยันว่าไม่ได้กล่าวหาหรือจับผิดเจ้าหน้าที่ นายไพศาล กล่าว ด้านนายจีรพันธ์ กล่าวว่า ตนมีเจตนาต้องการช่วยเหลือประชาชนที่เดือดร้อน แต่กลับถูกกลุ่มบุคคลนำกฎหมายมาเล่นงานแจ้งความดำเนินคดี โดยส่วนตัวไม่ได้กังวล จากนี้จะขอดูข้อมูลรายละเอียดเพิ่มเติมก่อน และอาจเตรียมฟ้องกลับบุคคลที่ดำเนินคดีกับตัวเอง แต่ขณะนี้ยังไม่ได้รับหมายเรียกจากตำรวจแต่อย่างใด -005,https://www.naewna.com/local/605238,29_09_2021
'สงขลา'ยังพุ่ง! พบติดเชื้อโควิด-19รายใหม่ 281 ราย-เสียชีวิต 1 ราย,"โควิดยังพุ่งรายใหม่ 281 คน เสียชีวิต 1 คน ผู้ว่าฯ จี้เคร่งครัดมาตรการส่วนบุคคลผู้ประกอบการสงขลา เฮรับ ศบค.ปลดล็อก 22.00 น. ขับเคลื่อนเศรษฐกิจท้องถิ่น ม.อ.จองวัคซีน 3 หมื่นโดสฉีดนักศึกษาเปิดเทอม 2 28 ก.ย.64 นายจารุวัฒน์ เกลี้ยงเกลา ผู้ว่าราชการ จ.สงขลาเปิดเผยว่า จากการตรวจคัดกรองในพื้นที่และตรวจด้วยATKพบผู้ป่วยรายใหม่281 คน ผู้ป่วยสะสม 29,943 คนมีผู้เสียชีวิต1 คนเสียชีวิตสะสม150 คนสถานการณ์เริ่มคลี่คลายไปในทิศทางที่ดี และคาดว่าในเดือน ต.ค.64 ผู้ป่วยทุกกลุ่มลดลง แต่ตัวเลขของผู้ป่วยรายใหม่ยังสูงอยู่ ผู้ป่วยรักษาในโรงพยาบาล5 พันกว่าคน นายจารุวัน์ฯ เปิดเผยว่า ถึงแม้ ศบค.มีการคลายล็อกให้กับสถานประกอบการบางอย่างและเวลาเปิดบริการ เพื่อให้เศรษฐกิจเดินไปข้างหน้าแต่อย่าลืมมาตรการส่วนบุคคลที่จะต้องยึดอย่างเคร่งครัดด้วย และยังมีการตรวจคัดกรองในชุมชนต่อไป นายสมชาติ พิมพ์ธนพูนพร ผู้จัดการโรงแรมซากุระบัดแจ็ส อ.หาดใหญ่เปิดเผยว่าการที่ศบค.คลายล็อกเวลาไปถึง 22.00 น.ให้กับสถานประกอบการบางชนิดเปิดบริการ จะเป็นผลดี ประชาชนจะมีงานทำรายได้ประชาชนและท้องถิ่นเพิ่มขึ้น แต่สถานประกอบการต้องเคร่งครัดในมาตรการป้องกันโควิดเคร่งครัด เพื่อไม่ให้โควิดแพร่กระจาย หากโควิดแพร่ราดในรอบ 4 จะหนักกว่ารอบ 3 ผศ.ดร.นิวัต แก้วประดับ อธิการบดีมหาวิทยาลัยสงขลานครินทร์ (ม.อ.) เปิดเผยว่าสถานการณ์โควิดในพื้นที่ จ.สงขลาเริ่มคลี่คลายไปในทิศทางที่ดี ผู้เสียชีวิตน้อยลง ผู้ป่วยรายใหม่อยู่ในกลุ่มสีเขียวที่มีอาการไม่รุนแรง ม.อ.จะเปิดเรียนในภาคเรียนที่ 2 เดือน พ.ย. ขณะนี้ได้จองวัคซีนฉีดนักศึกษา 30,000 โดส เพื่อให้นักศึกษาได้รับวัคซีนคนละ 2 เข็ม กลุ่มผู้ป่วยสีแดงลดน้อยลงมาก เหลือที่นอนรักษาตัวในโรงพยาบาล ม.อ.ประมาณ 10 คน การที่ ศบค.คลายล็อกเพื่อให้เศรษฐกิจขับเคลื่อนไปได้",https://www.naewna.com/local/605246,29_09_2021
ครม.โอนอำนาจ 4 กรม ก.เกษตรฯ งานเดิม'ธรรมนัส' ให้'บิ๊กป้อม'ดูแลแทน,เมื่อวันที่ 28 กันยายน 2564 ที่ทำเนียบรัฐบาล น.ส.ไตรศุลี ไตรสรณกุล รองโฆษกประจำสำนักนายกรัฐมนตรี แถลงภายหลังประชุมคณะรัฐมนตรี (ครม.) ว่า มีรายงานว่า ครม.รับทราบคำสั่งนายกฯ แก้ไขเพิ่มเติมคำสั่งมอบหมายและมอบอำนาจให้รองนายกรัฐมนตรี และรัฐมนตรีประจำสำนักนายกรัฐมนตรี ปฏิบัติราชการแทนนายกรัฐมนตรี (ฉบับที่ 2) โดยให้ พล.อ.ประวิตร วงษ์สุวรรณ รองนายกรัฐมนตรี กำกับการบริหารราชการแทนนายกรัฐมนตรี แทน นายจุรินทร์ ลักษณวิศิษฏ์ รองนายกรัฐมนตรี เป็นการชั่วคราว ในส่วนของกระทรวงเกษตรและสหกรณ์ เฉพาะกรมพัฒนาที่ดิน กรมฝนหลวงและการบินเกษตร สำนักงานการปฏิรูปที่ดินเพื่อเกษตรกรรม และองค์การตลาดเพื่อเกษตรกร ผู้สื่อข่าวรายงานว่า แต่เดิมทั้ง 4 กรมนั้น อยู่ในความรับผิดชอบของ ร.อ.ธรรมนัส พรมเผ่า อดีตรัฐมนตรีช่วยว่าการกระทรวงเกษตรและสหกรณ์ แต่ปัจจุบันอยู่ในความรับผิดชอบของ นายเฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ โดยกระทรวงเกษตรฯ อยู่ในอำนาจกำกับดูแลของรองนายกฯ จุรินทร์ และเมื่อมีมติ ครม.ดังกล่าวส่งผลให้งานของ 4 กรมนี้ เมื่อ รมว.เกษตรฯ พิจารณากลั่นกรองแล้วจะเสนอเรื่องเข้า ครม.ต้องเสนอผ่าน พล.อ.ประวิตร แทน - 006,https://www.naewna.com/politic/605261,29_09_2021
เช็ค‘ทุ่งผักไห่-บางบาล’ หลังเขื่อนเจ้าพระยาเพิ่มการระบาย น้ำเข้าท่วมชุมชน,"เช็คทุ่งผักไห่-บางบาล หลังเขื่อนเจ้าพระยาเพิ่มการระบาย น้ำเข้าท่วมชุมชน 28 กันยายน 2564 ผู้สื่อข่าวรายงานสถานการณ์น้ำท่วมที่ จ.พระนครศรีอยุธยา พบว่า หลังจากเขื่อนเจ้าพระยาเพิ่มการระบายน้ำลงสู่พื้นที่ท้ายเขื่อน ที่ 2,631 ลบ.ม.ต่อวินาที ส่งผลทำให้ระดับน้ำในแม่น้ำเจ้าพระยา แม่น้ำน้อย คลองต่างๆ ระดับน้ำเพิ่มสูงขึ้น ทั้งนี้ ที่ประตูระบายน้ำคลองบางบาล รับน้ำจากแม่น้ำเจ้าพระยา มีน้ำไหลแรง เข้าท่วมบ้านเรือนประชาชน วัด โรงเรียน ถนนทางเข้าชุมชนที่โรงเรียนบางบาล เจ้าหน้าทีทหารจากกองพลทหารม้าที่ 2 รักษาพระองค์ นำกำลังเข้าทำแนวป้องกันน้ำท่วมไม่ให้ไหลเข้าท่วมพื้นที่ในโรงเรียน ซึ่งระดับน้ำที่โรงเรียนสูงประมาณ 1 เมตร น้ำไหลแรง นอกจากนี้พบว่าระดับน้ำในแม่น้ำเจ้าพระยาที่ไหลผ่าน อ.พระนครศรีอยุธยา ระดับเพิ่มสูงขึ้นล้นตลิ่งเข้าท่วมชุมชนที่อาศัยอยู่ริมแม่น้ำเจ้าพระยา ใน ต.ภูเขาทอง ชาวบ้านต้องขนย้ายสิ่งของไว้ที่สูง และบนถนน รวมถึงชุมชน ต.ประตูชัย ส่วนการระบายน้ำเข้านั้น ในส่วนของทุ่งผักไห่-บางบาล จ.พระนครศรีอยุธยา พื้นที่รับน้ำ ตอนนี้ ทั้งน้ำทุ่ง-น้ำท่าขังอยู่ในทุ่งจำนวนมาก ซึ่งเป็นหนึ่งสาเหตุที่ริมแม่น้ำเจ้าพระยาเอ่อมากขึ้น เพราะระบายเข้าไปเก็บได้น้อยแล้ว ด้านนายธนากร ตันติกุล ผู้อำนวยการโครงการชลประทานพระนครศรีอยุธยา กล่าวว่า ในทุ่งนาส่วนใหญ่จะเป็นน้ำฝน จะต้องติดตามสถานการณ์ว่าทางกรมชลประทานยังไม่มีการผันน้ำเข้าไป ทางกรมชลประทานจะต้องเฝ้าติดตามสถานการณ์อีกครั้งว่าจะต้องพิจารณาน้ำเข้าทุ่งได้เมื่อไร ในปีนี้กรมชลประทานยังสามารถควบคุมสถานการณ์น้ำได้ มีพายุเข้ามาในประเทศไทยเพียง 1 ลูกเท่านั้น ไม่เหมือนปี 2554 ซึ่งมีเข้ามาจำนวนหลายลูก ขอให้พี่น้องประชาชนอย่าวิตกกังวล ให้ติดตามการรายงานสถานการณ์น้ำจาก กรมชลประทาน กรมอุตุนิยมวิทยา -005",https://www.naewna.com/local/605267,29_09_2021
กระบะหักหลบตัวเงินตัวทอง พุ่งชนเสาไฟฟ้าล้มเสียหาย 8 ต้น,หนุ่มขับกระบะหลบตัวเงิน-ตัวทองพุ่งชนเสาไฟฟ้าล้มเสียหาย8ต้นชาวบ้านแห่ส่องทะเบียนรถ 28 ก.ย.64เมื่อเวลา14.00น. เจ้าหน้าที่ตำรวจตำรวจสภ.ไทรน้อยจ.นนทบุรีพร้อมเจ้าหน้าที่มูลนิธิป่อเต็กตึ๊งเดินทางเข้าตรวจสอบหลังจากได้รับแจ้งมีรถกระบะชนเสาไฟฟ้าหักล้มหลายต้นและมีผู้บาดเจ็บมีรถเสียหายหลายคันเหตุเกิดถนนตลิ่งชัน-สุพรรณบุรีขาออกเชิงสะพานลากฆ้อนต.ราษฏร์นิยมอ.ไทรน้อยจากนั้นจึงรุดเข้าตรวจสอบ ที่เกิดเหตุพบผู้บาดเจ็บคือนายสมจิตพรมตาอายุ59ปีมีอาการเจ็บที่หน้าอกนอนอยู่ริมทางมีพลเมืองดีและญาติค่อยปฐมพยาบาลก่อนที่กู้ภัยจะมาถึงและนำส่งร.พ.เกษมราษฎร์รัตนาธิเบศร์และจากการตรวจสอบในที่เกิดเหตุพบรถกระบะยี่ห้ออีซูซุสีขาวทะเบียนบล5613สุพรรณบุรีเป็นรถของผู้บาดเจ็บสภาพด้านหน้ารถพังเสียหายตกอยู่ร่องกลางถนนโดยมีเสาไฟฟ้า1ต้นหักลงมาใกล้ตัวรถและห่างไปเล็กน้อยพบรถกระบะส่งของยี่ห้อบห6595สุพรรณบุรีมีร่องรอยถูกชนด้านท้ายตัวรถตกไปอยู่ร่องกลางถนนเช่นกัน ขณะเดียวกันทางเจ้าหน้าที่ยังตรวจสอบอีกฝั่งหนึ่งของถนนพบเสาไฟฟ้าอีกจำนวน7ต้นหักล้มลงมาขวางถนนและทับรถเก๋งยี่ห้อโตโยต้ารุ่นยาริสสีขาวทะเบียนฌท2350กทมของนายอุดมพรผมหอมที่ขับมากับครอบครัวตอนเกิดเหตุแต่โชคดีทุกคนปลอดภัย จากการสอบถามนายสมจิตผู้บาดเจ็บกล่าวว่าระหว่างที่ตนกำลังขับรถเพื่อมุ่งหน้าไปทางจ.สุพรรณบุรีจู่ๆเห็นตัวเงินตัวทองวิ่งตัดหน้ารถอย่างกระทันหันจึงพยายามเบรคและหักหลบทำให้รถเสียหลักพุ่งตกร่องกลางถนนไปชนเสาไฟฟ้าดังกล่าว ขณะที่ทางด้านของนายรุ่งภูมิอายุ49ปีคนขับรถกระบะส่งของให้การว่าในขณะที่ขับรถมุ่งหน้าจ.สุพรรณบุรีจู่ๆก็มีความรู้สึกว่าถูกชนท้ายทำให้รถเกิดเสียหลักตกลงไปข้างทางซึ่งตนมารู้ภายหลังว่าถูกรถของนายสมจิตชนท้าย นายอุดมพรคนขับรถเก๋งโตโยต้ารุ่นยาริสที่ถูกเสาไฟฟ้าทับเปิดเผยนาทีระทึกว่าตนขับรถมาด้วยกัน3คนโดยมีตนพ่อตาลูกสาวและสุนัขอีก1ตัวตนกำลังจะขับรถกลับห้องพักซึ่งห่างจากจุดเกิดเหตุไม่ไกลนักจู่ๆได้ยินเสียงดังขึ้น1ครั้งจึงหันไปมองกระจกหลังเห็นสายไฟร่วงหล่นลงมาที่พื้นถนนจากนั้นเสาไฟที่มีหม้อแปลงขนาดใหญ่ก็หักล้มลงมาทับหน้ารถของตนจนมีเสียงระเบิดขึ้นซึ่งตอนนั้นตกใจมากพอตั้งสติได้จึงพยายามเปิดประตูอีกฝั่งหนึ่งและนำพ่อตาพร้อมกับลูกสาวรวมถึงสุนัขออกมาจากรถได้อย่างปลอดภัย ทางด้านเจ้าหน้าที่ตำรวจกล่าวว่าเบื้องต้นได้ทำการบันทึกภาพที่เกิดเหตุรวมถึงสอบปากคำผู้ขับขี่รถที่เสียหายไว้โดยเบื้องต้นทราบว่านายสมจิต(ผู้บาดเจ็บ)คนขับรถกระบะเป็นต้นเหตุหักหลบตัวเงินตัวทองทำให้รถนั้นไปชนท้ายรถกระบะส่งของก่อนที่จะพุ่งตกร่องกลางถนนไปชนเสาไฟฟ้าหักทำให้สายไฟเหนี่ยวรั้งเสาไฟอีก7ต้นที่อยู่ตรงข้ามล้มลงมาดังกล่าวแต่อย่างไรก็ตามจะต้องทำการสอบปากคำคนเจ็บเพิ่มเติมอีกครั้งหลังจากอาการดีขึ้น .-011,https://www.naewna.com/local/605275,29_09_2021
‘กาฬสินธุ์’เตรียมรับมือ คาดอีก 6 วัน‘มวลน้ำ’จากชัยภูมิ-ขอนแก่นถึงพื้นที่,"กาฬสินธุ์เตรียมรับมือ คาดอีก 6 วันมวลน้ำจากชัยภูมิ-ขอนแก่นถึงพื้นที่ 28 กันยายน 2564 ผู้สื่อขาวรายงานว่า จากอิทธิพลพายุเตี้ยนหมู่ส่งผลให้เกิดน้ำท่วมในหลายจังหวัดในภาคอีสาน โดยเฉพาะพื้นที่ จ.ชัยภูมิ ซึ่งเป็นพื้นที่ต้นน้ำของแม่น้ำชี ทำให้พื้นที่หลายจังหวัด ซึ่งอยู่ท้ายน้ำและมีพื้นที่ติดกับแม่น้ำชีต้องเฝ้าระวัง และเตรียมรับมวลน้ำที่จะไหลมา ล่าสุดนายทรงพล ใจกริ่ม ผู้ว่าราชการจังหวัดกาฬสินธุ์ , นายเอกรัตน์ วิสา นายอำเภออำเภอฆ้องชัย จ.กาฬสินธุ์ พร้อมด้วยเจ้าหน้าที่กรมชลประทานและหน่วยงานที่เกี่ยวข้อง ลงพื้นที่ติดตามสถานการณ์น้ำที่เขื่อนระบายน้ำวังยาง ต.ลำชี อ.ฆ้องชัย เพื่อเฝ้าระวังและเตรียมความพร้อมรับปริมาณน้ำที่จะไหลมา โดยระดับน้ำในลำน้ำชีบริเวณเขื่อนระบายน้ำวังยาง ขณะนี้ประตูระบายน้ำของเขื่อนได้ทำการเปิดบานประตูทั้ง 6 บานในระดับสูงสุด เพื่อระบายน้ำในลำน้ำชี และลดผลกระทบที่จะได้รับจากการที่ลำน้ำชีมีปริมาณสูงขึ้น ทั้งนี้ คาดว่ามวลน้ำจาก จ.ชัยภูมิ จ.ขอนแก่น และ จ.มหาสารคาม จะเดินทางมาถึงบริเวณเขื่อนระบายน้ำวังยางในอีกประมาณ 6 วันข้างหน้า ผู้ว่าราชการจังหวัดกาฬสินธุ์ได้สั่งการให้ในอำเภอที่มีพื้นที่ติดกับลำชีให้แจ้งเตือนประชาชนระมัดระวังและเตรียมรับมือกับปริมาณน้ำที่จะสูงขึ้น ขณะที่สถานการณ์น้ำในเขื่อนลำปาว จ.กาฬสินธุ์ ทางโครงการส่งน้ำและบำรุงรักษาลำปาว รายงานสถานการณ์น้ำฝน-น้ำท่า จากอิทธิพลพายุดีเปรสชั่นเตี้ยนหมู่ และหย่อมความกดอากาศต่ำที่ผ่านมาล่าสุด มีปริมาณน้ำ ในอ่างเก็บน้ำ 921 ล้าน ลบ.ม. หรือ 46.53 % จากระดับกักเก็บที่ 1,980 ล้าน ลบ.ม. ยังสามารถรับน้ำได้อีก 1,058 ล้าน ลบ.ม.มีปริมาณน้ำไหลเข้าอ่างล่าสุด 20 ล้าน ลบ.ม. ซึ่งปริมาณน้ำที่ไหลเข้าเขื่อนลำปาวลำน้ำสาขาเหนือเขื่อน มีแนวโน้มเพิ่มขึ้นซึ่งเป็นผลดีทำให้มีน้ำเก็บกักในเขื่อนเพิ่มขึ้น -005",https://www.naewna.com/local/605277,29_09_2021
'ญี่ปุ่น'จ่อลดเวลากักตัวนักเดินทางที่ฉีดวัคซีนโควิดครบโดส,2 ก.ย.64 สำนักข่าวซินหัวรายงานว่า รัฐบาลญี่ปุ่นเผยว่าเตรียมจะผ่อนปรนกฎระเบียบด้านการกักตัวสำหรับนักเดินทางที่ฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ครบโดสแล้ว โดยลดระยะเวลาการกักตัวในที่พักอาศัยจากเดิม 14 วัน เหลือ 10 วัน เริ่มตั้งแต่ 1 ต.ค. เป็นต้นไป คัตสึโนบุ คาโตะ หัวหน้าเลขาธิการคณะรัฐมนตรีญี่ปุ่น แถลงข่าวว่าผู้ที่ฉีดวัคซีนครบโดสแล้วและมีผลตรวจโรคโควิด-19 เป็นลบ จะสามารถออกจากที่พักอาศัยได้หลังจากกักตัวครบ 10 วัน กฎระเบียบปัจจุบันของญี่ปุ่น กำหนดให้ผู้ที่เดินทางมาจากประเทศและภูมิภาค 45 แห่ง ซึ่งรวมถึงสหราชอาณาจักร อินเดีย และฟิลิปปินส์ ต้องเข้ารับการกักตัวเป็นเวลา 3 วัน จากทั้งหมด 14 วัน ในสถานกักตัวที่รัฐบาลกำหนดไว้ เนื่องจากมีความเสี่ยงสูงที่จะก่อให้เกิดการแพร่ระบาดของเชื้อไวรัสชนิดกลายพันธุ์ ทว่าภายใต้กฎระเบียบใหม่ ผู้ที่ฉีดวัคซีนป้องกันโรคโควิด-19 ครบโดสแล้วไม่ต้องปฏิบัติตามเช่นนั้นอีกต่อไป ปัจจุบัน ญี่ปุ่นไม่อนุญาตให้ชาวต่างชาติเดินทางเข้าประเทศในทางหลักการ โดยผู้เดินทางเข้าประเทศส่วนใหญ่เป็นพลเมืองของญี่ปุ่นหรือชาวต่างชาติที่อาศัยอยู่ในญี่ปุ่น คาโตะกล่าวว่า การผ่อนปรนกฎระเบียบด้านการกักตัวครั้งนี้ เป็นขั้นตอนแรกในการทบทวนมาตรการด้านพรมแดนของญี่ปุ่น โดยในอนาคตญี่ปุ่นอาจพิจารณาเปิดให้เข้าประเทศได้โดยอิงกับสถานการณ์โรคโควิด-19 ในต่างประเทศ ขณะที่ดำเนินการตามมาตรการต่างๆ ด้วย เช่น ข้อจำกัดด้านการเดินทางและด้านการตรวจโรค ที่มาxinhuathai .-011,https://www.naewna.com/inter/605286,29_09_2021
"'ฮานอย'คลายมาตรการโควิด 'เวียดนาม'พบป่วยรายวัน9,362ราย","28 ก.ย.64 สำนักข่าวซินหัวรายงานว่า เวียดนามตรวจพบผู้ป่วยโรคติดเชื้อไวรัสโคโรนาสายพันธุ์ใหม่ (โควิด-19) เพิ่ม 9,362 ราย ในช่วงที่กรุงฮานอย ผ่อนคลายข้อจำกัดเพิ่มเติม โดยเป็นการติดเชื้อในท้องถิ่น 9,342 ราย และเป็นผู้ป่วยที่เดินทางมาจากต่างประเทศ 20 ราย กระทรวงสาธารณสุขของเวียดนามรายงานว่า ยอดผู้ป่วยรายใหม่ข้างต้น ทำให้ยอดผู้ป่วยโรคโควิด-19 สะสมของประเทศเพิ่มขึ้นเป็น 766,051 ราย เสียชีวิต 18,758 ราย โดยผู้ป่วยที่ติดเชื้อในท้องถิ่นส่วนมากอยู่ทางตอนใต้ของประเทศ อันรวมถึงนครโฮจิมินห์ซิตีซึ่งเป็นศูนย์กลางการแพร่ระบาด 4,134 ราย จังหวัดบิ่ญเซือง 3,793 ราย และจังหวัดด่งนาย 616 ราย ขณะเดียวกัน มีผู้หายป่วยจากโรคโควิด-19 รวม 538,454 ราย เพิ่มขึ้น 10,528 รายจากวันอาทิตย์ (26 ก.ย.) และเวียดนามจัดการฉีดวัคซีนป้องกันโรคโควิด-19 ทั่วประเทศแล้วกว่า 39.2 ล้านโดส เวียดนามเริ่มเกิดการแพร่ระบาดระลอกปัจจุบันช่วงปลายเดือนเมษายน และหากนับถึงวันจันทร์ (27 ก.ย.) เวียดนามมีผู้ป่วยโรคโควิด-19 ที่ติดเชื้อในท้องถิ่นสะสมแล้ว 761,527 ราย อนึ่ง เมื่อวันจันทร์ (27 ก.ย.) เวียดนามได้ออกหนังสือเวียนว่าด้วยการผ่อนปรนข้อจำกัดโรคโควิด-19 เพิ่มเติม โดยอนุญาตให้ประชาชนจัดกิจกรรมกีฬากลางแจ้งได้อีกครั้ง ขณะที่กิจการไม่จำเป็น อาทิ ศูนย์การค้า ร้านขายเสื้อผ้า และร้านขายเครื่องสำอาง ก็สามารถกลับมาเปิดทำการได้ตั้งแต่วันอังคาร (28 ก.ย.) ที่มาxinhuathai .-011",https://www.naewna.com/inter/605298,29_09_2021
ลับสุดยอด!‘อาคม’ขอครม.-ทีมโฆษกรูดซิปขึ้น‘ภาษีบุหรี่’ หวั่นแห่กักตุน,ลับสุดยอด!อาคมขอครม.-ทีมโฆษกอย่าเปิดเผยขึ้นภาษีบุหรี่ หวั่นแห่กักตุน บิ๊กตู่ แซวลับก็หลุดทุกที ต่อไปใช้สัญญาณดาวเทียมจับคนปล่อย 28 กันยายน 2564 รายงานข่าวทำเนียบรัฐบาล แจ้งว่า ในที่ประชุมคณะรัฐมนตรี (ครม.) เต็มคณะ ที่ตึกสันติไมตรี ทำเนียบรัฐบาล กระทรวงการคลังได้เสนอเรื่องการทบทวนภาษีสรรพสามิตบุหรี่ต่อที่ประชุม โดยที่ประชุมมีมติเห็นชอบโครงสร้างภาษีบุหรี่ใหม่ นายอาคม เติมพิทยาไพสิฐ รมว.คลัง ได้แจ้งกับ ครม.ว่า ขอให้เก็บเรื่องโครงสร้างภาษีบุหรี่ใหม่เป็นชั้นความลับก่อน อย่าเพิ่งเปิดเผยจนกว่าจะมีการลงประกาศในราชกิจจานุเบกษา เนื่องจากเกรงว่าจะมีการกักตุนสินค้า โดยจะให้กรมสรรพสามิตแถลงชี้แจงรายละเอียดในวันที่ 30 กันยายน นี้ หลังจากที่ประชุม ครม.ให้ความเห็นชอบแล้วได้มีการเก็บเอกสารวาระดังกล่าวกลับคืนทันที และไม่มีการแถลงเรื่องนี้จากทีมโฆษกประจำสำนักนายกฯ อย่างไรก็ตาม พล.อ.ประยุทธ์ จันทร์โอชา นายกรัฐมนตรี และรมว.กลาโหม ได้กล่าวติดตลกว่า ที่บอกว่าเป็นชั้นความลับ ก็เห็นออกไปทุกที เดี๋ยวผมจะใช้สัญญาณดาวเทียมจับว่าใครเป็นคนปล่อย ทำให้ที่ประชุม ครม.ต่างพากันหัวเราะชอบใจ -005,https://www.naewna.com/business/605297,29_09_2021
'นักไวรัสวิทยา'เปิดผลวิจัยบูสด้วย'ไฟเซอร์'เข็ม3 ภูมิตกเร็วกว่า'แอสตร้าฯ',28 กันยายน 2564ดร.อนันต์ จงแก้ววัฒนา นักไวรัสวิทยา ผู้อำนวยการกลุ่มวิจัยนวัตกรรมสุขภาพสัตว์ และการจัดการ ศูนย์พันธุวิศวกรรม และเทคโนโลยีชีวภาพแห่งชาติ (ไบโอเทค) สำนักงานพัฒนาวิทยาศาสตร์และเทคโนโลยีแห่งชาติ (สวทช.) โพสต์ข้อความผ่าน เฟซบุ๊ก Anan Jongkaewwattana ระบุว่า ทีมวิจัยของ มธ.กับทีมวิจัยของ BIOTEC สวทช.เก็บข้อมูลระดับภูมิคุ้มกันของบุคลากรทางการแพทย์ที่ได้รับ Sinovac 2 เข็ม และฉีดเข็มกระตุ้นด้วย AZ และ PZ และ เปรียบเทียบระดับภูมิคุ้มกันใน 2 กลุ่มนี้ครับ กลุ่มที่ได้เข็มกระตุ้นด้วย PZ มีระดับแอนติบอดีต่อโปรตีนสไปค์สูงกว่า AZ อย่างมีนัยสำคัญ (3500 vs 1500) แต่ที่น่าสนใจคือ ภูมิจาก AZ ตกช้ากว่าครับ เพราะเมื่อวัดที่ 45 วันหลังกระตุ้น ระดับแอนติบอดีได้ที่ 1500 เหมือนเดิมกับที่วัดที่ 14 วัน ขณะที่กลุ่ม PZ วัดที่ 30 วันหลังกระตุ้น หรือ 2 อาทิตย์หลังจุด peak ค่าแอนติบอดีตกลงมาจาก 3500 ไปที่ 2800 ซึ่งตกลงมาไวพอสมควร ถามว่า ภูมิ 1500 ของ AZ ที่กระตุ้นขึ้นมาจะพอหรือไม่ต่อการป้องกันเดลต้า ค่า % inhibition ต่อการยับยั้งการจับกันของสไปค์เดลต้ากับ ACE2 อยู่ที่ 91% ซึ่งถือว่า เป็นเกณฑ์ที่รับได้ครับ โดยเฉพาะเมื่อเปรียบเทียบกับค่า baseline ก่อนกระตุ้น ภูมิที่ได้มาถือว่าช่วยป้องกันเดลต้าได้ดีขึ้นมากครับ ส่วนภูมิจากการกระตุ้น PZ ถือว่าสูงมาก แต่ถ้าตกไว ก็คงต้องดูว่า จะตกลงมาต่ำกว่าค่าที่ AZ ทำได้เมื่อไหร่ครับ ต้องชื่นชมทีมวิจัยนำโดย คุณหมอสิระ แห่ง มธ. และ ดร.พีร์ ดร.อรวรรณ แห่ง BIOTEC สวทช. และ ทีมวิจัยคนอื่น ๆ อีกหลายคน ที่สร้างสรรค์ผลงานนี้ครับ,https://www.naewna.com/local/605310,29_09_2021
งานงอก!นายอำเภอตั้งกก.สอบด่วน ปมอ้าง‘ผญบ.พังงา’เรียกรับเงินค่ารับโฉนด,"งานงอก!นายอำเภอตั้งกก.สอบด่วน ปมอ้างผญบ.พังงาเรียกรับเงินค่ารับโฉนด 28 กันยายน 2564 ความคืบหน้ากรณีมีคลิปเสียงผู้ใหญ่บ้านใน ต.ตากแดด อ.เมือง จ.พังงา เรียกรับเงินค่าโฉนดที่ดิน โดยคิดเป็นแปลงละ 1,000 บาท และไร่ละ 500 บาท (อ่านข่าวที่เกี่ยวข้อง : ชาวบ้านพังงาร้องถูกรีดเงินรับมอบโฉนด ผญบ.ยันไม่จริง แต่เป็นเงินบริจาค) ล่าสุดนายอดุลย์ ชูทอง นายอำเภอเมืองพังงา ได้สั่งให้เจ้าหน้าที่อำเภอเมืองพังงา แต่งตั้งคณะกรรมการสอบสวนข้อเท็จจริง โดยมอบหมายให้ปลัดอาวุโสอำเภอเมืองพังงาเป็นประธาน ให้ปลัดตำบลตากแดดเป็นกรรมการ ซึ่งคณะกรรมการดังกล่าวจำนวน 5 นาย เข้าสอบสวนหาข้อเท็จจริงกรณีดังกล่าว โดยให้ดำเนินการทันทีและรวดเร็ว ตามกรอบระยะเวลาที่กฎหมายกำหนด ด้านชาวบ้านในพื้นที่ซึ่งอยู่ในเหตุการณ์ เปิดเผยกับผู้สื่อข่าวว่า ตนเป็นอีกรายที่ต้องเข้ารับโฉนดที่ดินพร้อมพี่สาว โดยตนมีสวนปาล์มน้ำมัน 7 ไร่ ที่เป็น นส.3 ซึ่งเจ้าหน้าที่ได้เดินสำรวจเพื่อออกโฉนดที่ดินในพื้นที่ จึงเดินทางเข้ารับโฉนดในจุดตรวจจุดสกัดด่านตรวจโควิดของหมู่บ้าน ซึ่งเป็นที่นัดหมาย ขณะเข้าไปพบว่ามีชาวบ้านประมาณ 30 คน พูดถึงเรื่องเงินที่ต้องจ่ายเป็นค่ารับโฉนดที่ดิน จึงทราบว่ามีการแจ้งว่าจ่ายเงินแปลงละ 1,000 บาท และไร่ละ 500 บาท ทั้งนี้ ก่อนหน้านี้ไม่มีการแจ้งเรื่องการจ่ายเงินแต่อย่างใด จึงไม่มีการเตรียมเงินเข้ารับโฉนด เมื่อทราบว่ามีการจ่ายเงิน ตนจึงโวยวายว่าเคยรับโฉนดในการเดินสำรวจ ไม่มีการเรียกรับเงินแต่อย่างใด แต่ไม่เข้าใจว่าทำไมครั้งนี้จึงมีการเรียกรับเงิน ตนจึงไม่ยอมให้ จากนั้นเจ้าหน้าที่จึงเรียกเข้าขอดูบัตรประชาชนและยอมมอบโฉนดให้โดยไม่ต้องจ่ายเงินแม้แต่บาทเดียว -005",https://www.naewna.com/likesara/605308,29_09_2021
อำลาแล้ว‘ผู้ว่าฯหมูป่า’ทำงานลำปางวันสุดท้าย โยกนั่งพ่อเมืองปทุมฯ,อำลาแล้วผู้ว่าฯหมูป่าทำงานลำปางวันสุดท้าย โยกนั่งพ่อเมืองปทุมฯ เมื่อช่วงเย็นวันนี้ (28 กันยายน 2564) บรรดาข้าราชการ พนักงาน ลูกจ้าง ที่ปฏิบัติงานในศาลากลางจังหวัดลำปาง นำโดยนายสุรพล บุรินทราพันธ์ รองผู้ว่าราชการจังหวัดลำปาง ร่วมกันนำดอกไม้มามอบเพื่ออำลานายณรงค์ศักดิ์ โอสถธนากร ซึ่งได้ทำงานที่ จ.ลำปาง เป็นวันสุดท้าย ก่อนจะย้ายไปเป็นผู้ว่าราชการจังหวัดปทุมธานี ท่ามกลางบรรยากาศที่อบอุ่น ปนเศร้าเล็กน้อย เพราะหลายคนยังอยากให้ผู้ว่าฯอยู่ต่อ แต่ก็ต้องไปตามวาระโยกย้าย นายณรงค์ศักดิ์ ได้กล่าวขอบคุณทุกคนที่ร่วมกันพัฒนาขับเคลื่อนจังหวัดไปในทิศทางที่ดี หากมีโอกาสจะกลับมาเยี่ยมแน่นอน เพราะลำปางคือบ้านอีกหลังที่อบอุ่น -005,https://www.naewna.com/local/605305,29_09_2021
'เอกพจน์ วงศ์นาค'ย้อนเส้นทางนักร้องลูกทุ่ง ก่อนวางไมค์สู่นักการเมืองเต็มตัว,"เอกพจน์ วงศ์นาค ย้อนเล่าเส้นทางเป็นนักร้องลูกทุ่งชื่อดัง ก่อนวางไมค์เข้าสู่วงการนักการเมืองเต็มตัว อดีตนักร้องชื่อดัง เอกพจน์ วงศ์นาค ที่วันนี้วางไมค์หันไปเอาดีทางด้านการเมือง แถมเจ้าตัวยังเคยเจอมรสุมชีวิต ป่วยเป็นมะเร็งต่อมน้ำเหลือง เรียกว่าทรมานที่สุดในชีวิตเลย พร้อมเผยเรื่องราวแม่บุญทุ่มเสนอเงินขอเลี้ยงดู ผ่านทางรายการ คุยแซ่บshow ทางช่อง วัน31 ที่มีหนิง ปณิตา และบูม สุภาพร เป็นพิธีกรดำเนินรายการ ช่วงนั้นดังๆ อยู่ ก็เปลี่ยนไปลงการเมือง? เอกพจน์ : ก็ร้องเพลงอยู่ แล้วทำวงดนตรีประมาณ 10 ปี ก่อนที่จะพลิกผันตัวเองเข้ามาการเมือง ก็เป็น สส.สมัยแรกปี 39 ช่วงนั้นไม่ได้ทำวงแล้วครับ ตอนนั้นก็จะมีเป็นรับเชิญบ้าง แล้วก็ทำเพลงบ้าง ตอนที่ตัดสินใจ จากนักร้องที่ดังมากๆ อยู่ๆ ไปลงเล่นการเมือง อะไรที่ทำให้คุณอาตัดสินใจแบบนั้น? เอกพจน์ : แรงบันดาลใจตอนนั้น คือช่วงนึงไปช่วยพี่ชายหาเสียงในระดับท้องถิ่น แต่ว่าพี่ชายไม่ได้รับเลือกตั้งหรอก แต่ว่าระว่างที่เราเดินหาเสียงช่วยพี่ชาย ก็จะมีเสียงจากประชาชนว่าทำไมไม่ลงเอง แต่จริงๆ ก็ยังไม่ตัดสินใจที่จะลงการเมือง ระดับไหนก็ตาม แต่ช่วงที่หลังจากเลือกตั้งเสร็จในช่วงที่ไปช่วยพี่ชายหาเสียง พี่ชายก็คุยเล่นๆ ว่าไปลง สส. ไหม แล้วจังหวะเพื่อนที่อยู่ในวงการด้วยกันทำบัตรสมาชิกพรรคมาให้ ก็เลยคิดว่าน่าจะลองไปสอบถามเขาดูก่อนว่าถ้าเราจะลงสมัครการเมืองจะต้องมีอะไรบ้าง มีความพร้อมยังไงบ้าง ในขณะนั้นไม่รู้ด้วยซ้ำว่าพรรคตั้งอยู่ตรงไหน สมัยนั้นก็ต้องโทรไปถาม 13 ว่าพรรคตั้งอยู่ตรงไหน ก็เข้าไปที่พรรค แต่ด้วยความที่เราเป็นนักร้องสื่อก็จำได้ ให้ความสนใจ ในขณะนั้นกระแสการเมืองค่อนข้างจะเงียบอยู่ด้วย จะเป็นช่วงที่ต้องมีการเลือกตั้งใหม่ ทางสื่อมวลชนก็รุมเข้ามา แล้วก็สอบถามว่ามาทำไม จะลงสมัครเหรอ สมัครที่ไหน เราก็บอกยังไม่ได้ตัดสินใจ แค่อยากจะมาสอบถาม ปรากฏผู้ใหญ่ในพรรคก็เห็นว่าสื่อสนใจ ตอนนั้นในจังหวัดปทุมธานีเขายังหาตัวผู้สมัครอยู่ ก็น่าจะทำให้ผู้ใหญ่ในพรรคตัดสินใจที่จะส่งลงสมัคร เลือกตั้งในปีนั้นถ้าจำไม่ผิด สื่อพาดหัวว่าล้มช้าง? เอกพจน์ : ก็เป็นการพาดหัวข่าว ด้วยความที่ว่าพื้นที่ตรงนั้นตัวเราเองก็ไม่รู้ ตอนนั้นจบ ม.3 มาเราก็ไปร้องเพลงเลย ใช้เวลากับการร้องเพลงยาวนานอยู่พอตัดสินใจลง เราก็ไม่รู้หรอกใครเป็นอะไร ผู้แทนเดิมเขายังไง เข้าใจว่าเขาติดต่อกันมา ผูกขาดมายาวนาน ทีนี้สื่อคงมองว่าพื้นที่ที่ค่อนข้างจะหิน จะหนัก ก็ไม่คิดว่าเราจะมีโอกาสได้แทรกเข้าไป คุณอาเป็นถึง 4 สมัย? เอกพจน์ : 4 สมัย แต่ปัจจุบันทางการเมืองใหญ่หยุด ตอนนี้เป็นผู้บริหารท้องถิ่น เป็นนายกเทศมนตรีของคลองหลวง ขอย้อนไปตอนเป็น สส. พอเราเป็น สส.หน้าใหม่ ตอนนั้นมีการขัดผลประโยชน์กันไหม? เอกพจน์ : ช่วงแรกๆ อาจจะมีเหตุการณ์ที่แบบว่าอาจจะไปทำให้บางคนรู้สึกไม่พอใจ มีความพยายามเวลาเราจะขึ้นเวที ก็จะมีการมาขวางไม่ให้ขึ้น มาแย่งไมค์ แย่งอะไร คือมันทำให้บางคนอาจจะเสียหน้าในขณะนั้น ส่วนใหญ่ก็เป็นพวกผู้นำท้องถิ่นในขณะนั้น พอต่อมาเรื่อยๆ ในเรื่องความตั้งใจที่จะทำงานของเราก็ทำให้เขาได้เห็น ตอนหลังเขาก็โอเค เริ่มให้การสนับสนุนมากขึ้น ช่วงแรกๆ อาจจะมีเหตุการณ์หลายเรื่อง เราก็ยอมรับว่าหวั่นๆ อยู่บ้าง แล้วกรณีทำร้ายเกือบถึงชีวิตมีไหม? เอกพจน์ : ไม่ถึงขนาดนั้น อาจจะแบบว่าวิ่งรถไปมีหินปากระจก อันนี้มี เราก็จับตัวคนทำไม่ได้ เพราะมันมืด เราก็เข้าใจ มันก็ไม่ถึงขั้นร้ายแรง แต่ ณ ขณะนั้นทางพรรคด้วยความเป็นห่วง เพราะมันเป็นระยะแรกๆ ที่เราได้รับเลือกตั้งเข้ามา กระแสมันยังร้อนแรงอยู่ ทางพรรคก็เลยส่งคนมาคอยดูแล กลัวไหม? เอกพจน์ : จริงๆ เราพอจะรู้ก่อนที่เราจะลงอยู่แล้ว ซึ่งตอนนั้นก็รู้ว่ามันค่อนข้างจะแรงอยู่ แต่เมื่อเราตั้งใจแล้วมันก็กลัวไม่ได้ขนาดนั้น แต่ก็พยายามที่จะป้องกันตัวเอง จากคนเบื้องหน้าเป็นนักร้องดังทุกคนจะต้องเตรียมให้เราทั้งหมด แต่พอไปเป็น สส.เราจะต้องไปทำให้คนอื่นเขา มันปรับตัวยังไง? เอกพจน์ : มันเป็นงานในด้านที่เราต้องบริการเขาด้วย ดูแลเขา คอยประสาน แก้ปัญหาให้เขา คือหน้าที่ของผู้แทนราษฎรเนี่ย มันเป็นหน้าที่นิติบัญญัติในสภา แต่ว่าในพื้นที่เราละเลยไม่ได้ เพราะเรามาจากการเลือกตั้ง เพราะฉะนั้นเราก็ต้องมีการเชื่อมโยงกับปีะชาชนเสมอ เรื่องของการประสานงาน ความคาดหวังให้เราเป็นตัวแทนเขาการที่จะประสานงาน แก้ปัญหา ดูแลเขา ก็เป็นเรื่องที่เราชอบอยู่แล้ว ตั้งแต่วันนั้นที่สมัคร สส.จนถึงวันนี้กี่ปีแล้ว ที่เดินในสายการเมือง? เอกพจน์ : สส.เนี่ย 4 สมัย ประมาณ 10 ปี ตอนนั้นช่วงการเมืองหยุดมา เพราะว่าประสบปัญหาด้านสุขภาพด้วย รวมแล้วเนี่ยร่วมๆ 20 กว่าปี แต่ในช่วงที่ไม่ได้เป็น สส.ในช่วงนั้นก็มีช่วงอุบัติเหตุทางการเมืองเราต้องหยุดไปก็เป็นช่วงที่ตัวเองก็ล้มป่วยด้วย แต่ว่าในพื้นที่ก็ยังทำงานอยู่ ยังประสานงานช่วยเหลืออยู่ ตอนช่วงเป็น สส.มีคนจ้างงานไปร้องเพลงด้วยไหม? เอกพจน์ : มีจ้างไปบ้าง แต่เราก็ปฏิเสธไป เพราะส่วนใหญ่จะใช้เวลาอยู่ในพื้นที่ ในพื้นที่ไม่รับจ้าง เราต้องไปช่วยงานเขาด้วยซ้ำไป ใส่ซองช่วย แล้วก็ขึ้นไปร้องเพลงด้วย ช่วงที่ต้องเบรกงานเพราะป่วย ตอนนั้นเป็นโรคอะไร? เอกพจน์ : มะเร็งต่อมน้ำเหลือง น่าจะระยะ 2-3 ประมาณนั้น เราทราบได้ยังไง? เอกพจน์ : คือกระดุมเสื้อมันติดไม่ได้ เริ่มแน่นขึ้น มันเริ่มบวมขึ้นที่คอ แล้วให้คุณหมอตรวจดูก็น่าจะต้องผ้าเอาชิ้นเนื้อมาตรวจ พอตรวจก็พบว่ามีเชื้อมะเร็ง แล้วก็ทำการรักษาเลย ให้คีโม เคมีบำบัติ 12 ครั้ง ตอนนั้นตกใจมากไหม? เอกพจน์ : แรกๆ ตกใจ เพราะเราไม่มีความเข้าใจในเรื่องของมะเร็ง มะเร็งมีหลายชนิด คุณหมอก็พยายามอธิบายให้เข้าใจ แรกๆ ผมเชื่อว่าทุกคนคงรู้สึกเหมือนกัน พอรู้ว่าเป็น กำลังใจหรืออะไรต่างๆ มันก็เริ่มถดถอยลง แต่พอเราทำความเข้าใจ วิธีทางเดียวที่ทำให้เรารู้สึกดีขึ้น ก็คือเราต้องต่อสู้ ไม่ว่าเป็นการรักษาแบบไหนก็ต้องรักษา คุณหมอได้บอกไหม สาเหตุของการเกิดมะเร็งคืออะไร? เอกพจน์ : โดยปกติเป็นคนที่พักผ่อนน้อยอยู่แล้ว แล้วค่อนข้างเป็นคนที่มีความเครียดอยู่ในตัว มันอาจจะเกิดจากความผิดปกติของเม็ดเลือดขาว ก็เกิดขึ้นได้สำหรับผู้ชายที่อายุ 35-50 ปี ก็ต้องคอยตรวจ รักษาตัวอยู่นานขนาดไหน? เอกพจน์ : ประมาณ 3-4 เดือน บางทีเราต้องให้คีโมทุกอาทิตย์ แต่บางอาทิตย์มันก็ให้ไม่ได้ เพราะปริมาณเม็ดเลือดขาวมันขึ้นมาไม่เพียงพอ มันก็ไม่สามารถให้คีโม พอให้ไปแล้วมันก็ไปทำลายเม็ดเลือดขาว ทีนี้ถ้าเม็ดเลือดขาวเราขึ้นน้อยก็ต้องข้ามไป เป็นอย่างนี้บ่อย แล้วต้องระวัง เพราะว่าเวลาเราให้คีโมไปมันจะมีผลข้างเคียงมันจะทำให้ภูมิต้านทานเรามันต่ำ โอกาสที่เราจะได้รับเชื้อ หรือโอกาสที่เราจะป่วยอย่างอื่นมันค่อนข้างจะรวดเร็ว เขาบอกว่าให้คีโมมันทรมานมาก มันทรมานขนาดไหน? เอกพจน์ : มันอยู่ที่ว่าคนคนนั้นจะมีอาการแพ้แบบไหน แต่แน่นอนที่สุดเรื่องผมร่วง เรื่องปลายประสาทชา แล้วก็เยื้อจมูกบางอันนี้ก็จะเป็นเหมือนกันหมด แต่บางคนให้แล้วอาจจะท้องเสีย แต่ของผมให้แล้วรู้สึกว่าท้องมันจะอืด ตี1-2 ตื่นละ ตอนนั้นกลัวตายไหม? เอกพจน์ : จริงๆ ไม่กลัวตาย แต่กลัวที่จะจากคนที่เรารัก คนที่เราผูกพัน รู้สึกเป็นห่วงคนที่อยู่ข้างหลังมากกว่า ตอนเป็นมะเร็งมันย้อนไปนานแค่ไหน? เอกพจน์ : ปี54 ปีน้ำท่วม ตอนนั้นให้คีโมครบน้ำท่วมพอดี ตอนน้ำท่วมลำบากมาก เพราะที่บ้านก็น้ำท่วม แล้วร่างกายเราก็ยังไม่ค่อยแข็งแรง แต่ว่ามะเร็งที่เป็นมันก็ยุบไปหมดแล้ว ตอนนี้หายหมดแล้ว? เอกพจน์ : หายหมดแล้วครับ ช่วงแรกๆ ก็มีการไปพบคุณหมอช่วง 3 เดือน 6 เดือน 1 ปี อะไรอย่างนี้ ถ้าหายมะเร็งหลังจาก 5 ปีก็ถือว่าหายไปเลยใช่ไหม? เอกพจน์ : คุณหมอก็ตอบแบบนั้นไม่ได้เหมือนกัน เพราะว่ามันก็คงไม่หายไปหมด เขาบอกว่าคนเราทุกคนมันมีหมด มันมีแค่ไหน มันมีเกินที่จะต้องรักษาแล้วหรือไหม จากที่มีโอกาสคุยกับหลายๆ คน เขาบอกว่าคีโมจะทำให้ร่างกายเราไม่ปกติ? เอกพจน์ : ใช่ๆ มันจะไม่ปกติหรอกครับ ของผมก็มีเรื่องของมือ เท้า ชา แล้วก็ร่างกายมันจะซูบไปเอง ปกติเป็นคนที่มีเนื้อ มีอะไร เดี๋ยวนี้แขนบางทีก็จะเห็นเส้นเลือด มันเหมือนร่างกายเราถูกทำลาย เนื้อเยื้อต่างๆ ก็ถูกทำลายไป ทีนี้พอเรามีอายุแล้วการฟื้นตัวมันค่อยข้างยาก อย่างนี้ส่งผลต่อการร้องเพลงไหม เห็นว่าเป็นตรงต่อมน้ำเหลืองด้วย? เอกพจน์ : ไม่ครับ แต่ช่วงที่ให้คีโมนี่ร้องไม่ได้เลย เพราะกำลังมันไม่พอ มันจะเหนื่อย ช่วงนั้นคุณอาเป็นทั้งมะเร็ง แล้วไข้หวัดก็ระบาดด้วย? เอกพจน์ : ก็เป็นไข้หวัดใหญ่ด้วย แล้วปวดมาก ปวดกระดูกอะไรหมดเลย นอนไม่ได้ ไปโรงพยาบาลที่เรารักษาตัว ตอนนั้นยอมรับว่าผลข้างเคียงของมันทำให้อารมณ์เราไม่ปกติ จะฉุนเฉียวได้ง่าย แล้วตอนนั้นรู้สึกไม่พอใจคุณหมอมาก ไม่ทำอะไรเลย ให้แค่พาราอย่างนี้ มันก็ไม่หาย จนต้องออกมาเข้าโรงพยาบาลเอกชน เห็นว่าตอนนั้นทรมานขั้นสุด ถึงขั้นตัดพ้อกับคนรอบข้าง? เอกพจน์ : ทรมานมาก ปวดในกระดูก คนรอบข้างเล่าให้ฟังว่าคุณอาตัดพ้อว่าเป็นเวรกรรมฉัน ฉันทำอะไรไว้ถึงเป็นแบบนี้? เอกพจน์ : ผมว่ามันจริงอย่างนึง มันเหมือนเป็นกรรมช่วงนึง สำหรับคนที่เป็นมะเร็ง เขาถึงบอกมันเป็นโรคเวรโรคกรรม ก็ยอมรับสภาพไป ตอนนั้นอะไรที่ทำให้คุณอาผ่านมันมาได้? เอกพจน์ : คนที่อยู่ข้างตัวเรา จะเป็นคุณแม่ และครอบครัว ภรรยาและลูกก็ให้กำลังใจ รวมถึงคนรอบข้างหลายๆ คนก็ให้กำลังใจ ที้สำคัญเวลาอารมณ์เราฉุนเฉียว คนรอบตัวเราก็จะ..พอมานั่งนึกถึงก็สงสารเขานะ เขาต้องรองรับอารมณ์เรา คุณอาเข้ามาในวงการได้ยังไง? เอกพจน์ : มันเป็นจังหวะ จริงๆ คุณพ่อชอบแต่งเพลง ชอบร้องเพลง แล้วตอนเด็กๆ คุณพ่อพาไปประกวดร้องเพลงที่นู่น ที่นี่ และที่บ้านก็เป็นร้านอาหาร จังหวะมีผู้ใหญ่ท่านนึงอยู่ในวงการ ท่านก็มาถ่ายหนังโรงเรียนที่พ่อสอน แล้วผมก็เรียนอยู่ที่นั่น ด้านหลังก็เป็นโรงถ่าย คุณพ่อก็ชอบไปดูและไปพูดคุยกับนักแสดงรุ่นเก่าๆ เขาก็มาทานที่ร้าน ก็เอาเราไปร้องเพลงให้ฟังที่โต๊ะ แล้วบอกเดี๋ยวเอาเราไปออกรายการนี้นะ ก็ไป ตอนนั้นมีเพลงอยู่ 2 เพลงที่คุณพ่อให้อัดเสียงบันทึกไว้ เราก็ตั้งใจไปออกรายการ แต่เขาบอกว่าออกเลยไม่ได้หรอก มันต้องมีเตรียมอะไรก่อนล่วงหน้า เราก็รู้สึกผิดหวัง คิดว่าจะได้ไปออกรายการแล้ว ไปบอกเพื่อนๆ ว่ารอดูนะ ก็อายเพื่อนๆ เพราะว่าไปแล้วไม่ได้ออก ตอนนั้นร้องไห้เลยนะ จังหวะที่คุณพ่อรู้จักกับลุงเหี่ยว เขาก็พาไปเจอพี่เด๋อ ดอกสะเดา ช่วงนั้นเขาดังมาก เขาฟังก็ชอบ และเป็นช่วงที่พี่เด๋อจะทำวงดนตรีตลก มีลูกทุ่งอะไรด้วย เขาก็มห้ไปร้องที่วง จำได้ว่าตอนนั้นร้องเสร็จพี่เด๋อให้เงินมา 1,000 บาท ดีใจมาก ไม่เรียนเลย ไปกับวง จนอาจารย์ต้องมาตามไปสอบ พอจบ ม.3 ก็ยาวเลย ไปอยู่กับวงดนตรีพี่เด๋อ และในระหว่างนั้นพี่เด๋อก็ไปเล่นหนังเรื่อง กองพันทหารเกณฑ์ ที่มีพี่ตา ปัญญา เป็นพระเอก พี่เด๋อเอาเพลงมาให้คุณพ่อเรียบเรียงใหม่ พี่เด๋อก็เอามาให้บันทึกเสียง ตอนนั้นเป็นเพลงแรก พี่เด๋อได้บอกไหมว่าเขาเห็นอะไรในตัวเรา ที่พยายามจะผลักดัน? เอกพจน์ : ด้วยความที่เรายังดูแบบเด็กๆ อาบุประมาณ 15 ปี แกพูดมาว่ามีแก้วเสียง ณ ขณะนั้นเราก็ไม่รู้หรอกว่าความหมายมันคืออะไร แกก็ชอบ คุณอาเป็นนักร้องรุ่นเดียวกับพี่สุนานี ราชสีมา? เอกพจน์ :ใช่ครับ บริษัทที่พี่เด๋อพาเข้าไปสมัคร ผมเป็นเบอร์แรก แล้วก็ตามด้วยสุนารี ตอนนั้นคุณอามีแม่บุญทุ่มด้วย? เอกพจน์ : จริงๆ ไม่เยอะหรอกครับ แต่ก็เป็นความโคดีเรามีคนรัก แต่เป็นจังหวะที่เราอายุยังไม่มาก แล้วเรามีหน้าที่ต้องรับผิดชอบ ช่วงนั้นก็เริ่มมีชื่อเสียง ก็มีเยามาชอบ รัก อายุมากกว่าเรา เขามีฐานะ มีเสนอบ้าน รถ อะไรอย่างนี้ ตอนนั้นคุณอาไม่ได้รับ? เอกพจน์ : ไม่ครับ จริงๆ เป็นคนชอบทำงาน ชอบต่อสู้ชีวิตด้วยตัวเรา ถ้าอยู่ตรงนั้นเรามองว่ามันอาจจะจบอยู่ตรงนั้น งานที่เรารักอยากจะทำ เรายังทำได้ไม่เต็มที่ ช่วงที่ดังมากๆ มันจะมีจังหวะ หลงแสง สี คุณอาเคยเป็นแบบนั้นไหม? เอกพจน์ : ไม่ครับ ตอนนั้นทำงานซะส่วนใหญ่ แทบจะไม่มีเวลาส่วนตัว คือแทบจะไม่ได้ใช้เวลาแบบวัยรุ่น รู้ว่าตัวเองมีชื่อเสียงก็พยายามเจ้าใจมันว่าวันนึงมันก็อยู่กับเราได้ไม่นานหรอก มันอาจจะหมดเวลาไป ตอนนั้นเจ้าชู้ไหม? เอกพจน์ : ไม่ครับ ถามว่าสาวๆ มารุมจีบเยอะไหมก็ไม่ถึงขนาดนั้น แต่ก็มี ช่วงนั้นเวลาไปงานคุณแม่จะไปด้วยตลอด แม่ตามไปเก็บเงิน แล้วช่วงนั้นพี่เด๋อคอยดูแลด้วย ไม่อยากให้เราแตกออกไปเดี๋ยวมันจะมีผลกระทบต่องาน ต่อชื่อเสียง คุณอาหวงลูกสาวไหม? เอกพจน์ : ตอนนี้เขาอายุ 20-21 ปีแล้ว ก็หวง แต่จริงๆ เป็นห่วงมากกว่า แน่นอนที่สุดพอเขาโตขึ้นเขาก็ต้องมีชีวิตของเขา มีความเป็นตัวของเขาเอง ก็เป็นห่วงคอยเตือนๆ เขาให้เดินไปในแนวทางที่ถูกต้อง แต่ไม่ถึงกับไปกีดกันอะไรเขา น้องมีแววอะไรไหม ทางวงการบันเทิง หรือการเมือง? เอกพจน์ : การเมืองก็มีบ้าง น้องเรียนคณะรัฐศาสตร์ เป็นเรื่องของความสัมพันธ์ระหว่างประเทศ แต่เรื่องร้องเพลงน่าจะไกลเลยครับ เขาไม่ถนัดเท่าไหร่ แต่เรื่องของการเป็นนักแสดงหรืออะไร จริงๆ ต่อหน้าเรา เราไม่ค่อยเห็นหรอก เราไปเห็นเวลาเขาไปแสดงออก เมื่อก่อนไม่คิดว่าลูกสาวจะเป็นคนกล้าแสดงออก แต่เมื่อถึงเวลานั้นเขาก็แสดงออกได้ดี คุณอามีโอกาสจับไมค์ร้องเพลง ขึ้นคอนเสิร์ตอีกครั้งไหม? เอกพจน์ : ดูท่าจะยาก ถ้าเล่นคอนเสิร์ตอาจจะยาก แต่ถ้าเป็นงานเฉพาะบางครั้งคราวอาจจะมีบ้าง ทุกวันนี้ในพื้นที่ถ้าจัดงานได้ก็ร้องอยู่ แสดงว่าเราไม่มีการแขวนไมค์แน่นอน? เอกพจน์ : ไม่หรอกครับ เรื่องเพลงมันอยู่ในสายเลือดอยู่แล้วครับ . 009",https://www.naewna.com/entertain/605312,29_09_2021
‘นอภ.ทองผาภูมิ’เตือนอย่าหลงเชื่อแก๊งตุ๋นรีดเงิน ยันขอทำบัตรสัญชาติไทย‘ฟรี’,นอภ.ทองผาภูมิเตือนอย่าหลงเชื่อแก๊งตุ๋นรีดเงิน ยันขอทำบัตรสัญชาติไทยฟรี 28 กันยายน 2564 ผู้สื่อข่าวรายงานว่า ที่ว่าการอำเภอทองผาภูมิ จ.กาญจนบุรี โดยสำนักทะเบียนอำเภอทองผาภูมิ ได้ประชาสัมพันธ์ประกาศเตือนภัยผ่านเพจเฟซบุ๊ก ระบุว่า ประกาศเตือนภัย! เพื่อเป็นไปตามนโยบายของนายอำเภอทองผาภูมิ เรื่อง 4 ไม่ (4 no) 1.ไม่มีเรื่องบ่อนการพนัน 2.ไม่มีเรื่องยาเสพติด 3.ไม่มีเรื่องแรงงานเถื่อน 4.ไม่มีการทุจริตเรื่องทะเบียน บัตรฯ การได้มาซึ่งสัญชาติไทยต้องเป็นไปตามกฎหมาย ผ่านขั้นตอนในหลายชั้นอย่างละเอียดถี่ถ้วนและโปร่งใส เพื่อป้องกันการทุจริต อำเภอทองผาภูมิ ไม่มีนโยบายรับคำร้องทำเรื่องขอสัญชาติไทย นอกสำนักทะเบียนอำเภอทองผาภูมิ และมิได้มอบหมายให้บุคคลอื่นหรือผู้ใดดำเนินการเรื่องดังกล่าว กรณีบุคคลใดมีสิทธิได้สัญชาติไทย ให้ดำเนินการยื่นคำร้องด้วยตนเองโดยติดต่อเจ้าหน้าที่สำนักทะเบียนอำเภอทองผาภูมิ ณ ที่ว่าการอำเภอทองผาภูมิ เท่านั้น (โดยไม่มีการเรียกเก็บค่าใช้จ่ายใดๆทั้งสิ้น) หากพบเห็นบุคคลใดกระทำการแอบอ้างในกรณีข้างต้น โปรดแจ้งสำนักทะเบียนอำเภอทองผาภูมิ จากกรณีข้างต้นล่าสุด นายนภเดช เกลียวศิริกุล นายอำเภอทองผาภูมิ เปิดเผยว่า เรื่องของการขอทำบัตรสัญชาติไทย หรือเรื่องการติดต่อขอทำบัตรประชาชนและงานทะเบียนที่สำนักงานทะเบียนอำเภอ เป็นหนึ่งในนโยบายของความตั้งใจที่ตนจะเข้ามาปฏิบัติในพื้นที่อำเภอทองผาภูมิ เนื่องจากในอดีตที่ผ่านมามีข้อร้องเรียนหรือข้อติติงมาตั้งแต่ก่อนที่ตนจะเข้ามาปฏิบัติหน้าที่เป็นนายอำเภอทองผาภูมิ ก็เลยมาคุยกับทีมงานเจ้าหน้าที่ รวมถึงการกำหนดเป็นความตั้งใจในการทำงาน แต่คงไม่ใช่กำหนดเป็นนโยบาย แต่เป็นความตั้งใจในการทำงานมากกว่า หลังจากที่ได้พูดคุยกับทีมงานเจ้าหน้าที่แล้ว จึงได้กำหนดการทำงานที่ไม่ใช่นโยบายเอาไว้ 4 เรื่องด้วยกัน เรื่องแรกเป็นเรื่องยาเสพติด เรื่องที่สองเป็นเรื่องของแรงงานเถื่อน เรื่องที่สามคือเรื่องบ่อนการพนัน และเรื่องที่สี่คือเรื่องการทุจริตงานทะเบียนและบัตร ซึ่งหลังจากนี้ไปตนจะเข้ามาดูและแก้ไขปัญหาดังกล่าวด้วย ซึ่งในส่วนของทองผาภูมิ ได้มีการร้องเรียนเรื่องของการเรียกรับผลประโยชน์อยู่อย่างต่อเนื่อง ก็เลยมากำหนดเป็นแนวนโยบายในการปฏิบัติกัน ในส่วนของการขอสัญชาติต่างๆหรือขอทำบัตรประชาชนนั้น เป็นนโยบายสำคัญของกรมการปกครองอยู่แล้ว โดยท่านผู้ว่าราชการจังหวัดกาญจนบุรี นายจีระเกียรติ ภูมิสวัสดิ์ ได้ให้เรื่องดังกล่าวเป็นนโยบายสำคัญของจังหวัดเช่นกัน ซึ่งถือว่าข้อกำหนดในการปฏิบัติทั้ง 4 เรื่อง ถือว่าเป็นการสร้างภาพลักษณ์ที่ดีต่อองค์กรด้วย และถือว่าเป็นการดูแลผู้มีสิทธิ์ที่ถูกต้องตามกฎหมาย สำหรับแรงงานที่อาศัยอยู่ในพื้นที่อำเภอทองผาภูมิ ถ้าบุคคลใดที่คิดว่าตนเองมีสิทธิ์ขอสัญชาติไทยที่ถูกต้องตามกฎหมาย เราจะดูแลและอำนวยความสะดวกเรื่องการขอสัญชาติไทยให้กับพี่น้องเต็มที่ โดยไม่ต้องเสียค่าใช้จ่ายใดๆแม้แต่บาทเดียว เพราะการเดินทางของผู้ที่มาขอสัญชาติที่อำเภอทองผาภูมิ ต้องเดินทางมาด้วยความลำบาก และการเดินทางมาต้องเสียค่าใช้จ่ายไปในตัวของมันเองอยู่แล้ว ดังนั้นตั้งแต่วันที่ตนเดินทางมาดำรงตำแหน่งนายอำเภอจึงไม่มี เรื่องการเสียเงินเสียทองให้กับอำเภอ และเชื่อว่าจากนี้ไปก็จะไม่มีแน่นอน นายนภเดช กล่าวว่า ในส่วนเรื่องของการแอบอ้างเจ้าหน้าที่ต่างๆนั้น อยากจะฝากเอาไว้ด้วยว่า ถ้ามีกลุ่มบุคคลไปแอบอ้างว่านายอำเภอเรียกรับผลประโยชน์จากการทำบัตร หรือไปแอบอ้างว่าจะเอาเงินมาเคลียร์ให้กับนายอำเภอ ก็อย่าไปหลงเชื่อเพราะเรื่องนี้ไม่มีอย่างแน่นอน และตั้งแต่ตนเข้ามารับตำแหน่งก็ได้เรียกเจ้าหน้าที่ที่เกี่ยวข้องเข้ามาปรับทัศนคติจนเป็นที่เข้าใจกันหมดแล้ว ส่วนบุคคลกลุ่มใดที่ทำไม่ถูกต้องก็ให้ไปว่ากันตามขั้นตอนของกฎหมาย แต่ระหว่างเป็นช่วงระบาดของเชื้อไวรัสโควิด-19 จึงขอให้การแพร่ระบาดของเชื้อโควิด-19 เริ่มซาลงเสียก่อน จากนั้นจะเข้าไปดำเนินการดูในเรื่องนี้เป็นการเฉพาะ โดยเฉพาะเรื่องการตรวจสถานะหรือเรื่องการสวมตัวทำบัตรต่างๆ เพื่อนำไปแก้ไขเรื่องร้องเรียนเก่าๆ ที่มีมาก่อน อย่างไรก็ตามอำเภอทองผาภูมิขอยืนยันว่าเราจะบริการผู้มีสิทธิ์ถูกต้องตามกฎหมายอย่างเต็มที่ โดยไม่มีค่าใช้จ่าย อีกทั้งอำเภอทองผาภูมิจะไม่มีการส่งบุคคล หรือมอบหมายให้บุคคลใดๆไปติดต่อกับพี่น้องเอง ประชาชนท่านใดที่มีสิทธิ์ขอให้เดินทางมาติดต่อกับเจ้าหน้าที่สำนักทะเบียนอำเภอทองผาภูมิ ที่ที่ว่าการอำเภอทองผาภูมิได้โดยตรง โดยไม่มีค่าใช้จ่ายใดๆ -005,https://www.naewna.com/local/605313,29_09_2021
พลิกวิกฤติน้ำท่วม ออกมาเล่นสนุกสนาน แม่ค้าก็พลอยมีรายได้,ชาวบ้านในพื้นที่แห่เล่นน้ำท่วม บนถนนบายพาสสุโขทัย-ตาก แม่ค้าพลิกวิกฤติ ตั้งแผงขายของกินอย่างคึกคัก 28 กันยายน 2564 ผู้สื่อข่าวรายงานว่า ที่บริเวณถนนบายพาส สายสุโขทัย-ตาก บริเวณหน้า เสือร้องไห้ รีสอร์ท ต.ทับผึ้ง อ.ศรีสำโรง จ.สุโขทัย ได้มีประชาชนจากทั่วสารทิศพากันมาเล่นน้ำท่วม ที่ไหลข้ามถนนสี่เลนทั้งสองฝั่ง ซึ่งมีความใส สะอาด เกิดจากมวลน้ำเหนือที่เอ่อล้นสปิลเวย์ ผสมกับน้ำฝนที่ตกสะสมในพื้นที่ทำให้ท่วมสุโขทัย แม่ค้าในพื้นที่บอกว่า มีประชาชนจากต่างจังหวัด ต่างอำเภอ และคนในพื้นที่ พากันมาเล่นน้ำบริเวณนี้ได้ 3-4 วันแล้ว พอพ่อค้าแม่ค้าทราบข่าว ก็เลยพากันมาตั้งแผงขายเครื่องดื่ม ของกินต่างๆ ให้กับคนที่มาเที่ยวเล่นน้ำ ซึ่งก็มีทั้งกลุ่มเด็กวัยรุ่น กลุ่มคนมีครอบครัว พาบุตรหลานมาเล่นน้ำคลายเครียดกันอย่างสนุกสนาน จนกลายเป็นแหล่งท่องเที่ยวแห่งใหม่ในขณะนี้ . 009,https://www.naewna.com/likesara/605320,29_09_2021
สูงสุดเป็นประวัติการณ์ ยอดดับโควิด-19'รัสเซีย'เพิ่ม 852 ราย,"ศูนย์รับมือโรคติดเชื้อไวรัสโคโรนาสายพันธุ์ใหม่ (โควิด-19) ของรัสเซีย รายงานการตรวจพบผู้ป่วยเสียชีวิตเพิ่ม 852 รายในช่วง 24 ชั่วโมง ซึ่งเป็นตัวเลขผู้ป่วยเสียชีวิตรายวันที่เพิ่มขึ้นสูงสุดนับตั้งแต่มีการระบาดใหญ่ในประเทศ ส่งผลให้ขณะนี้ยอดผู้ป่วยเสียชีวิตรวมอยู่ที่ 205,531 รายแล้ว ขณะเดียวกันรัสเซียตรวจพบผู้ป่วยโรคโควิด-19 เพิ่ม 21,559 ราย ทำให้ยอดผู้ป่วยเพิ่มขึ้นเป็น 7,464,708 ราย ส่วนยอดผู้ป่วยหายดีสะสมอยู่ที่ 6,635,485 ราย หลังพบผู้ป่วยหายดีเพิ่ม 17,368 ราย ด้านกรุงมอสโก เมืองหลวงของรัสเซีย ตรวจพบผู้ป่วยใหม่ 2,541 ราย ทำให้มียอดผู้ป่วยสะสม 1,626,918 ราย ทั้งนี้ มอสโกมีแผนยกระดับตรวจตราการสวมใส่หน้ากากอนามัยในห้างสรรพสินค้าและร้านอาหาร ท่ามกลางจำนวนผู้ป่วยรายใหม่ที่เพิ่มสูงตลอดหลายสัปดาห์ที่ผ่านมา โดยจะสั่งปรับเงินประชาชนที่ไม่ปฏิบัติตามมาตรการดังกล่าวอย่างเข้มงวด ที่มาxinhuathai .-011",https://www.naewna.com/inter/605318,29_09_2021
บ้านเกิดผม!‘ธรรมนัส’โพสต์คลิปเดินตลาดพะเยา ใจป้ำเหมาหมดทุกร้าน,บ้านเกิดผม!ธรรมนัสโพสต์คลิปเดินตลาดพะเยา ใจป้ำเหมาหมดทุกร้าน 28 กันยายน 2564 ร.อ.ธรรมนัส พรหมเผ่า เลขาธิการพรรคพลังประชารัฐ (พปชร.) โพสต์เฟซบุ๊กส่วนตัว พร้อมมีคลิปเดินตลาด ต.บ้านใหม่ อ.เมือง จ.พะเยา และพูดคุยกับพ่อค้า แม่ค้า ก่อนจะเหมาหมดทุกร้าน ไม่ว่าจะเป็นผัก ผลไม้ ปลา ปู และขนมหวานอย่างโรตี ร.อ.ธรรมนัส โพสต์ว่า ผมมีโอกาสมาเยี่ยมเยือนพร้อมกับอุดหนุน เหมาสินค้าทั้งหมดในตลาดบ้านเกิดของผม เพื่อช่วยแบ่งเบาความทุกและเติมความสุขให้กับพ่อค้าแม่ค้าในตลาดทุกท่านพร้อมกับนำของเหล่านี้ไปแจกจ่ายให้ชาวบ้านที่กำลังลำบากตอนนี้ครับ ผมรู้สึกอบอุ่นอย่างมากที่พี่น้องชาวพะเยารักและให้ความเป็นกันเองกับผมเหมือนคนในครอบครัว ผมขอเป็นกำลังใจให้กับพี่น้องประชาชนทุกท่านครับ เราจะผ่านวิกฤตนี้ไปด้วยกันครับ -005,https://www.naewna.com/politic/605322,29_09_2021
คุณยายน้ำตาร่วงไถ่โฉนดคืนสำเร็จ หลังหลานสาวแอบไปจำนอง,"คุณยายไถ่ถอนโฉนดคืน ร่ำไห้ดีใจ หลังถูกหลานสาวแอบเอาไปจำนองแล้วไม่ส่งเงิน จนผู้ใจบุญร่วมกันบริจาคช่วยเหลือได้เงินเกือบล้านบาท 28 กันยายน 2564 จากกรณี คุณยายมิตร์ เกรียมมะเริง อายุ 84 ปี เลี้ยงเหลนสาว วัย 3 ปี เพียงลำพัง อาศัยอยู่บ้านเลขที่ 301 ซอยเดชอุดม 22 ตำบลในเมือง อำเภอเมือง จังหวัดนครราชสีมา ได้รับความเดือดร้อน หลังจากโฉนดที่ดินบ้านที่อาศัยอยู่ ถูกหลานสาวแอบเอาไปจำนองและขาดส่งเงินต้นและดอกเบี้ยมานาน 3 ปี จนเกือบถูกนายทุนยึดที่ ทำให้ประชาชนทั่วประเทศที่ทราบข่าวพากันบริจาคเงินช่วยเหลือคุณยายมิตร์ ได้เงินบริจาครวมกว่า 930,000 บาท ตามข่าวที่เสนอไปแล้วนั้น ล่าสุด นางปาณิสรา จันทรัตน์ นักพัฒนาชุมชน กองสวัสดิการสังคม เทศบาลนครนครราชสีมา พร้อมด้วย นางสาคร ลาภวิบูลย์สุข เจ้าหน้าที่หน่วยกู้ภัยฮุก 31 นครราชสีมา ได้พาคุณยายมิตร์ไปไถ่ถอนโฉนดที่ดินคืน โดยใช้เงินในการไถ่ถอนไปจำนวนกว่า 360,000 บาท ซึ่งเมื่อคุณยายมิตร์เห็นโฉนดก็ได้หยิบขึ้นมาดูและร้องไห้ออกมาด้วยความดีใจ คุณยายมิตร์ เกรียมมะเริง เปิดเผยว่า รู้สึกดีใจมากที่ได้ที่ดินคืน ขอขอบคุณทุกคนที่ให้ความช่วยเหลือ โดยโฉนดที่ดิน และทรัพย์สินทั้งหมด ตนตั้งใจจะยกให้กับเหลนเพื่อใช้เป็นทุนการศึกษากับเหลนต่อไป หลังจากนี้ หลายหน่วยงานที่เกี่ยวข้องจะเข้ามาช่วยดูแลเรื่องเงินในบัญชีของคุณยายมิตร์ โดยจะนำเงินบางส่วนไปซ่อมแซมบ้านให้คุณยายได้อยู่อย่างปลอดภัยและจะช่วยดูแลเรื่องการทำพินัยกรรมของคุณยายต่อไป . 009",https://www.naewna.com/likesara/605324,29_09_2021
ไล่ออก!ผู้คุมเรือนจำชลบุรี รีดสินบนแลกเลื่อนชั้นนักโทษ,ราชทัณฑ์ ไล่ออกผู้คุมเรือนจำกลางชลบุรี เรียกรับผลประโยชน์ฯ รวมทั้งปลดออก-ไล่ออกจนท.ราชทัณฑ์ อีกนับสิบราย พร้อมออกแนวทางดำเนินการทางวินัยพบเจ้าหน้าที่ทำผิดใน 8 กรณี ให้ออกจากราชการไว้ก่อนทันที 28 กันยายน 2564 ที่กรมราชทัณฑ์ นายอายุตม์ สินธพพันธุ์ อธิบดีกรมราชทัณฑ์ เปิดเผยว่า ตามที่นายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม พร้อมด้วย นายจำรัส หอมชิต อดีตผู้ต้องขังเรือนจำกลางชลบุรี เข้ายื่นเรื่องร้องเรียนต่อเจ้าหน้าที่ตำรวจป้องกันและปราบปรามการทุจริต และกระทรวงยุติธรรม กรณีในครั้งที่นายจำรัส ต้องโทษคุมขังอยู่ที่เรือนจำกลางชลบุรี และถูกเจ้าหน้าที่เรือนจำกลางชลบุรี เรียกรับเงินเพื่อแลกกับประโยชน์จากการเลื่อนชั้นโดยมิชอบ ซึ่งกรมราชทัณฑ์ได้แต่งตั้งคณะกรรมการสอบสวนวินัยร้ายแรง และได้นำเรื่องเสนอที่ประชุมคณะอนุกรรมการสามัญประจำกรมราชทัณฑ์ หรือ อ.ก.พ. กรมราชทัณฑ์ เพื่อพิจารณาในวันนี้ (28 กันยายน 2564) โดยที่ประชุมฯ มีมติให้ลงโทษออกจากราชการ และดำเนินคดีตามกฎหมายกับเจ้าหน้าที่ดังกล่าวต่อไป นอกจากนี้ ที่ประชุม อ.ก.พ. กรมราชทัณฑ์ ยังได้พิจารณาลงโทษข้าราชการที่ผิดวินัย มีพฤติการณ์ที่เสื่อมเสีย ทำให้ประชาชนเกิดความไม่เชื่อมั่นในการปฏิบัติงานของเจ้าหน้าที่ราชทัณฑ์ โดยมีมติลงโทษเจ้าหน้าที่ไล่ออกและปลดออก รวมทั้งสิ้น 10 ราย จาก 11 กรณี ได้แก่ การทุจริตต่อหน้าที่ จำนวน 1 กรณี การเรียกประโยชน์จากผู้ต้องขัง หรือญาติ จำนวน 2 กรณี การลักลอบนำสิ่งของต้องห้ามหรือไม่อนุญาตเข้าเรือนจำ จำนวน 2 กรณี การขาดราชการ เกิน 15 วัน โดยไม่มีเหตุอันสมควร จำนวน 2 กรณี และการปฏิบัติหน้าที่มิชอบโดยประพฤติชั่วอย่างร้ายแรง จำนวน 4 กรณี นายอายุตม์ กล่าวเพิ่มเติมว่า กรมราชทัณฑ์ ได้เน้นย้ำให้ข้าราชการในสังกัดยึดถือปฏิบัติตามระเบียบอย่างเคร่งครัด แต่ที่ผ่านมายังปรากฏว่ามีเจ้าหน้าที่ถูกกล่าวหาว่ากระทำผิดวินัยอย่างร้ายแรง ตนจึงได้มีหนังสือสั่งการผู้บัญชาการเรือนจำ ผู้อำนวยการทัณฑสถาน สถานกักขัง สถานกักกัน แจ้งแนวทางการดำเนินการทางวินัยกรณีให้ออกจากราชการไว้ก่อน หากเจ้าหน้าที่ในสังกัดกรมราชทัณฑ์ถูกกล่าวหาว่ากระทำผิดวินัยอย่างร้ายแรงที่เข้าข่าย 8 กรณีที่กรมราชทัณฑ์ได้กำหนดไว้ จนถูกตั้งกรรมการสอบสวน กรมราชทัณฑ์จะพิจารณาให้ผู้เกี่ยวข้องออกจากราชการไว้ก่อน และพิจารณาโทษสถานหนักต่อไป เพื่อไม่ให้เป็นแบบอย่างกับข้าราชการอื่น ๆ ตลอดจนเพื่อเป็นการสร้างความเชื่อมั่นให้กับประชาชนเกี่ยวกับการปฏิบัติงานของเจ้าหน้าที่ราชทัณฑ์ต่อไป -005,https://www.naewna.com/local/605328,29_09_2021
โผล่มาอีกแล้ว! สาวสองโดดเตะชาวบ้าน พากันผวากลัวบ้าคลั่ง,ผ่านไปแค่ 5 วัน สาวประเภทสองกระโดดถีบก้านคอชาวบ้าน ปรากฎว่าวันนี้มานั่งกินลมชมวิวที่เดิมอีกแล้ว บริเวณห้าแยกตลาดไทยอีสาณ ในสภาพคนเดิม ชุดเดิมสีดำ ผมยาวสลวย ชาวบ้านหวั่นก่อเหตุซ้ำและคลั่งทำร้ายคนถึงชีวิต วอนตำรวจนำไปบำบัด 28 กันยายน 2564 ผู้สื่อข่าวรายงาน จากกรณีมีการแชร์คลิปของสาวประเภท 2 เหมือนคนเร่ร่อนเดินอยู่ถนนบริเวณห้าแยกตลาดไทยอีสาณ เขตเทศบาลนครอุดรธานี เมื่อ 5 วันก่อน และก่อเหตุเดินดุ่มๆ เข้าไปกระโดดถีบชาวบ้านที่เป็นผู้หญิงจนเกือบหัวคะมำ จากนั้นก็เดินหนีไปหน้าตาเฉย สร้างความงุนงงให้กับชาวบ้านคนดังกล่าวและคนที่ผ่านไปมาเป็นอย่างมาก เพราะหากชาวบ้านคนดังกล่าวโชคร้ายเกิดล้มและมีรถวิ่งสวนมาอาจจะทำให้เกิดอุบัติเหตุได้รับบาดเจ็บหรือเสียชีวิตได้ หลังมีการแชร์คลิปในโลกโซเซียล ต่อมา เจ้าหน้าที่ตำรวจ สภ.เมืองอุดรธานี ได้นำตัวสาวประเภท 2 คนดังกล่าวไปตรวจสภาพจิตว่าเป็นคนปกติหรือไม่ เพื่อจะได้ส่งตัวไปบำบัดและนำตัวไปปล่อยไว้ในที่ปลอดภัยแถวบ้านของสาวประเภท 2 ที่บ้านห้วยหลวง ต.โคกสะอาด อ.เมือง จ.อุดรธานี ล่าสุด ปรากฏว่าวันนี้ มีชาวบ้านไปพบเจอสาวประเภท 2 เจ้าเดิมอีกแล้ว ขณะผ่านไปบริเวณห้าแยกตลาดไทยอีสาณ ก็พบสาวประเภท 2 ที่เคยก่อเหตุกระโดดถีบก้านคอชาวบ้านที่เป็นผู้หญิงกลับมานั่งที่เดิม นั่งแบบชิวๆ ชมนกชมไม้ บริเวณฟุตบาทอย่างอารมณ์ดี ส่วนชาวบ้านที่อยู่แถวนั้นหวั่นจะก่อเหตุซ้ำ อาจจะทำร้ายประชาชนที่ไม่รู้อีโหน่อีเหน่หรืออาจจะคลั่งทำร้ายคนอื่นเสียชีวิตอีกก็ได้ อยากให้เจ้าหน้าที่ฯ จัดการอย่างจริงจังด้วยตกลงจะเอาไปรักษาหรือให้กลับบ้านอย่างไรกันแน่ . 009,https://www.naewna.com/likesara/605327,29_09_2021
