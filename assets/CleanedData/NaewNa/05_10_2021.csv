title,summary,link,published
‘หมอกฤษณ์ คอนเฟิร์ม’ 5 ราศีดวงเฮง มีเกณฑ์รวย แบบคนเก่งฟ้าประทาน รับเดือนตุลาคม,"วันที่ 5 ตุลาคม 2564 หมอกฤษณ์ คอนเฟิร์ม โพสต์คลิปผ่านเพจเฟซบุ๊ก หมอกฤษณ์ คอนเฟิร์ม ดูดวงฟรีแก่ทุกท่าน เผย 5 ราศีเฮง ที่มีเกณฑ์รวย แบบคนเก่งฟ้าประทาน รับเดือนตุลาคม ดังนี้

ราศีกรกฎ โดยเฉพาะช่วงตุลาคมนี้ดาวจันทร์โคจรดีเหลือเกินและที่สำคัญยังเล็งกับดาวพฤหัสดีครับ ดาวเสาร์ซึ่งเป็นเกษตร ดาวเกตุก็อยู่ เรียกได้ว่าดีจริงๆ ต้องบอกว่าในเดือนตุลาคมนี้ เป็นราศีเฮง ดาวพฤหัสเล็งก็ถือว่าเฮง ดาวเกษตรเล็งก็ถือว่าเฮง เรียกได้ว่าต้นเดือนมีเงินมีทองเข้ามา มีโอกาสรับทรัพย์จริงๆ

ราศีกันย์ ตามหลักวิชาโหราศาสตร์ จักรราศีแบบสุริยยาตร์ ก็ยังมีดาวอังคารที่เป็นมหาจักร ดาวพุธที่ยังเป็นเกษตรและอุจจ์ มันดีเหลิอเกิน เพราะฉะนั้นราศีกันย์เป็นราศีที่ 2 ที่เฮงจริงๆ มีโอกาสรวยไม่ทันตั้งตัว

ราศีตุลย์ ดาวการเงิน ดาวความรัก ดาวกิเลส ดาวโลกิยะ ดาวทางโลก ได้ตำแหน่งดี ได้ตำแหน่งเกษตราธิบดี มั่นคง ชัดเจน เพราะฉะนั้นในช่วงนี้ ไม่ว่าจะเป็นดวงความรัก เรื่องการเงิน ราศีตุลย์ไม่เป็นรองใครเลยทีเดียว

ราศีธนู ดวงชะตาถือว่าเด่นมากๆ โดยเฉพาะเรื่องการเงิน จากที่ผ่านมาติดๆขัดๆ แต่ช่วงนี้ดวงชะตาของคุณอยู่ในเกณฑ์ที่ดีมากๆ เพราะดาวพฤหัสโคจรเข้าเรือนการเงิน

ราศีมังกร พฤหัสทับ ยิ่งเด่น และก็จะดีไปจนถึงช่วงเดือนพฤศจิกายนเลย เพราะฉะนั้นราศีมังกร จากชีวิตที่ผ่านมาย่ำแย่ ทำคุณคนไม่ขึ้น ตอนนี้ก็เริ่มดีขึ้นพร้อมกับดวงโชคลาภ ไม่ว่าจะเป็นดาวเกตุเล็ง มีตำแหน่งเกษตราธิบดีอยู่ในเกณฑ์ที่ดี เรียกได้ว่าเด่นสุดๆ ของราศีมังกร

-007",https://www.naewna.com/likesara/606713,05_10_2021
'แคลิฟอร์เนีย'ลุยเก็บกวาดน้ำมันรั่วไหลปนเปื้อนชายฝั่ง,"5 ต.ค.64 สำนักข่าวซินหัวรายงานว่า เหล่าคนงานทำความสะอาดจากสำนักสัตว์น้ำและสัตว์ป่าแคลิฟอร์เนีย (CDFW) ลุยเก็บกวาดน้ำมันที่ปนเปื้อนน้ำทะเลและชายหาดฮันติงตัน เทศมณฑลออเรนจ์ รัฐแคลิฟอร์เนียของสหรัฐฯ ซึ่งเป็นน่านน้ำที่อยู่ภายใต้การดูแลของรัฐบาลกลาง หลังเกิดเหตุน้ำมันรั่วไหลปนเปื้อนพื้นที่ริมชายหาดความยาว 9 กิโลเมตร เมื่อวันอาทิตย์ (3 ต.ค.) ที่ผ่านมา

ที่มาxinhuathai",https://www.naewna.com/inter/606706,05_10_2021
'ศูนย์ฉีดวัคซีนกลางบางซื่อ'เปิดลงทะเบียนฉีดวัคซีนรอบใหม่ 2 กลุ่ม 7 ต.ค.นี้,"ศูนย์ฉีดวัคซีนกลางบางซื่อ เปิดลงทะเบียนฉีดวัคซีนรอบใหม่ 2 กลุ่ม พฤหัสที่ 7 ต.ค. ตั้งแต่ 9 โมงเช้า ผ่าน 4 ค่ายมือถือ AIS, TRUE, DTAC, NT ในกลุ่มผู้มีอายุ 18 ปีขึ้นไปที่ไม่เคยได้รับเข็ม 1 และเข็มกระตุ้นสำหรับผู้ที่เคยได้รับวัคซีน Sinovac เข็ม 1-2 ภายใน ก.ค.64

เมื่อวันที่ 5 ตุลาคม 2564 พญ.มิ่งขวัญ วิชัยดิษฐ ผอ.สถาบันโรคผิวหนัง ในฐานะ ผอ.ศูนย์ฉีดวัคซีนสถานีกลางบางซื่อกล่าวว่า วันนี้แม้ภาพรวมสถานการณ์จะเริ่มเปิดเมือง การใช้ชีวิตเริ่มกลับมาในวิถีปกติ แต่ก็ยังคงต้องระมัดระวังตัวสูงสุด ดังนั้น ภารกิจสร้างภูมิคุ้มกันจึงยังคงเป็นเรื่องสำคัญที่ศูนย์ฉีดวัคซีนกลางบางซื่อยังคงเดินหน้าอย่างต่อเนื่อง ทั้งในส่วนของกลุ่มที่ยังไม่เคยได้รับเข็ม 1 และการฉีดวัคซีน AstraZeneca เข็มกระตุ้นสำหรับผู้ที่ได้รับการฉีดวัคซีน Sinovac ครบแล้วทั้ง 2 เข็ม เพื่อกระตุ้นภูมิคุ้มกันและช่วยป้องกันจากการป่วยรุนแรงและเสียชีวิตได้

ดังนั้น ศูนย์ฉีดวัคซีนกลางบางซื่อ และค่ายมือถือทั้ง 4 จึงเตรียมเปิดให้ประชาชน 2 กลุ่ม ลงทะเบียน ดังนี้

- กลุ่มผู้มีอายุ 18 ปีขึ้นไป ที่ยังไม่เคยได้รับวัคซีน สามารถลงทะเบียนสูตรไขว้ คือ รับวัคซีนเข็ม 1 ชนิด SINOVACและเข็ม 2 ชนิด AstraZeneca

- กลุ่มที่เคยรับวัคซีน SINOVAC เข็ม 1 และ 2 ครบก่อน 31 กรกฎาคม 64 จากทุกศูนย์ฉีด จะได้รับวัคซีนเข็มที่สามเพื่อกระตุ้น (Booster Dose) เป็นวัคซีนชนิด AstraZeneca

โดยทั้ง 2 กลุ่มสามารถเริ่มลงทะเบียนผ่านช่องทางการลงทะเบียนของ 4 ค่ายมือถือ คือ AIS, TRUE, DTAC และ NT ภายใต้การสนับสนุนของ กสทช.ตั้งแต่วันพฤหัสบดีที่ 7 ตุลาคม 2564 ตั้งแต่เวลา 09.00 น.เป็นต้นไป เพื่อเข้ารับการฉีดวัคซีนได้ตั้งแต่วันเสาร์ที่ 9 - 31ตุลาคม 2564 ช่วงเวลา 9.00 -17.00 น.โดยช่องทางการจองของแต่ละค่ายประกอบด้วย

AIS : www.ais.th/vaccine

TRUE : ระบบ USSD กด *707#โทรออก เฉพาะเลขหมายทรูมูฟ เอช เท่านั้น, เว็บไซต์ vaccine.trueid.net และ QR Code ที่สามารถสแกนได้จากสื่อในทรูวิชั่นส์และสื่อประชาสัมพันธ์ในช่องทางต่างๆ ของทรู ทั้งนี้ ผู้สนใจ สอบถามข้อมูลเพิ่มเติมได้ที่ โทร. 02-700 9022 หรือ www.truecorp.co.th

dtac : https://app.dtac.co.th/vaccine/index.html

NT : https://covid19vaccine.ntplc.co.th

ทั้งนี้ ไม่รับการ Walk in หรือฉีดให้ผู้ติดตาม โดยสามารถดูรายละเอียดเพิ่มเติมได้ที่ www.facebook.com/CentralVaccinationCenter/

- 006",https://www.naewna.com/local/606702,05_10_2021
จระเข้ร้องยังคงอ่วม! น้ำเจ้าพระยาไหลทะลักท่วมบ้านประชาชนเดือดร้อนหนัก,"จระเข้ร้องยังคงอ่วม! น้ำเจ้าพระยาไหลทะลักเข้าท่วมบ้านเรือนประชาชนสูงขึ้นต่อเนื่อง เจ้าหน้าที่เร่งนำดินลูกรังมาเสริมแนวถนนทางหลวงชนบทกั้นน้ำไม่ไห้ขยายวงกว้าง

วันที่ 5 ต.ค.64 สถานการณ์น้ำเจ้าพระยาในพื้นที่หมู่ 3 ตำบลจระเข้ร้อง อำเภอไชโย จังหวัดอ่างทอง น้ำยังคงไหลบ่าเข้าท่วมพื้นที่บ้านเรือนประชาชนสูงขึ้นอย่างต่อเนื่องและยังขยายวงกว้างไปยังพื้นที่หมู่บ้านที่อยู่ใกล้เคียงอีก แม้ทางเจ้าหน้าที่จะทำการเสริมแนวคันดินกั้นเพื่อให้น้ำท่วมอยู่ในวงจำกัด แต่ด้วยกระแสน้ำที่เพิ่มขึ้นตลอดเวลาทำให้คันแนวกั้นระหว่างหมู่บ้านหลายจุดได้พังเพิ่มขึ้น ได้ส่งผลกระทบต่อหลายหมู่บ้านที่อยู่ติดริมแม่น้ำเจ้าพระยา และน้ำยังคงเอ่อล้นสูงขึ้นทำให้บ้านชั้นเดียวไม่สามารถอยู่อาศัยได้

ส่วนบ้าน 2 ชั้นก็ลุ้นระทึกเนื่องจากน้ำยังคงเพิ่มสูงตลอดเวลา มีหลายครอบครัวได้นำสิ่งของย้ายหนีน้ำมาอยู่ที่บนถนนทางหลวงชนบทเส้นอ่างทอง-สิงห์บุรี แต่ระดับน้ำยังสูงขึ้นเอ่อล้นข้ามถนนไปยังถนนสายเอเชีย โดยทางเจ้าหน้าที่ได้นำรถสิบล้อขนดินลูกรังมากั้นบนถนนทางหลวงชนบทเพื่อเป็นกั้นน้ำไม้ให้ขยายวงกว้าง ส่วนน้ำเจ้าพระยาคงเอ่อล้นเข้าท่วมพื้นที่อย่างต่อเนื่องสูงขึ้นอีกประมาณ 70-90 เชนติเมตร ซึ่งประชาชนที่บ้าน 2 ชั้นได้ลุ้นละทึกว่าน้ำจะท่วมถึงชั้น 2 ของบ้านหรือไม่ และเตรียมพร้อมในการอพยพไปยังถนนทางหลวงชนบทและบ้านญาติที่น้ำยังท่วมไม่ถึง

สำหรับในพื้นที่จังหวัดอ่างทองได้รับผลกระทบจากน้ำท่วมแล้วจำนวน 5 อำเภอ ประกอบด้วย อ.ป่าโมก อ.วิเศษชัยชาญ อ.ไชโย อ.เมือง และ อ.สามโก้ มีผู้ได้รับผลกระทบแล้วกว่า 4,000 ครัวเรือน - 003",https://www.naewna.com/local/606701,05_10_2021
กทม.เตือนชุมชนนอกคันกั้น ‘เจ้าพระยา’น้ำสูงขึ้น30-50ซม. ช่วง7-10ต.ค.,"กทม.เตือนชุมชนนอกคันกั้น เจ้าพระยาน้ำสูงขึ้น30-50ซม. ช่วง7-10ต.ค.

5 ตุลาคม 2564 พล.ต.อ.อัศวิน ขวัญเมือง ผู้ว่าราชการกรุงเทพมหานคร (ผู้ว่าฯกทม.) เปิดเผยถึงสถานการณ์น้ำเหนือไหลผ่านเขื่อนเจ้าพระยา ว่า วันนี้ เวลา 06.00 น. ปริมาณน้ำของกรมชลประทานที่อำเภอบางไทร ตรวจวัดปริมาณน้ำไหลผ่านกทม. เฉลี่ย 3,088 ลูกบาศก์เมตร (ลบ.ม.) ต่อวินาที ระดับน้ำในแม่น้ำเจ้าพระยาบริเวณปากคลองตลาดของ กทม. อยู่ที่ระดับ 1.90 เมตร จากระดับน้ำทะเลปานกลาง (ม.รทก.) ซึ่งยังต่ำกว่าระดับคันกั้นน้ำแม่น้ำเจ้าพระยาของกรุงเทพมหานครอยู่ประมาณ 1.10 เมตร จึงยังไม่ส่งผลกระทบในพื้นที่ กทม. โดยวันนี้ฐานน้ำในแม่น้ำเจ้าพระยาจะขึ้นสูงสุดเวลา 19.10 น. ที่ระดับ +1.10 ม.รทก. สำหรับระดับน้ำแนวคันกั้นน้ำด้านตะวันออก ณ ประตูระบายน้ำคลองสอง (สายใต้) อยู่ในระดับปกติ +1.03 (ระดับวิกฤติ +1.80) ประตูระบายน้ำแสนแสบ (มีนบุรี) อยู่ในระดับปกติ +0.65 (ระดับวิกฤติ +0.90) ประตูระบายน้ำลาดกระบัง อยู่ในระดับปกติ +0.16 (ระดับวิกฤติ +0.60) โดยวันนี้ฐานน้ำในแม่น้ำเจ้าพระยาจะขึ้นสูงสุดเวลา 19.02น. ที่ระดับ +1.14 ม.รทก.

ในรอบ 24 ชั่วโมงที่ผ่านมา (07.00 น.) พื้นที่กรุงเทพมหานครมีฝนเล็กน้อย ปริมาณฝนสูงสุดวัดได้ที่จุดวัดสำนักงานเขตดอนเมือง 17.0 มม. จุดวัด ส.คลองดาวคะนอง เขตธนบุรี 15.5 มม. จุดวัด ส.คลองแสนแสบ-คลองตัน เขตวัฒนา 15.5 มม. จุดวัด บ่อสูบศาลอาญารัชดา เขตจตุจักร 14.0 มม. ไม่มีรายงานจุดเร่งการระบายน้ำในถนนสายหลัก

อย่างไรก็ตาม กองอำนวยการน้ำแห่งชาติ (กอนช.) ได้ประเมินปริมาณฝนที่ตกหนักสะสมในพื้นที่ลุ่มน้ำเจ้าพระยาตอนบนและลุ่มน้ำป่าสัก คาดว่ามีน้ำหลากจากพื้นที่ตอนบนของลุ่มน้ำเจ้าพระยาไหลลงเหนือเขื่อนเจ้าพระยาเพิ่มมากขึ้นอย่างต่อเนื่อง คาดว่าในวันที่ 5 ตุลาคม 2564 ปริมาณน้ำจะไหลหลากรวมกันผ่าน อำเภอบางไทร จังหวัดพระนครศรีอยุธยา ในเกณฑ์สูงสุด 3,050 - 3,150 ลูกบาศก์เมตรต่อวินาที โดยจะไหลออกสู่อ่าวไทย ในช่วงวันที่ 7-10 ตุลาคม 2564 ประกอบกับในช่วงเวลาดังกล่าว เกิดสภาวะน้ำทะเลหนุนสูง คาดว่าจะส่งผลให้ระดับน้ำแม่น้ำเจ้าพระยาเพิ่มสูงขึ้นจากเดิม 30- 50 เซนติเมตร จึงขอให้ชุมชนที่อยู่นอกคันกั้นน้ำแม่น้ำเจ้าพระยา 11 ชุมชน 239 ครัวเรือน ในพื้นที่ 7 เขต ติดตามสถานการณ์น้ำอย่างใกล้ชิด

ทั้งนี้ กทม. ได้เตรียมพร้อมรับสถานการณ์น้ำโดยจัดเจ้าหน้าที่เฝ้าระวังประจำจุด เครื่องสูบน้ำสำรอง เรือผลักดันน้ำ วัสดุอุปกรณ์ กระสอบทราย และอุปกรณ์ต่างๆ ให้พร้อมปฏิบัติการและช่วยเหลือประชาชนในพื้นที่ทันทีเมื่อเกิดเหตุน้ำท่วม ตลอด 24 ชั่วโมง พร้อมทั้งตรวจสอบความแข็งแรงและจุดรั่วซึมของแนวป้องกันน้ำท่วมริมแม่น้ำเจ้าพระยา ตั้งแต่สะพานพระราม 7 จนถึงบางนา ความยาวประมาณ 78.93 กิโลเมตร และเรียงกระสอบทรายเป็นเขื่อนชั่วคราวในบริเวณที่ไม่มีแนวป้องกันน้ำถาวร (แนวฟันหลอ)และบริเวณแนวป้องกันที่มีระดับต่ำตามจุดต่างๆ 14 จุด รวมระยะทาง 2,512 เมตร รวมทั้งตรวจสอบความพร้อมของสถานีสูบน้ำริมแม่น้ำเจ้าพระยา จำนวน 97 สถานี และบ่อสูบน้ำตามแนวริมแม่น้ำเจ้าพระยาทั้งสองฝั่งในช่วงน้ำทะเลขึ้น อนึ่ง ประชาชนสามารถติดตามสถานการณ์น้ำผ่านทางเว็บไซต์ของสำนักการระบายน้ำ https://dds.bangkok.go.th/ ตลอด 24 ชั่วโมง

-005",https://www.naewna.com/local/606660,05_10_2021
'โม มนชนก'สลัดสาวหวาน อวดหุ่นเป๊ะเซ็กซี่พร้อมรอยยิ้มสดใส,5 ก.ย.64 นานๆ ทีจะได้โชว์ความแซ่บให้แฟนๆ ได้เห็นกัน สำหรับ นักแสดงสาวสวย โม มนชนก แสงฉายเพียงเพ็ญที่ล่าสุดก็ได้ออกมาโพสต์ภาพในชุดว่ายน้ำสีแดงตัวจิ๋ว โชว์แผ่นหลังที่ขาวออร่าท้าแดดในสระว่ายน้ำแจกความสดใสเรียกว่าขอเปลี่ยนจากสาวหวานเป็นสาวเซ็กซี่เลยทีเดียว,https://www.naewna.com/entertain/606696,05_10_2021
โควิดคร่าชีวิตชาวโคราชอีก 2 ศพ พบติดเชื้อใหม่เพิ่ม 197 ราย,"วันที่ 5 ต.ค.64 คณะกรรมโรคติดต่อจังหวัดนครราชสีมา รายงานสถานการณ์การแพร่ระบาดของเชื้อไวรัสโควิด-19 ในพื้นที่จังหวัดนครราชสีมา ล่าสุดพบผู้ติดเชื้อรายใหม่จำนวน 197 ราย ผู้ป่วยเสียชีวิตเพิ่ม 2 ศพ โดยผู้เสียชีวิตสะสม 190 ศพ ส่วนพื้นที่จังหวัดนครราชสีมามีผู้ป่วยสะสม 26,631 ราย ยังรักษาอยู่ 3,406 ราย รักษาหายแล้ว 23,035 ราย ติดเชื้อนอกพื้นที่จังหวัด 21 ราย ส่วนการสัมผัสผู้ป่วยติดเชื้อในจังหวัด 176 ราย

ส่วนผู้ป่วยโควิด-19 รายใหม่ พบในพื้นที่อำเภอต่างๆ ดังนี้ อ.โนนไทย 46 ราย , อ.สูงเนิน 39 ราย , อ.ด่านขุนทด 28 ราย , อ.ปากช่อง 26 ราย , อ.เมือง 19 ราย , อ.โนนสูง 8 ราย , อ.โชคชัย 7 ราย , อ.บัวใหญ่ 6 ราย , อ.บ้านเหลื่อม 4 ราย , อ.เสิงสาง 4 ราย , อ.พิมาย 2 ราย , อ.พระทองคำ 1 ราย , อ.สีดา 1 ราย , อ.สีคิ้ว 1 ราย ,อ.คง 1 ราย , อ.จักราช 1 ราย , อ.เมืองยาง 1 ราย , อ.บัวลาย 1 ราย , อ.วังน้ำเขียว 1 ราย

สำหรับผู้ป่วยเสียชีวิต 2 ศพ รายที่ 189 เพศชาย อายุ 76 ปี ชาว ต.โนนเต็ง อ.คง มีประวัติสัมผัสผู้ป่วยโควิด-19 มีโรคประจำตัวความดันโลหิตสูง แน่นหน้าอก ใจสั่น หายใจไม่สะดวก รักษาที่ รพ.คง ส่งต่อรักษาที่ รพ.มหาราชฯ วันที่ 4 ต.ค.64 ถึงแก่กรรม และรายที่ 190 เพศชาย อายุ 42 ปี ชาว ต.สะแกราช อ.ปักธงชัย มีประวิติสัมผัสผู้ป่วยโควิด-19 มีโรคประจำตัวเก๊าท์ หายใจหอบเหนื่อยมากขึ้น รักษาที่ รพ.ปักธงชัย ส่งต่อ รพ.มหาราช วันที่ 4 ต.ค.64 ถึงแก่กรรม - 003",https://www.naewna.com/local/606691,05_10_2021
'เอ พศิน'โดนตามด่าไม่เลิก ทักหาเกรียนรอหมายศาลนะ ไม่ใช่เพื่อนเล่น!,"'เอ พศิน'โดนตามด่าไม่เลิก ทักหาเกรียนรอหมายศาลนะ ไม่ใช่เพื่อนเล่น!

5 ตุลาคม 2564 ได้เวลาเอาจริงกับพวกเกรียนคีย์บอร์ด เมื่อ เอ พศิน นักแสดงหนุ่มโดนด่าทอถึงพื้นที่ส่วนตัว ด้วยข้อความหยาบคาย  ควายไถนา , ไอ้ชาติxx , ไอ้สลิ่ม

ล่าสุด เอ พศิน ได้แคปภาพจากการถูกด่าทอต่างๆ และได้อัพเดทผ่านอินสตาแกรมโดยระบุว่า  ผมเป็นประชาชนธรรมดาที่อยู่ใต้กฏหมาย ไม่ชอบความไม่เป็นธรรม เหมือนกับทุกคนในประเทศเรา ยืนข้างความถูกต้องครับ ตอนนี้เดือดร้อนกันทั้งประเทศ อดทนต่อสู้กันทั้งโลก อย่าใช้ผมเป็นเครื่องมือ หิวแสง? #ขออภัยที่ไม่ใช่เพื่อนเล่น #คดีหมิ่นประมาท โทษสูงสุด มีทั้งจำ และ ปรับ หรือทั้งจำกับปรับ ปรับเงิน 5 แสน จำคุกประมาณ 3-5 ปี 

ทั้งนี้ เอ พศิน ยังส่งข้อความไปหาเกรียนคีย์บอร์ดรายดังกล่าวว่า เตรียมรับหมายศาลนะครับ ผมไม่ใช่สลิ่ม ไม่ได้ชาติชั่ว ไม่เคยรู้จักคุณ เงินที่ได้จากการชนะคดี ผมจะนำไปทำบุญทั้งหมด อยากสร้างห้องน้ำให้วัดที่ห่างไกลความเจริญ

.

009",https://www.naewna.com/entertain/606690,05_10_2021
ปภ.แจ้ง 4 จว.เฝ้าระวังน้ำหลาก ดินถล่ม น้ำในอ่างเก็บน้ำสูงขึ้น ช่วง 6-10 ต.ค.นี้,"ปภ.แจ้ง 4 จว.เฝ้าระวังน้ำหลาก ดินถล่ม น้ำในอ่างเก็บน้ำสูงขึ้น ช่วง 6-10 ต.ค.นี้

ผู้สื่อข่าวรายงานว่า เมื่อเวลา 22.25 น.วันที่ 4 ตุลาคม 2564 ที่ผ่านมา กระทรวงมหาดไทย โดยกรมป้องกันและบรรเทาสาธารณภัย (ปภ.) แจ้ง 4 จังหวัด ได้แก่ เพชรบุรี ประจวบคีรีขันธ์ ชุมพร และระนอง เฝ้าระวังน้ำหลาก ดินถล่ม และปริมาณน้ำในอ่างเก็บน้ำมีแนวโน้มสูงขึ้นล้นทางระบายน้ำล้น ช่วงวันที่ 6-10 ตุลาคม 2564 แจ้งจังหวัดประสานจัดเจ้าหน้าที่ติดตามเฝ้าระวังสถานการณ์ และเตรียมความพร้อมปฏิบัติการให้ความช่วยเหลือประชาชนตลอด 24 ชั่วโมง

กรมป้องกันและบรรเทาสาธารณภัย (ปภ.) ในฐานะกองอำนวยการป้องกันและบรรเทาสาธารณภัยกลาง (กอปภ.ก.) ได้รับแจ้งจากกองอำนวยการน้ำแห่งชาติว่า ได้ประเมินปริมาณฝนตก (ONE MAP) ร่วมกับกรมอุตุนิยมวิทยา และสถาบันสารสนเทศทรัพยากรน้ำ ได้ตรวจสอบพื้นที่เสี่ยงเฝ้าระวัง (องค์การมหาชน) พบว่า ในช่วงวันที่ 5-9 ตุลาคม 2564 ร่องมรสุมตะวันตกเฉียงใต้ จะเริ่มมีกำลังแรงขึ้น ทำให้บริเวณภาคเหนือตอนล่าง ภาคตะวันออกเฉียงเหนือ ภาคกลาง ภาคตะวันออก และภาคใต้ มีฝนเพิ่มขึ้นกับมีฝนตกหนักบางแห่ง กรมป้องกันและบรรเทาสาธารณภัย (ปภ.) จึงได้แจ้ง 4 จังหวัดพื้นที่เสี่ยง ได้แก่

+ เพชรบุรี เฝ้าระวังน้ำหลากดินถล่มในพื้นที่อำเภอแก่งกระจาน อำเภอบ้านลาด อำเภอท่ายาง อำเภอเมืองเพชรบุรี และอำเภอบ้านแหลม และเฝ้าระวังระดับน้ำในอ่างเก็บน้ำมีแนวโน้มเพิ่มสูงขึ้นล้นทางระบายน้ำล้น ส่งผลต่อพื้นที่ลุ่มต่ำริมแม่น้ำบริเวณท้ายอ่างเก็บน้ำแก่งกระจาน

+ ประจวบคีรีขันธ์ เฝ้าระวังน้ำหลากดินถล่มในพื้นที่อำเภอบางสะพาน อำเภอบางสะพานน้อย อำเภอเมืองประจวบคีรีขันธ์ อำเภอสามร้อยยอด และอำเภอกุยบุรี และเฝ้าระวังระดับน้ำในอ่างเก็บน้ำมีแนวโน้มเพิ่มสูงขึ้นล้นทางระบายน้ำล้น ส่งผลต่อพื้นที่ลุ่มต่ำริมแม่น้ำบริเวณท้ายอ่างเก็บน้ำปราณบุรี อ่างเก็บน้ำห้วยไทร

+ ชุมพร เฝ้าระวังน้ำหลากดินถล่มในพื้นที่อำเภอท่าแวะ และอำเภอปะทิว

+ ระนอง เฝ้าระวังน้ำหลากดินถล่มในพื้นที่อำเภอเมืองระนอง และอำเภอกะเปอร์

ทั้งนี้ จัดเจ้าหน้าที่ติดตามสถานการณ์อย่างใกล้ชิด และประชาสัมพันธ์แจ้งเตือนประชาชนที่อยู่ในพื้นที่เสี่ยงภัยทราบล่วงหน้า ตลอดจนประสานองค์กรปกครองส่วนท้องถิ่นและหน่วยงานที่เกี่ยวข้องในพื้นที่จัดเตรียมวัสดุอุปกรณ์ เครื่องจักรกลด้านสาธารณภัย เพื่อเตรียมความพร้อมปฏิบัติการให้ความช่วยเหลือประชาชนตลอด 24 ชั่วโมง ท้ายนี้ หากพบเห็นหรือได้รับความเดือดร้อนจากสถานการณ์ภัยสามารถแจ้งเหตุและขอความช่วยเหลือทางไลน์ ปภ.รับแจ้งเหตุ1784 โดยเพิ่มเพื่อน Line ID @1784DDPM และแอปพลิเคชัน พ้นภัย รวมถึงสายด่วนนิรภัย1784 ตลอด 24 ชั่วโมง เพื่อประสานให้การช่วยเหลือโดยด่วนต่อไป

-005",https://www.naewna.com/local/606651,05_10_2021
'สหภาพยุโรป'ไฟเขียวฉีดวัคซีนโควิด-19 โดสกระตุ้นให้ผู้ใหญ่ทุกคน,"5 ต.ค.64 องค์การยาแห่งสหภาพยุโรป (EMA) อนุมัติการฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ของไฟเซอร์-ไบออนเทค เป็นโดสกระตุ้นให้ประชาชนทุกคนที่มีอายุ 18 ปีขึ้นไป

แถลงการณ์จากองค์การฯ ระบุว่าวัคซีนของไฟเซอร์-ไบออนเทค แสดงระดับแอนติบอดีที่สูงขึ้น เมื่อฉีดเป็นโดสกระตุ้นหลังฉีดโดสที่ 2 ครบ 6 เดือน ในผู้มีอายุ 18-55 ปี พร้อมแนะนำว่าผู้มีอายุ 18 ปีขึ้นไป ควรเข้ารับวัคซีนโดสกระตุ้น หลังรับวัคซีนโดสที่ 2 ครบอย่างน้อย 6 เดือนแล้ว

ขณะเดียวกันองค์การฯ อนุมัติการฉีดวัคซีนของไฟเซอร์-ไบออนเทค และโมเดอร์นา เป็นโดสกระตุ้นให้ผู้มีระบบภูมิคุ้มกันอ่อนแออย่างรุนแรง หลังศึกษาพบว่าวัคซีนโดสกระตุ้นช่วยเพิ่มความสามารถผลิตแอนติบอดีต่อต้านเชื้อไวรัสฯ ที่ก่อโรคโควิด-19 ในผู้ป่วยปลูกถ่ายอวัยวะที่มีระบบภูมิคุ้มกันอ่อนแออย่างรุนแรง โดยคนกลุ่มนี้ควรเข้ารับวัคซีนโดสกระตุ้น หลังรับวัคซีนโดสที่ 2 ครบอย่างน้อย 28 วันแล้ว

แม้ไม่มีหลักฐานโดยตรงว่าความสามารถผลิตแอนติบอดีในผู้ป่วยเหล่านี้สามารถป้องกันโรคโควิด-19 ได้ แต่เราคาดว่าวัคซีนโดสกระตุ้นจะเพิ่มเกราะป้องกันในผู้ป่วยบางราย แถลงการณ์ระบุ โดยองค์การฯ จะดำเนินการติดตามข้อมูลด้านประสิทธิภาพของวัคซีนอย่างต่อเนื่อง

องค์การฯ เสริมว่าความเสี่ยงภาวะหัวใจอักเสบหรือผลข้างเคียงอื่นๆ ที่เกิดขึ้นยากมากหลังรับวัคซีนโดสกระตุ้น ยังไม่เป็นที่ทราบแน่ชัดและอยู่ระหว่างตรวจสอบทบทวนอย่างถี่ถ้วน โดยประเทศสมาชิกสหภาพยุโรป (EU) สามารถตัดสินใจได้เองเกี่ยวกับการฉีดวัคซีนโดสกระตุ้นให้ประชาชนในประเทศ

ที่มาxinhuathai",https://www.naewna.com/inter/606688,05_10_2021
พ่อค้าแม่ค้าเกาะสมุยครวญงานบุญส่งตายายวันสาทรเดือนสิบยอดขายลด,"วันที่ 5 ต.ค.64 ผู้สื่ข่าวได้ลงสำรวจการจับจ่ายเพื่อซื้อสิ่งของเพื่อใช้ประกอบพิธีส่งตายายในงานบุญวันสาทรเดือนสิบของเกาะสมุย บริเวณตลาดเจริญลาภ ตำบลอ่างทอง อำเภอเกาะสมุย จังหวัดสุราษฎร์ธานี ซึ่งมีชาวเกาะสมุยมาเลือกซื้อของประกอบพิธีส่งตายายประกอบด้วยอาหารประเภทคาว หวาน และของที่จำเป็นต้องใช้ในวันสารทเดือนสิบ ซึ่งเป็นวันส่งดวงวิญญาณของตายาย ซึ่งเป็นความเชื่อของชาวเกาะสมุย และประชาชนในภาคใต้ที่ปฏิบัติสืบทอดกันมายาวนานตั้งแต่บรรพบุรุษและวันนี้เป็นวันจ่ายที่บรรดาลูกหลานจะมาเลือกซื้อสิ่งของไปประกอบพิธีส่งตายายในวันที่ 6 ตุลาคมนี้

สำหรับบรรยากาศภายในตลาดเจริญลาภชาวเกาะสมุยได้มาเลือกซื้อสิ่งของที่จำเป็น ซึ่งไม่คึกคักเนื่องจากผลกระทบการแพร่ระบาดของเชื้อไวรัสโควิด-19 โดยพ่อค้าแม่ค้าต่างนำอาหารคาว หวาน ผลไม้ ร่วมถึงสิ่งของที่ใช้ประกอบในพิธีมาจำหน่ายให้กับลูกค้า มีชาวเกาะสมุยออกไปจับจ่ายซื้อสิ่งของที่จำเป็นเพื่อนำไปประกอบพิธีงานบุญวันสาทรเดือนสิบ ซึ่งถือเป็นวันส่งดวงวิญาณตายายกลับสู่ภพภูมิ ด้วยสภาพวะเศรษฐกิจและผลกระทบจากการแพร่ระบาดของโรคระบาดติดเชื้อไวโควิด-19 ทำให้ลูกหลานต้องจับจ่ายแต่สิ่งของที่จำเป็นต้องใช้ในพิธีเท่านั้น โดยต่างเลือกซื้อขนมลา ขนมพอง ขนมกงหรือขนมไข่ปลา ขนมบ้า และดีซำ ซึ่งเป็นขนม 5 อย่างที่สำคัญในการใช้ประกอบพิธีและนอกจากขนมหวาน และผลไม้ที่ใช้ในการประกอบพิธีแล้วอาหารสด เช่น ปลานานาชนิด กุ้ง ปลาหมึก หอย และผักสดหลากหลายชนิด

นอกจากนี้ ร้านค้ายังได้อำนวยความสะดวกด้วยการจัดชุดส่งตายายประกอบด้วยข้าวสาร ปลาแห้ง พริกแห้ง กะปิ ไม้ฟืน สำหรับทำบุญใหญ่เดือนสิบ เพื่อใช้ส่งตายายกลับภพภูมิที่จัดเป็นชุดบรรจุภายในชะลอมพร้อมคำอธิฐานขายให้กับลูกค้าในราคาย่อมเยา จากการสอบถามพ่อค้าแม่ค้าถึงการสั่งสินค้ามาขายในช่วยวันจ่ายนี้พบว่าพ่อค้าแม่ค้าส่วนใหญ่ได้นำสินค้าที่ใช้ในพิธีส่งตายายในปีนี้ได้สั่งสินค้ามาขายน้อยลงถึงแม้ร้านค้าจะมีการปรับราคาลดลงแต่กำลังซื้อก็ยังลดลงเช่นปีที่ผ่านมาเนื่องจากผลกระทบจากการแพร่ระบาดของโรคติดเชื้อไวรัสโควิด-19 ทำให้ลูกหลานที่อยู่ต่างจังหวัดไม่สะดวกที่จะเดินทางกลับภูมิลำเนา

นายธนวัฒน์ ชูทอง พ่อค้าขายขนมหวานเปิดเผยว่า ปีนี้เงียบมากคนน้อยและช่วงวันรับตายายมีคนมาจับจ่ายเลือกซื้อสินค้ามากกว่า แม้วันนี้เป็นวันจ่ายและพรุ่งนี้เป็นวันส่งตายายสภาพทั่วไปยังเงียบมาก ที่จริงแล้วควรจะคึกคักมากกว่านี้แต่มาเจอสภาพเศรษฐกิจและการแพร่ระบาดของไวรัสโควิด-19 ที่ผ่านมาเศรษฐกิจดีถนนข้างตลาดและภายในตลาดจะมีคนมาเดินเลือกซื้อสินค้าจำนวนมาก โดยเฉพาะบริเวณหน้าร้านตัวเองจะปล่อยให้พ่อค้าแม่ค้ามาวางสินค้าขายเต็มพื้นที่ แต่ปีนี้เงียบมากแม่ค้าก็ไม่กล้าลงทุน และด้วยสภาวะเศรษฐกิจและการแพร่ระบาดของโควิดทำให้หลายคนไม่มีเงินซื้อ - 003",https://www.naewna.com/local/606687,05_10_2021
ขายวันแรกคึกคัก! ร้านอาหารเจพิษณุโลก คนซื้อกินล้างท้อง ปีนี้ผักแพงขึ้นราคา,"5 ตุลาคม 2564เทศกาลกินเจ 2564 ปีนี้ ตรงกับตรงกับวันที่ 6ตุลาคม - 14 ตุลาคม 2564 รวมเป็นเวลา 9 วัน ซึ่งหลายท่านอาจจะล้างท้องก่อนในวันที่ 5 ตุลาคม 2564 และวันนี้ที่ตลาดใต้ ตลาดเทศบาล 1 อ.เมืองพิษณุโลก แม่ค้าหลายร้านได้เริ่มปรุงอาหารเจมาจำหน่ายเป็นวันแรกแล้ว บรรยากาศการซื้อขายอาหารเจเริ่มคึกคัก เพราะในแต่ละปีชาวพิษณุโลกนิยมกินเจกันมากขึ้น



ที่ร้านป้าตี่ อาหารเจ นางตี่วิโรจน์วานิช อายุ 80 ปี เจ้าของร้านพร้อมลูกหลาน จะประกอบอาหารเจสำเร็จรูปมาจำหน่ายเป็นประจำทุกปีในช่วงเทศกาลกิจเจ วันนี้เป็นวันแรกที่มาจำหน่าย เป็นวันล้างท้อง บรรยากาศการซื้ออาหารเจเริ่มคึกคัก



ป้าตี่ เปิดเผยกับผู้สื่อข่าวว่า มาวางจำหน่ายตั้งแต่ช่วงประมาณ 05.00 น. ถึงเวลาประมาณ 08.00 น.และได้รับการตอบรับจากลูกค้าเป็นอย่างดี แวะเวียนมาซื้อกันไม่ขาดสาย แต่ปีนี้ได้ขอปรับราคาจำหน่ายอาหารเจเพิ่ม เป็นถุงละ 30 บาท เพิ่มจากปีก่อนที่จำหน่ายถุงละ 20 บาท เนื่องจากราคาวัตถุดิบแทบทุกชนิดปรับราคาสูงขึ้นมาก โดยเฉพาะผักที่แหล่งผลิตได้รับผลกระทบจากฝนตกหนัก ทำให้ราคาผักแพงขึ้น



ในแต่ละวันของเทศกาลกินเจ ร้านป้าตี่จะทำอาหารมาจำหน่ายไม่ต่ำกว่า 10 ชนิด หมุนเวียนกันไป อาทิ ผัดขิง ผัดหมูกรอบ ต้มปลาร้าหน่อไม้ แกงส้ม ต้มพะโล้ ต้มจับฉ่าย ยำหมูกรอบ เต้าเจี้ยว ขนมปังเป็นต้น. 012",https://www.naewna.com/likesara/606682,05_10_2021
'หมู่บ้านมอญห้วยน้ำใส'ในหุบเขา แหล่งท่องเที่ยวแห่งใหม่อำเภอสวนผึ้ง,"นายก อบจ.ราชบุรี ควง ส.ส.บุญยิ่ง นิติกาญจนา พาคณะเยี่ยมชม หมู่บ้านมอญห้วยน้ำใส หมู่บ้านในหุบเขา อำเภอสวนผึ้ง จังหวัดราชบุรี แหล่งท่องเที่ยวใหม่ที่นักท่องเที่ยวเรียกว่า แม่กำปอง 2

นายวิวัฒน์ นิติกาญจนา นายกองค์การบริหารส่วนจังหวัด (นายก อบจ.) ราชบุรี พร้อมนางบุญยิ่ง นิติกาญจนา ส.ส.ราชบุรี เขต 2 พรรคพลังประชารัฐ นายอดุลย์ ถาวรกุล นายอำเภอสวนผึ้ง นายดุสิต จิรภัทรากร เลขานุการนายก อบจ.ราชบุรี นายองอาจ แดงสั้น และนายมนตรี ใช่รุ่งเรือง สมาชิก อบจ.ราชบุรี พร้อมคณะลงพื้นที่เยี่ยมหมู่บ้านมอญห้วยน้ำใส หมู่ 3 ต.สวนผึ้ง อ.สวนผึ้ง จ.ราชบุรี ซึ่งเป็นหมู่บ้านที่กำลังได้รับความนิยมจากนักท่องเที่ยวเชิงธรรมชาติและประเพณีวัฒนธรรมของชุมชนชาวมอญ ที่นักท่องเที่ยวจะเรียกที่นี่ว่า แม่กำปอง 2

หมู่บ้านมอญห้วยน้ำใส แหล่งท่องเที่ยวแห่งใหม่ แห่งนี้หลังจากมีนักท่องเที่ยวและกลุ่มนักรีวิวตามเพจต่างๆ มาเที่ยวชมและได้โพสต์ภาพและข้อความจนเป็นที่รู้จักทำให้นักท่องเที่ยวเริ่มทยอยเข้ามาเที่ยวชม หมู่บ้านนี้อยู่ในหมู่บ้านเล็กที่มีบ้านเพียงแค่ 70 ครัวเรือนอยู่ท่ามกลางธรรมชาติ มีทั้งป่าไม้สูงใหญ่ ภูเขาโอบล้อมและยังมีลำธารไหลผ่ากลางหมู่บ้าน สร้างบรรยากาศร่มรื่นด้วยเสียงน้ำไหลจากลำธาร เหมาะแก่การมาพักผ่อน ซึ่งเป็นแหล่งธรรมชาติและอากาศที่บริสุทธิ์



นายวิวัฒน์ นิติกาญจนา นายก อบจ.ราชบุรี กล่าวว่า วันนี้ ตนพร้อมด้วยนางบุญยิ่ง นิติกาญจนา ส.ส.ราชบุรี เขต 2 พรรคพลังประชารัฐ พร้อมคณะได้เดินทางมาตรวจเยี่ยมหมู่บ้านมอญห้วยน้ำใส หลังจากทราบข่าวว่าหมู่บ้านแห่งนี้จะเปิดเป็นแหล่งท่องเที่ยวเชิงธรรมชาติ และวัฒนธรรม จากการได้ตรวจเยี่ยมถือว่าเป็นอีกหมู่บ้านหนึ่งที่ตั้งอยู่ในภูมิประเทศที่ดีมีทั้งความเป็นธรรมชาติที่สมบูรณ์ บรรยากาศดีมากและยังมีวัฒนธรรมวิถีของชุมชนชาวมอญ ซึ่งก็เป็นแหล่งท่องเที่ยวอีกแห่งที่อยากเชิญชวนนักท่องเที่ยวเข้ามาเที่ยวชม และในวันหยุดจะมีกิจกรรมให้ชมด้วย

ในส่วนของ อบจ.ราชบุรี ได้แจ้งให้ปลัด อบต.สวนผึ้ง ร่วมปรึกษากับท้องที่ผู้นำชุมชนสำรวจดูว่ามีสิ่งไหนที่จะให้ อบจ.ราชบุรี ส่งเสริมสนับสนุนก็ให้ตั้งเป็นโครงการเข้ามา ซึ่ง อบจ.ราชบุรี พร้อมที่จะนำเข้าแผนพัฒนาส่งเสริมสนับสนุน โดยเฉพาะสนับสนุนเรื่องของการท่องเที่ยวเพื่อกระตุ้นเศรษฐกิจ แต่ได้เน้นย้ำขอให้คงธรรมชาติและรักษาความสะอาด รวมถึงจัดอุปกรณ์จุดคัดกรองตามมาตราการตรวจโควิด 19 เพื่อสร้างความเชื่อมั่นให้กับนักท่องเที่ยวอีกด้วย



นางอภิคณา ทองเหลือ ผู้ใหญ่บ้าน เล่าให้ฟังว่า หมู่บ้านมอญห้วยน้ำใสแห่งนี้เป็นชุมชนไทยรามัญ โดยจะเป็นชาวไทยเชื้อสายมอญและใช้ภาษาไทยและภาษาพื้นบ้านชาวมอญ มีประชากรเพียงแค่ 70 ครัวเรือน ซึ่งเราได้มีการประชุมลูกบ้านและเห็นตรงกันว่าเราจะเปิดหมู่บ้านเป็นแหล่งท่องเที่ยว หลังมีนักปั่นจักรยานปั่นเข้ามาในหมู่บ้านและถ่ายภาพไปลงโซเชียลจนเป็นที่รู้จักของกลุ่มนักท่องเที่ยว จึงได้มีการพูดคุยกันและเปิดเป็นแหล่งท่องเที่ยว ซึ่งตลอด 2 ข้างทางที่เข้ามาให้หมู่บ้านชาวบ้านจะนำของออกมาขาย อาทิ ข้าวแกง ข้าวต้มมัด ข้าวหลาม และยังมีอาหารไทยมอญ อาหารชาวมอญมาวางจำหน่ายให้นักท่องเที่ยวที่จะเข้ามาเที่ยวภายในหมู่บ้านของเรา

นางอภิคณา เล่าต่อว่า นอกจากนี้สิ่งที่เป็นไฮไลท์ของที่นี่เลยคือการตักบาตรของชาวมอญ หรือชาวมอญจะเรียกกันว่า จู๊ดเปอป๊าด (ตักบาตร) ซึ่งจะเริ่มกันตั้งแต่เวลา 08.00 น. เป็นต้นไป โดยเราจะมีการปูเสื่อตามแนวทางเดินซึ่งสร้างจากไม้ไผ่เป็นแนวทางยาวประมาณ 500 เมตร นักท่องเที่ยวมี่จะมาร่วมกันใส่บาตรทางเราได้เตรียมของใส่บาตรไว้ โดยจัดเป็นชุดชะลอม 59 บาทเมื่อถึงเวลาก็จะไปนั่งที่เสื่อที่เราปูเตรียมไว้ให้ ถึงเวลาชาวมอญก็จะหามระฆังและตีเพื่อส่งสัญญาณ



จากนั้น พระสงฆ์จากสำนักสงฆ์ห้วยน้ำใสก็จะเดินเป็นแถวมาเพื่อรับบิณฑบาตรจากญาติโยม นักท่องเที่ยวตามมาด้วยชาวมอญซึ่งเป็นผู้หญิงจะแบกถาดสิ่งของ คนโทน้ำ และข้าวปลาอาหารต่างๆ ที่เพื่อจะนำไปถวายพระภิกษุสงฆ์และปิดท้ายด้วยนางรำของชาวมอญ จุดนี้เป็นที่นักท่องเที่ยวที่มาเที่ยวพักตามโฮมสเตย์ หรือรีสอร์ทต่างชื่นชอบและเดินทางเข้ามาใส่บาตรจำนวนมาก

ส่วนอีกหนึ่งจุดที่ชุมชนได้ร่วมกันจัดขึ้นคือถนนเส้นสั้นๆ ที่ล้อมรอบด้วยร้านค้า ร้านอาหาร และสตรีทฟู้ดตั้งเรียงรายกัน เป็นสิ่งที่ต้องหาทำมากอีกอย่างคือ การเดินเล่นหาของกินตามทางของหมู่บ้าน คือเรื่องสนุกของที่นี่ เป็นตลาดของชาวมอญที่จะมีอาหารพื้นถิ่นมาเปิดร้านวางแผงขายให้บรรดานักท่องเที่ยวได้มาเลือกซื้อก่อนกลับบ้าน อาทิ เมี่ยงคำ กาแฟ และชา ข้าวเหนียว ขนมถ้วย หอมทอด และผลิตภัณฑ์พื้นบ้าน ชุดชาวมอญ เรียกได้ว่าใครที่หิวก็สามารถเข้าไปนั่งสั่งอาหารได้เลย ซึ่งร้านเค้าส่วนมากก็จะตั้งอยู่ริมถนน นอกจากนี้ยังมีการแสดงพื้นบ้านของชุมชนชาวมอญให้นักท่องเที่ยวได้ชมด้วย



แต่ที่เป็นมนต์เสน่ห์ของที่นี่คือกำแพงไม้ไผ่ นอกจากจะเดินเที่ยวเล่นและยังเป็นจุดถ่ายรูปสวยๆ ในหมู่บ้านกำปอง 2 แล้วมีลำธารเล็กๆ ให้เสียงน้ำไหลหน่อยๆ เดินกินกันแบบเพลินๆ ดูคนเดินไปเดินมาในหมู่บ้าน ถือว่าชิลดีไปอีกแบบ หรือถ้าใครที่อยากหาซื้อของฝากร้านดังของแม่กำปอง 2 ให้เราลองเข้าไปใน ร้านครัวตระนาวศรี ที่นี่มีของกระจุ๊กกระจิ๊กน่ารักให้เราเลือกได้แบบเพลินๆ เช่นกัน

ที่สุดท้ายก่อนกลับออกจากบ้านมอญห้วยน้ำใส หรือแม่กำปอง 2 คือการได้เขียนข้อความบนแผ่นไม้ไผ่ที่เจาะรูผูกเชือก ซึ่งนักท่องเที่ยวจะเขียนข้อความพร้อมกับอธิฐานขอพรต่างๆ หรือคู่รัก นำมาขอพรจากศาลปู่หลวง สิ่งศักดิ์สิทธ์ประจำหมู่บ้าน ชาวบ้านบอกกว่ากันศาลปู่หลวงศักสิทธิ์มาก ขอแล้วบนด้วยน้ำแดง แผ่นทองคำเปลว 100% หรือ ของที่อยากถวาย มักจะสำเร็จกันทุกรายต้องกลับมาแก้หรือไหว้อีกครั้ง เมื่อขอพรเสร็จก็นำแผ่นไว้ที่เขียนขอความไว้ไปผูกไว้ที่ราวไม้ไผ่หน้าศาลก่อนเดินทางกลับ - 003",https://www.naewna.com/likesara/606675,05_10_2021
'จุรินทร์'ย้ำปม 4 กรม'ก.เกษตรฯ'จบแล้ว เชื่อ'บิ๊กตู่'คลี่คลายปัญหา,"จุรินทร์ย้ำปม 4 กรม ก.เกษตรฯ ให้เกียรตินายกฯ-ทุกพรรคร่วมรัฐบาล เชื่อบิ๊กตู่คลี่คลายปัญหาให้เรียบร้อย

เมื่อเวลา​ 09.10 น.วันที่ 5 ตุลาคม 2564 ที่ทำเนียบรัฐบาล​นายจุรินทร์ ลักษณวิศิษฏ์ รองนายกรัฐมนตรี และรมว.พาณิชย์ และหัวหน้าพรรคประชาธิปัตย์ (ปชป.) ให้สัมภาษณ์ก่อนการประชุมคณะรัฐมนตรี (ครม.) ถึงการที่นายกรัฐมนตรีมอบให้ พล.อ.ประวิตร วงษ์สุวรรณ รองนายกรัฐมนตรี กำกับดูแล 4 กรม ของกระทรวงเกษตรและสหกรณ์ ที่เคยอยู่ในการดูแลของ ร.อ.ธรรมนัส พรหมเผ่า อดีต รมช.เกษตรฯว่าตนไม่ขอพูดอะไรถึงเรื่องนี้เพิ่มเติม เพราะทุกอย่างเหมือนกับที่เคยพูดไปในเรื่องความเห็น นายกฯ ได้รับทราบเรื่องนี้แล้วอย่างไรก็ตาม นายกรัฐมนตรีได้รับทราบเรื่องนี้แล้ว ตนเชื่อว่าทุกอย่างจะออกมาด้วยดี

เมื่อถามว่า นายกรัฐมนตรีจะเปลี่ยนให้ทั้ง 4 กลุ่มดังกล่าว มาอยู่ในการดูแลของรัฐมนตรีของพรรคประชาธิปัตย์หรือไม่ นายจุรินทร์ กล่าวว่าเรื่องนี้ต้องถามนายกรัฐมนตรีแต่อย่างน้อยที่สุด ตนได้สื่อสารถึงนายกฯ แล้ว และท่านได้รับทราบ ทั้งนี้ ส่วนตัวตนเชื่อว่าทุกอย่างจะออกมาด้วยดี พรรคประชาธิปัตย์ให้เกียรตินายกรัฐมนตรีในฐานะพรรคร่วมรัฐบาล และให้เกียรติทุกพรรคที่ร่วมรัฐบาล เพราะเราเข้าใจดีถึงวัฒนธรรมของพรรคการเมืองในการทำงานร่วมกัน ในรูปแบบรัฐสภาและรัฐบาลผสมดังนั้น ให้นายกรัฐมนตรีเป็นผู้คลี่คลายปัญหาที่เกิดขึ้นส่วนจะเป็นการออกคำสั่งใหม่หรือไม่นั้น ตนไม่ทราบ ขอให้ไปถามนายกรัฐมนตรี เพราะตนได้สื่อสารให้ท่านทราบแล้ว

เมื่อถามว่า ก่อนที่จะมีมติดังกล่าวออกมา นายกฯ ได้พูดคุยกับนายจุรินทร์ก่อนหรือไม่ นายจุรินทร์ กล่าวว่า ตนไม่ขอย้อนไปพูดถึงตรงนั้นแล้ว เพราะตนได้พูดกับนายกฯ แล้ว - 006",https://www.naewna.com/politic/606672,05_10_2021
