title,summary,link,published
'เจนนี่-ยิว'ควงคู่ถ่ายพรีเวดดิ้งหวาน บรรยากาศสุดโรแมนติก,10 ต.ค.64 นับถอยหลังอีกไม่กี่วันก็เตรียมลั่นระฆังวิวาห์แล้ว สำหรับคู่ของนักร้องสาวเจนนี่ รัชนก สุวรรณเกตุหรือเจนนี่ ได้หมดถ้าสดชื่น กับแฟนหนุ่มยิว ฉัตรมงคลออกมาประกาศข่าวดีว่าสาวเจนนี่นั้นกำลังตั้งครรภ์ลูกคนแรกแล้ว เมื่อ 1 ต.ค.ที่ผ่านมา และมีการเปิดเผยฤกษ์แต่งออกแล้วในวันที่ 11 พฤศจิกายน 2564 นี้ ซึ่งตอนนี้ สาวเจนนี่ ก็ตั้งครรภ์แล้วกว่า 5 สัปดาห์ และได้ควงว่าที่สามีเข้าฝากครรภ์แล้วเรียบร้อย ช่วงนี้ก็มีการเริ่มเตรียมงาน ถ่ายพรีเวดดิ้งต่างๆ เพราะเวลาก็ใกล้เข้ามาเรื่อยๆ ล่าสุดเจนนี่-ยิวเกี่ยวก้อยกันไปถ่ายพรีเวดดิ้ง โดยเธอได้เล่าถึงบรรยากาศการถ่ายทำว่าเมื่อวานคูมแม่อึดมาก เริ่มแต่งหน้าตั้งแต่ ตี 3 ถ่ายเสร็จเซ็ตสุดท้าย 6 โมงเย็น เซ็ตแรกตอนเช้าน้องฝนตกไม่หยุด ถ่ายทำกลางฝนกันเลยจ้า เป็นลมไป 2 รอบจ้า ปกติเป็นคนอึดถ่ายงานหนักแค่ไหนก็ไหว แต่ช่วงนี้ก็จะเพลียๆ หน่อยคงเป็นเพราะท้องแหละ วันนี้เลยนอนทั้งวันเพิ่งตื่นจ้า ขอบคุณพี่ๆทีมงานถ่ายทำทุกคนนะคะ ทั้งบิ้วท์อารมณ์ ทั้งช่วยดูแล และตั้งใจทำงานกันเป็นอย่างดี ที่สำคัญขอบคุณว่าที่เจ้าบ่าวที่ดูแลและให้กำลังใจข้างๆตลอดจนเสร็จการถ่ายทำ รอชมภาพสวยๆ กันนะคะทุกคน,https://www.naewna.com/entertain/607895,11_10_2021
ทะลุ 1.5 แสนรายชื่อ! ค้านปลดเจ้าคณะจังหวัด (ธรรมยุต) ลุ้น มส.ทบทวนพรุ่งนี้,"พุทธศาสนิกชนและศิษยานุศิษย์จากทั่วสารทิศยังคงร่วมลงชื่อคัดค้านคำสั่งมส.ถอดถอนพระเทพสารเมธี เจ้าคณะจังหวัดกาฬสินธุ์ (ธรรมยุต)อย่างต่อเนื่อง ล่าสุดยอดทะลุ 150,000 รายชื่อแล้ว พร้อมรอลุ้นมติทบทวนการประชุมกรรมการมหาเถรสมาคมและสำนักงานพุทธพรุ่งนี้ ขณะที่ นิยมเวชกามาส.ส.สกลนครเผยเข้าพบสมเด็จพระพุฒาจารย์ กรรมการมหาเถรสมาคม ยืนยันวันประชุมไม่ทราบเรื่องถอดถอนมาก่อน 10 ต.ค.64 ผู้สื่อข่าวรายงานว่า จากกรณีมหาเถรสมาคม มีคำสั่งแต่งตั้งพระสังฆาธิการ 30 รูป และถอดถอนเจ้าคณะจังหวัด 3 รูปโดยปรากฏทางสื่อโซเชียล เมื่อวันที่ 30 กันยายน 2564 ที่ผ่านมา ซึ่งหนึ่งในนั้นมีพระเทพสารเมธี หรือเจ้าคุณบัวศรี เจ้าคณะ จ.กาฬสินธุ์ (ธรรมยุต) ซึ่งผลดังกล่าวทำให้คณะสงฆ์ใน จ.กาฬสินธุ์(ธรรมยุติ) และญาติธรรมออกเคลื่อนไหวคัดค้านทันที เพราะมองว่าไม่เป็นธรรม และมีการล่ารายชื่อ 100,000 คนถวายฎีกาต่อในหลวงรัชกาลที่ 10 และส่งหนังสือถึงคณะกรรมาธิการศาสนาและวัฒนธรรม สภาผู้แทนราษฎร เพื่อให้ตรวจสอบความเป็นธรรม พร้อมที่จะคว่ำบาตร โดยเฉพาะรายงานระบุว่า สมเด็จชิน เลขานุการในสมเด็จพระสังฆราช ปฏิเสธว่าไม่รู้ว่ามีคำสั่งปลดพระสังฆาธิการทั้งสามรูป ตามที่เสนอข่าวไปแล้วนั้น ล่าสุด ที่วัดประชานิยม เขตเทศบาลเมืองกาฬสินธุ์ จ.กาฬสินธุ์ พุทธศาสนิกชนยังคงเข้าไปทำบุญถวายภัตตาหารเช้าแด่พระสงฆ์ และร่วมปฏิบัติธรรมกันตามปกติ แต่วันนี้เจ้าคุณบัวศรีหรือ พระเทพสารเมธีไม่อยู่วัด เนื่องจากเดินทางไปปฏิบัติกิจนอกพื้นที่ ทั้งนี้ ยังมีศิษยานุศิษย์บางส่วนเดินทางมาลงรายมือชื่อที่ตั้งโต๊ะภายในวัน และยังมีประชาชนจากทั่วสารทิศร่วมลงชื่อทางออนไลน์ เพื่อคัดค้านคำสั่งมส.ถอดถอนพระเทพสารเมธี เจ้าคณะ จ.กาฬสินธุ์ (ธรรมยุต)อย่างต่อเนื่อง ล่าสุดยอดลงชื่อทะลุ 150,000 รายชื่อแล้ว โดยบรรดาญาติธรรมต่างใจจอใจจ่อรอคอยและเรียกร้องให้ทางมหาเถรสมาคมและสำนักงานพุทธศาสนาแห่งชาติทบทวนคำสั่งให้ความเป็นธรรมและชี้แจงกรณีถอดถอนพระเทพสารเมธีที่ทราบว่าจะการประชุมกันในวันพรุ่งนี้ 11 ตุลาคม 2564 ด้าน ดร.นิยม เวชกามา ส.ส.สกลนคร เขต2พรรคเพื่อไทย ได้โทรศัพท์มาเปิดเผยกับผู้สื่อข่าวว่า เมื่อเวลา 11.00 น.วันที่ 10 ตุลาคม 2564 ตนได้ไปร่วมถวายภัตตาหารเพล สมเด็จพระพุฒาจารย์ กรรมการมหาเถรสมาคมเจ้าคณะใหญ่หนตะวันออกเจ้าอาวาสวัดไตรมิตรวิทยามวรวิหาร และได้เรียนถามถึงกรณีที่มหาเถรสมาคมมีมติถอดถอน เจ้าคณะจังหวัด3หวัด คือ พระราชปริยัติสุนทร เจ้าคณะจังหวัดฉะเชิงเทรา วัดโสธรวราราม พระธรรมรัตนาภรณ์ เจ้าคณะจังหวัดปทุมธานี วัดเขียนเขตและพระเทพสารเมธีเจ้าคณะจังหวัดกาฬสินธุ์ (ธรรมยุต) วัดประชานิยม ที่ไม่ได้มีการตั้งกรรมการสอบมาก่อน ซึ่งเป็นการดำเนินการไม่ชอบด้วยกฎหมายว่าด้วยการแต่งตั้งถอดถอนพระสังฆาธิการตามกฎมหาเถรสมาคม ทำให้ลูกศิษย์เกิดความไม่พอใจ ออกมาประท้วง ไม่ยอมรับมติดังกล่าว โดยเฉพาะจังหวัดกาฬสินธุ์ และจังหวัดปทุมธานี ซึ่งได้ยื่นหนังสือต่อกรรมาธิการ ศาสนาศิลปวัฒนธรรมสภาผู้แทนราษฎรส่วนลูกศิษย์เจ้าคุณบัวศรีได้ยื่นฎีกาทูลเกล้าถวายพระบาทสมเด็จพระเจ้าอยู่หัว ว่า จะดำเนินอย่างไรกับปัญหาดังกล่าว ก่อนที่มหาเถรสมาคมและสำนักงานพระพุทธศาสนาแห่งชาติจะประชุมในวันที่11ตุลาคมนี้ ดร.นิยม กล่าวต่อว่า ทางสมเด็จพระพุฒาจารย์ได้ให้ความเห็นว่า ในวันดังกล่าว กรรมการมหาเถรสมาคมไม่ทราบมาก่อนว่า จะมีการถอดถอนเจ้าคณะจังหวัดทั้ง3รูป และมีการแต่งตั้งใหม่อีก3รูป ทุกรูปรับทราบเพียงว่า มีการแต่งตั้ง30รูปเท่านั้น ส่วนการถอดถอนและแต่งตั้งใหม่3รูป ต่างก็รับรู้พร้อมกันในการประชุมวันนั้น ดังนั้นเมื่อไม่มีกรรมการมหาเถรสมาคมรูปใดทราบมาก่อน ก็ควรจะทบทวนเรื่องดังกล่าวอีกครั้งแต่หากเป็นพระราชดำริ ก็ต้องกลับมาดูในข้อเท็จจริง เป็นรายๆ ไป หรือว่า มีใครมาดำเนินการอะไรในเบื้องต้น สำหรับเรื่องนี้หรือไม่ ซึ่งถ้ามี ก็ควรจะมีคนรับผิดนะ หากไล่เรียงกันไป ดร.นิยม กล่าวอีกว่า หลังเข้ากราบนมัสการสมเด็จพระพุฒาจารย์ ตนเห็นว่า ควรให้ความเป็นธรรมกับเจ้าคณะจังหวัดทั้ง3รูปถูกผิดอย่างไรก็ไม่ควรจะปลดเอาเฉยๆ หากมีการร้องเรียนก็ควรให้ท่านได้แก้ข้อกล่าวหาใจเขาใจเราไม่ใช่ว่าท่านเป็นพระไปคิดเอาเองว่า ท่านปล่อยวางได้ถูกร้องเรียนไม่ต้องสอบก็ได้ ปลดเลยอย่างนี้ก็ไม่เป็นธรรมกับท่าน ทั้งนี้ตนยืนยันว่ากฎมหาเถรสมาคมเกี่ยวกับขั้นตอนการถอดถอนพระสังฆาธิการ ยังไม่ได้ยกเลิกเพียงแก้ไขโดยเพิ่มขั้นตอนสุดท้ายเข้ามาเท่านั้น แต่ไม่ได้ยกเลิกขั้นตอนการสอบ เพื่อเป็นการป้องกันไม่ให้มีการกลั่นแกล้งกันเมื่อไม่ยกเลิก ก็ยังต้องใช้อยู่ หากจะไม่ใช้ขั้นตอนการสอบ ก็ต้องระบุเอาไว้ในกฎมหาเถรสมาคมว่ายกเลิกก็ไม่ต้องใช้ แต่กฎหมายระบุเอาไว้ชัดเจนว่า ก่อนจะถอดถอน ให้ผู้ปกครองสอบหาความจริงมาตามลำดับ ตั้งแต่เจ้าคณะภาค เจ้าคณะหน จนได้ความชัดเจนตามขั้นตอนของกฎหมายเสียก่อน จึงเสนอให้ มส พิจารณาทุกกรณีไป จากนั้น สมเด็จพระสังฆราชจึงนำขึ้นทูลเกล้าให้ทรงมีพระราชดำริ เป็นขั้นตอนสุดท้าย ตามที่แก้ไขใหม่เพิ่มเข้ามา และขั้นตอนนี้มักถูกนำมาอ้างว่าเจ้าคณะจังหวัด3รูป ถูกปลดเพราะใช้กฎหมายใหม่ แก้ไขแล้ว ไม่ต้องสอบก็ปลดได้ซึ่งไม่ถูกต้อง หากมีการต่อสู้กันทางกฏหมายพิสูจน์แล้ว ปรากฏว่า ผู้ปกครองคณะสงฆ์ไม่ได้ดำเนินการตามขั้นตอนที่กฎหมายกำหนดไว้ ก็จะเป็นการละเมิดจริยาพระสังฆาธิการอย่างร้ายแรง ตามกฏมหาเถรสมาคม ซึ่งก็อาจต้องรับผิดตามประมวลกฎหมายอาญา มาตรา157ในฐานะที่พระสังฆาธิการเป็นเจ้าพนักงานตามความในประมวลกฎหมายอาญา มาตรา45พรบ. คณะสงฆ์ ด้วยดร.นิยม กล่าว. -008",https://www.naewna.com/likesara/607902,11_10_2021
'อำนาจเจริญ' พบคลัสเตอร์ในชุมชน ติดเชื้อแล้ว 8 ราย ดับเพิ่ม 1 ศพ,"เมื่อเวลา 15.00 น. วันที่ 10 ต.ค.64 ผู้สื่อข่าวรายงานสถานการณ์โควิด - 19 จังหวัดอำนาจเจริญ ข้อมูลจาก สำนักงานสาธารณสุขจังหวัดอำนาจเจริญว่า วันนี้( 10 ต.ค.64) มีผู้ป่วยยืนยันรายใหม่เพิ่ม 8 ราย เป็นผู้ติดเชื้อภายในจังหวัดทั้ง 8 ราย ดังนี้ 1. หมู่ที่ 8 ต.นาผือ อ.เมืองอำนาจเจริญ จำนวน 7 ราย เป็นผู้สัมผัสเสี่ยงสูง ที่เดินทางกลับมาจาก กรุงเทพมหานคร มีผู้ติดเชื้อแล้ว 12 คน และ 2. อ.หัวตะพาน จำนวน 1 ราย เป็นผู้สัมผัสเสี่ยงสูง ผู้ป่วยนักเรียน ม.5 โรงเรียนอำนาจเจริญ ซึ่งมีผู้ติดเชื้อแล้วกว่า 10 คน รวมมีผู้ป่วยยืนยัน สะสม ระลอก 3 จำนวน 2,930 ราย ติดเชื้อภายนอกจังหวัด สะสม จำนวน 2,715 ราย ติดเชื้อภายในจังหวัด สะสม จำนวน 215 ราย กำลังรักษา 68 ราย ที่โรงพยาบาล 66 ราย โรงพยาบาลสนาม 0 ราย Home Isolation จำนวน 0 ราย Community Isolation จำนวน 0 ราย หายป่วยเพิ่ม 12 ราย รวมหายป่วย ระลอก 3 จำนวน 2,839 ราย มีผู้เสียชีวิตเพิ่ม 1 ราย ที่ อ.เมืองอำนาจเจริญ มีผู้เสียชีวิตสะสม จำนวน 23 ราย สำหรับกระแสข่าวทางโซเซียล อ้างว่า ที่ร้านลาบในพื้นที่ ต.โนนหนามแท่ง อ.เมืองอำนาจเจริญ มีผู้ติดเชื้อโควิด 19 นั้น ทางร้านลาบต.โนนหนามแท่ง ชี้แจงประเด็นที่มีกระแสข่าวในโลกโซเชียลคลัสเตอร์จากร้านลาบติดเชื้อโควิด 6 รายนั้น ไม่เป็นความจริง ซึ่งนางจัน (นามสมมุติ)ชาวบ้านนาเรือง ต.นาผือ อ.เมืองอำนาจเจริญ ไม่ได้เป็นพนักงานที่ร้านลาบ แต่มาช่วยงานล้างจาน 2 วัน คือ วันที่ 28 - 29 ก.ย.64 และไม่ได้มาที่ร้านอีกเลย และทราบอีกครั้งในวันที่ 6 ต.ค.64 ว่า นางจัน ติดโควิด-19 จากคนในหมู่บ้าน ต่อมา ในวันที่ 7 ต.ค.64 ทางร้านลาบได้ทำการปิดร้านเพื่อทำความสะอาด รวมถึงให้พนักงานทุกคนไปตรวจหาเชื้อโควิด-19 รอบแรก ผลเป็นลบ และตรวจอีกครั้งในวันที่ 9 ต.ค.64 ที่ โรงพยาบาลอำนาจเจริญผลตรวจไม่พบเชื้อโควิด-19 ต่อมาเจ้าหน้าที่ได้ทำการฉีดยาฆ่าเชื้อโรคที่ร้าน และสาธารณสุขจังหวัดอำนาจเจริญ มีหนังสือรับรองยืนยัน ที่ร้านลาบต.โนนหนามแท่ง สะอาด ปลอดภัยจากโควิด-19ด้วยความรับผิดชอบ ทางร้านลาบ ได้ปิดร้านตั้งแต่วันที่ 29 ก.ย.64 ถึง วันที่ 13 ต.ค.64 เป็นเวลา 15 วัน และจะเปิดให้บริการ ในวันที่ 14 ตุลาคม พ.ศ.2564 ด้าน นายทวีป บุตรโพธิ์ ผู้ว่าราชการจังหวัดอำนาจเจริญ กล่าวถึงการฉีดวัคซีนโควิด - 19 ในพื้นที่จังหวัดอำนาจเจริญว่า จำนวนผู้ฉีดวัคซีนจังหวัดอำนาจเจริญ มีเป้าหมาย 229,669 คน มีผู้ฉีดเข็มที่ 1 จำนวน 120,886 ราย เข็มที่ 2 จำนวน 84,000 คน เข็มที่ 3 จำนวน 3,717 คน ส่วนการฉีดวัคซีนของเด็กอายุ 12-18 ปี จังหวัดอำนาจเจริญ มีเป้าหมาย 31,620 คน มีผู้ประสงค์ฉีด จำนวน 31,610 คน และฉีดแล้ว จำนวน 2,597 คน โดยมีกำหนดฉีดถึงวันที่ 12 ตุลาคม 2564 ณ.สวนพุทธอุทยาน ตรงข้ามศาลากลางจังหวัดอำนาจเจริญ. -008",https://www.naewna.com/local/607919,11_10_2021
เครื่องบินเล็กตกในรัสเซีย เสียชีวิต 16 คน บาดเจ็บ 7 คน,เมื่อวันที่ 10 ตุลาคม 2564 สำนักข่าวอาร์ไอเอ โนวอสตี ของรัสเซีย รายงานว่า เกิดเหตุเครื่องบินเล็กรุ่นแอล-410 ตกในสาธารณรัฐตาตาร์สถาน ทางตะวันตกของรัสเซีย มีผู้เสียชีวิต 16 คน บาดเจ็บ 7 คน ด้าน สำนักข่าวทาสส์ รายงานอ้างกระทรวงฉุกเฉินว่า เครื่องบินลำนี้นำกลุ่มนักกระโดดร่มโดยสารมาด้วย เป็นเครื่องบิน 2 เครื่องยนต์บินระยะใกล้ ส่วนสาเหตุที่ทำให้เครื่องบินตกยังไม่ทราบแน่ชัด แม้รัสเซียจะปรับปรุงมาตรฐานความปลอดภัยทางการบินดีขึ้นในช่วงหลายปีมานี้ แต่ยังคงเกิดอุบัติเหตุกับเครื่องบินรุ่นเก่าในพื้นที่ห่างไกลอยู่เสมอ เดือนกันยายนเครื่องบินลำเลียงรุ่นอันโตนอฟ-26 ที่ใช้งานมานาน ตกทางตะวันออกไกล มีผู้เสียชีวิต 16 คน ส่วนเดือนกรกฎาคมเครื่องบินใบพัด 2 เครื่องยนต์ รุ่นอันโตนอฟ-26 ตกในคัมชัตกา ดินแดนทางตะวันออกไกลเช่นเดียวกัน เสียชีวิตหมดทั้งลำ 28 คน - 006,https://www.naewna.com/inter/607914,11_10_2021
'อิ้งค์ วรันธร'ขอโทษทุกคนทำให้เลื่อนงาน แจ้งข่าวติดเชื้อโควิด-19,10 ตุลาคม 2564 ออกมาประกาศว่าติดเชื้อโควิด-19 จนต้องยกเลิกงานกระทันหัน สำหรับนักร้องสาวอิ้งค์ วรันธร ที่ล่าสุดได้โพสต์หนังสือจากค่ายเพลงบ็อกซ์มิวสิค(Boxx Music) แจ้งผลได้รับการติดเชื้อโควิด-19 ด้านอิ้งค์ วรันธร ก็ได้ขอโทษทุกคนที่มีส่วนเกี่ยวข้อง เป็นเหตุให้ต้องเลื่อนงานออกไป ได้รับการตรวจสอบแล้ว จากเอกสารนี้ หนูอยากขอโทษทุกคนที่มีส่วนเกี่ยวข้องทุกท่านนะคะ ขอโทษพี่ๆทีมงาน Tops ที่ทำให้เกิดความวุ่นวายและงานต้องเลื่อนออกไป รวมถึงแฟนๆที่รอชมในวันนี้ด้วยนะคะ ขอโทษจริงๆค่ะ . 009,https://www.naewna.com/entertain/607928,11_10_2021
สัตวแพทย์ลงพื้นที่ด่วน ช่วยเหลือ 'พ่อพลายขุนแผน' ล้มพับคาปางช้างพัทยา,สัตวแพทย์โรงพยาบาลสัตว์เนินพลับหวาน ลงพื้นที่ปางช้างสยาม กระทิงลาย @พัทยา เร่งช่วยเหลือพลายขุนแผนล้มพับคาปางช้าง 10 ต.ค.64 มีรายงานว่า นายสัตวแพทย์ เผด็จ ศิริดำรง นายสัตวแพทย์ โรงพยาบาลสัตว์เนินพลับหวาน พัทยา ได้ลงพื้นที่ช่วยเหลือพลายขุนแผน ช้างเพศผู้วัย 64 ปี ของปางช้างสยาม กระทิงลาย @พัทยา หลังเกิดล้มพับนอนอ่อนแรง ภายในพื้นที่ดูแลช้างของปางช้างช้างสยาม กระทิงลาย @พัทยา จ.ชลบุรี นายสัตวแพทย์ เผด็จ ศิริดำรง นายสัตวแพทย์ โรงพยาบาลสัตว์เนินพลับหวาน พัทยา ให้ข้อมูลว่า เมื่อคืนวานที่ผ่านมา พลายขุนแผนได้ล้มตัวลงนอนแล้วลุกไม่ขึ้นอีกเลย ทางปางช้าง จึงแจ้งมาเพื่อให้ช่วยเดินทางไปตรวจสอบ พบว่าพลายขุนแผนมีอาการอ่อนแรง จึงทำการให้น้ำเกลือเข้าเส้นเลือดที่ใบหูจำนวน 50 ขวด ยาบำรุงเลือด วิตามินบำรุงต่างๆ ยาลดการอักเสบ และโซเดียมไบคาร์บอเนต ก่อนจะปล่อยให้พลายขุนแผนนอนพักผ่อนเพื่อเอาแรงอย่างเต็มที่ จากนั้นได้นำรถแม็คโครมายกพลายขุนแผน เพื่อพาไปเข้าไปในซองช้าง และแขวนยก โดยใช้รอกแขวนเพื่อช่วยพยุง ทั้งนี้จาก ผลการตรวจเลือดของพลายขุนแผน พบว่ามีภาวะเลือดจาง ทอทัลโปรตีนสูง โกลบบูลินสูง และมีภาวะขาดน้ำ นอกจากนี้ยังพบว่าโซเดียมไบคาร์บอเนต และโซเดียมคลอไรด์ในร่างกายต่ำ จึงอยู่ในภาวะ Diabetic Ketoacidosis หรือ ภาวะเลือดเป็นกรดจากคีโตน เนื่องจากผลของการเคยเป็นเบาหวาน จึงต้องเฝ้ารักษาตามอาการ ด้วยการให้น้ำเกลือ ให้โซเดียมไบคาร์บอเน็ตในน้ำเกลือ สารอาหาร อละยาบำรุงเลือด ถ้ามีการปวดก็จะให้ยาแก้ปวด และวิตามินรวมเสริมเป็นระยะๆ เบื้องต้นพบว่าขุนแผนมีอาการค่อนข้างหนัก ซึ่งทางสัตวแพทย์จะดูแลอย่างใกล้ชิด นายสัตวแพทย์เผด็จ ได้ให้ข้อมูลล่าสุดด้วยว่า ขณะนี้อาการของช้างพลายขุนแผนยังทรงๆ ทั้งนี้ได้วางแผนในการเคลื่อนย้ายช้างพลายขุนแผนไปที่สถาบันสุขภาพช้างแห่งชาติ จ.สุรินทร์ เพราะว่าช้างขาดควาญประจำดูแล พร้อมที่จะส่งกลับบ้านที่จังหวัดสุรินทร์ ตามขั้นตอนในช่วงค่ำวันพุธที่ 13 ต.ค.นี้. -008,https://www.naewna.com/likesara/607925,11_10_2021
ระทึก! รถกระบะเสียหลักพุ่งชนร้านขายอาหาร เจ้าของร้าน ตาย 1 เจ็บ 1,10 ต.ค.64 เจ้าหน้าที่ตำตรวจ สภ.ลำปำและกู้ภัยพัทลุง เข้าตรวจสอบที่เกิดเหตุ บ้านเลขที่ 108/1 ริมถนนสายลำปำ-ปากหวะ หมู่ 9 ต.ลำปำ อ.เมือง จ.พัทลุง หลังมีรถกระยี่ห้ออีซูซุ สีบอร์ทเทา ป้ายทะเบียน ฒย 1709 กรุงเทพมหานคร เสียหลักชนติดอยู่กับร้านขายอาหารตามสั่ง มีผู้เสียชีวิต 1 ราย ทราบชื่อนางสาวอเนขอันน์ ยูรวงศ์ อายุ 38 ปี และผู้บาดเจ็บ 1 ราย คือ นายบรรณ์ ยูรวงศ์ อายุ 54 ปีปี ทั้งสองเป็นสามีภรรยากัน จากการสอบสวนของเจ้าหน้าที่ตำรวจทราบว่า ผู้บาดเจ็บและผู้เสียชีวิตเป็นเจ้าของบ้านหลังเกิดเหตุ และเปิดเป็นร้านขายอาหารตามสั่ง ให้ผู้เป็นแม่ขาย ระหว่างที่นั่งคุยอยู่หน้าร้านได้มีรถกระบะที่วิ่งมาด้วยความเร็วสูง เสียหลักพุ่งชนเข้าอย่างจัง จนเป็นเหตุให้มีผู้เสียชีวิตและบาดเจ็บดังกล่าว ด้านนายประสงค์ อินทร์แย้ม 39 ขาวกรุงเทพมหานคร ซึ่งเป็นคนขับรถคันที่เกิดเหตุ เล่าว่า ตนขับรถมาจากดูงานและกำลังจะกลับที่พัก ในขณะที่กำลังจะแซงรถคันด้านหน้า ได้มีรถกระบะสวนทางมาตนหักหลบ รถเกิดหมุนไปชนร้านค้าจนทำอะไรไม่ถูก เจ้าหน้าที่ตำรวจได้คุมตัวไปสอบปากคำเพิ่มเติมที่ สภ.ลำปำ เพื่อหาสาเหตุที่แท้จริงต่อไป. -008,https://www.naewna.com/local/607963,11_10_2021
เก็บตัววันแรก! 30 สาวงาม MUT 2021 โชว์ฝีมือทำอาหารกลางสวนเอเดนมอบให้ รพ.ปากช่องนานา,"10 ตุลาคม 2564 สวยด้วยธรรมชาติกับกิจกรรมในช่วงบ่ายของการเก็บตัววันแรก (10 ตุลาคม 2564) ของ มิสยูนิเวิร์สไทยแลนด์ 2021 (Miss Universe Thailand 2021) ณ สวนเอเดน ออร์แกนิกส์ สวนผสมเกษตรอินทรีย์ ปลูกผลไม้ นานาชนิดภายใต้มาตรฐาน GAP, SDGs PGS และผ่านการรับรองมาตรฐาน SHA โดยสาวงามทั้ง 30 คนได้ร่วมกิจกรรมเรียนรู้เกษตรอินทรีย์ อาหารปลอดภัย โดยใช้ผลิตภัณฑ์เกษตรอินทรีย์จากสวนและเครือข่ายเกษตรกรมาปรุงแต่งให้เป็นอาหารคาว-หวาน หลากหลายเมนู อาทิ ลาบสติ๊ก, ขนมถ้วยใบเตยออร์แกนิกส์, ไอศกรีมผลไม้ออร์แกนิกส์, ผลไม้โยเกิร์ตกับนมออร์แกนิกส์, อาหารแปรรูปจากมัลเบอร์รี่ออร์แกนิกส์ และสลัดโรลเพื่อสุขภาพ เพื่อนําไปมอบให้แก่บุคลากรทางการแพทย์ และผู้ป่วยที่พักรักษาตัวอยู่ที่โรงพยาบาลปากช่องนานา โดยเป็นส่วนหนึ่งของโครงการข้าวเพื่อหมอ (Food For Fighters) พร้อมมอบเงินสนับสนุนจากกองประกวดฯ เพื่อช่วยเหลือโรงพยาบาลสนามภายในพื้นที่อําเภอปากช่อง จังหวัดนครราชสีมาอีกด้วย ติดตามการประกวดได้ที่ TikTok: @missuniversethailand.of , Facebook: Missuniverse.in.th , Instagram: missuniverse.in.th Youtube : missuniversethailand -(016)",https://www.naewna.com/lady/607964,11_10_2021
ชาวบ้านพบ 'งูเหลือม' หนีน้ำผอมโซขดตัวอยู่ในป่าข้างถนน แจ้งกู้ภัยช่วยจับ,ชาวบ้านพบงูเหลือมหนีน้ำตัวผอมโซขึ้นมาบนถนนก่อนไปขดตัวอยู่ในป่าข้างถนน หวั่นอันตรายแจ้งกู้ภัยจับ แต่ยังคงความดุร้ายไล่ฉกไม่ยอมให้จับง่ายๆก่อนจนมุม 10 ต.ค.64เจ้าหน้าที่สมาคมกู้ภัยจังหวัดอ่างทอง ได้รับแจ้งขอความช่วยเหลือจับงูเหลือมหนีน้ำขึ้นมาบนถนนปูนในหมู่บ้าน ก่อนเลื้อยเข้าไปซุกซ่อนตัวอยู่ในป่าหญ้าของถนนหน้าบ้านเลขที่ 44/1หมู่ 7ตำบลอ่างแก้ว อำเภอโพธิ์ทอง จังหวัดอ่างทอง จึงประสาน นางสาว รฐา ตะเพียนทอง เจ้าหน้าที่กู้ภัยที่มีความชำนาญในการจับงูเข้าไปตรวจสอ พบนายภาคิน ลาภอนันต์ อายุ 52ปี ชาวบ้านที่พบงูเหลือม เล่าให้ฟังว่าได้พบงูเหลือมตัวผอมโซยาวประมาณ 3เมตร หนีน้ำขึ้นมาจากสวนหน้าบ้านแล้วเลื้อยข้ามถนนปูนในหมู่บ้านจึงได้ไล่ไห้หนีไปทางอื่นแต่งูเหลือมมีท่าทีดุร้ายไม่ยอมหนีไปไหนแล้วเลื้อยไปขดตัวอยู่ในป่าข้างถนนหวั่นเป็นอันตรายแก่ชาวบ้านอาจโดนงูเหลือมทำร้ายได้ จึงแจ้งเจ้าหน้าที่กู้ภัย ด้านนางสาว รฐา เข้ามาตรวจดูพบว่าเป็นงูเหลือมนอนขดอยู่ในป่าหญ้าพบว่าตัวผอมโซ คาดว่าคงหิว และมีอาการหงุดหงิด จึงมีอาการดุร้ายไม่ยอมให้จับง่ายๆ พยามไล่ฉกตลอดเวลา สุดท้ายไม่พบพ้นมือปราบงู จับไปที่หัวงูเหลือมได้อย่างละม่อม โดยใช้เวลาไม่ถึง 5นาที ก่อนนำตัวขึ้นมาจากป่าหญ้าได้อย่างปลอดภัยพร้อมนำไปปล่อยคืนสูธรรมชาติห่างไกลบ้านเรือนประชาชนต่อไป. -008,https://www.naewna.com/likesara/607955,11_10_2021
เตือนแล้วนะ! เพจ'ไทยรู้สู้โควิด' โดนมือดีปลอมเพจ  หวั่น ปชช.เข้าใจผิด,10 ต.ค.64- เพจเฟซบุ๊ก ไทยรู้สู้โควิด โพสต์ข้อความระบุว่า ประกาศ ได้มีผู้แอบอ้างใช้ทั้งชื่อ และโลโกของเพจไทยรู้สู้โควิดไปใช้โดยไม่ได้รับอนุญาตจากกรมควบคุมโรค และแอดมินไทยรู้สู้โควิดขอแจ้งให้ทราบว่า ข้อมูลใดๆ ที่เผยแพร่ในเพจปลอมนั้น แอดมินไทยรู้สู้โควิดไม่ได้มีส่วนเกี่ยวข้องใดๆ และจะดำเนินการทางคดีกับผู้ที่ปลอมแปลงดังกล่าว จึงเรียนมาเพื่อให้แฟนเพจทุกท่านทราบ และขอขอบคุณที่ติดตามข้อมูลเพจไทยรู้สู้โควิดด้วยดีตลอดมา. -008 ขอบคุณภาพและข้อมูลจาก : เพจเฟซบุ๊ก ไทยรู้สู้โควิด,https://www.naewna.com/likesara/607968,11_10_2021
อั้นไว้ก่อน!พรุ่งนี้ราคาน้ำมันดีเซลB7-ดีเซลพรีเมี่ยม ลดลิตรละ2บาท,อั้นไว้ก่อน!พรุ่งนี้ราคาน้ำมันดีเซลB7-ดีเซลพรีเมี่ยม ลดลิตรละ2บาท 10 ตุลาคม 2564 บริษัท ปตท.น้ำมันและการค้าปลีก จำกัด (มหาชน) หรือโออาร์ และ บมจ.บางจาก ปรับลดราคาน้ำมันดีเซล B7 และดีเซลพรีเมี่ยม B7 ลง 2 บาทต่อลิตร ส่วนน้ำมันทุกชนิด คงเดิม มีผล 11 ตุลาคม 2564 เวลา 05.00 น. เป็นต้นไป โดยราคาขายปลีกข้างต้นยังไม่รวมภาษีบำรุงกรุงเทพมหานคร -005,https://www.naewna.com/business/607903,11_10_2021
สุดเจ๋ง! หนุ่มแปลงเคสคอมฯ ธรรมดา เป็นเคสสุดเท่ สร้างรายได้หลักแสน,มาทำความรู้จัก นายจักพรรดิ ทองเหลือ หรือ ปาล์มอายุ28ปีอยู่บ้านเลขที่14/2หมู่ที่2ตำบลจักรสีห์อำเภอเมืองจังหวัดสิงห์บุรีหนุ่มที่ชอบการออกแบบโดยเฉพาะการเปลี่ยนเคสคอมพิวเตอร์ที่แสนธรรมดาเป็นคอมพิวเตอร์ที่สุดเจ๋งสุดเท่เป็นเคสรถบิ๊กไบค์หรือเคสแบบรองเท้าจากแบร์นดังหรือเคสรถแลมโบกินี่เคสหุ่นยนต์เคสเครื่องจักรเคสฆ้อนของธอร์ในหนังเรื่องอเวนเจอร์สหรือจะเป็นเคสเรือโจรสลัดจากแบบของการ์ตูนเรื่องวันพีชเคสทศกัณฑ์และอีกมากมายแต่ที่พิเศษสุดก็คือนายจักรพรรดิเคยชนะเป็นอันดับ1ในการประกวดการออกแบบเคสคอมพิวเตอร์ระดับโลกถึง2ครั้ง นายจักรพรรดิเล่าว่าตนเองจบจากมหาวิทยาลัยเทคโนโลยีพระจอมเกล้าพระนครเหนือสาขาการออกแบบแม่พิมพ์โดยตั้งแต่สมัยเรียนลองทำเคสคอมพิวเตอร์จากท่อพีวีซีธรรมดาเมื่อนำไปโพสต์ที่ในกลุ่มที่เกี่ยวกับคอมฯก็มีคนชื่นชมทำให้ตนมีแรงบันดาลใจเมื่อเรียนจบมาแล้วก็ได้กลับมาอยู่บ้านที่จังหวัดสิงห์บุรีและเริ่มทำเคสคอมฯเป็นรถบิ๊กไบค์เมื่อนำไปลงเพจของตนชื่อเพจคือ:JuggapatModifier-JMDFก็มีคนต่างชาติมาชื่นชอบผลงานและขอซื้อตนจึงทำอันใหม่และส่งไปยังลูกค้าที่ต่างประเทศเรียบร้อยซึ่งเคสแต่ละชิ้นงานจะใช้เวลาประมาณ3–10เดือนระยะเวลาขึ้นอยู่กับรายละเอียดของชิ้นงานส่วนความยาก–ง่ายไม่ต่างกันนอกจากบางเคสมีชิ้นรายละเอียดที่มาก–น้อยต่างกันอย่างเช่นเคสคอมรูปหุ่นยนต์ราคาประมาณแสนกว่าบาทหรือเป็นรูปรถหรูแลมโบกินี่ก็จะราคาประมาณ1แสนบาทส่วนราคาที่ต่ำสุดก็จะเป็นเคสรถบิ๊กไบค์ราคาประมาณ40000–50000บาทซึ่งตอนนี้รับงานไว้อยู่ประมาณ7ชิ้นงานมีลูกค้าทั่วประเทศซึ่งงานชิ้นไหนเสร็จก็จะทยอยนำไปส่งให้ถึงที่และยิ่งช่วงเกิดโรคระบาดโควิด-19ลูกค้ายิ่งเยอะอาจเป็นเพราะคนอยู่ในบ้านมากกว่าการไปข้างนอกก็เป็นได้ สำหรับท่านใดที่จะดูผลงานสามารถคลิ๊กเข้าไปดูในเพจ:JuggapatModifier–JMDFได้และถ้าสนใจชิ้นงานไหนก็สามารถส่งข้อความมาคุยกันได้ทางข้อความได้เลยครับนายจักรพรรดิกล่าวทิ้งท้าย. -008,https://www.naewna.com/likesara/607976,11_10_2021
GC รับรางวัลหุ้นยั่งยืน THSIอย่างต่อเนื่อง เป็นปีที่ 7,"GC รับรางวัลหุ้นยั่งยืน THSI อย่างต่อเนื่อง เป็นปีที่ 7 ดร.คงกระพัน อินทรแจ้ง ประธานเจ้าหน้าที่บริหาร บริษัท พีทีที โกลบอล เคมิคอล จำกัด (มหาชน) หรือ GC กล่าวว่า บริษัทฯ ได้รับการจัดอันดับอยู่ในรายชื่อหุ้นยั่งยืนอย่างต่อเนื่องเป็นปีที่ 7 (ปี 2558-2564) (Thailand Sustainability Investment 2021: THSI) กลุ่มสินค้าอุตสาหกรรม สะท้อนถึงการดำเนินงานด้าน ESG (Environmental, Social and Governance) ที่เป็นไปตามเกณฑ์การประเมินด้านความยั่งยืนของตลาดหลักทรัพย์ฯ และสอดคล้องกับมาตรฐานสากล โดยมีการขยายผลสร้างประโยชน์ต่อผู้มีส่วนได้เสีย ทั้งภายในและภายนอกในวงกว้าง ประกอบด้วยด้านสิ่งแวดล้อม (Environmental)GC เล็งเห็นปัญหาจากภาวะโลกร้อนที่มีอิทธิพลต่อสิ่งแวดล้อมของโลกเป็นสำคัญ ได้ตั้งเป้าหมายที่ชัดเจนในการลดการปล่อยก๊าซเรือนกระจกลงให้ได้ 20% ภายในปี พ.ศ. 2573 เพื่อเดินหน้าสู่เส้นทางที่จะไปถึง Net Zero ในปี พ.ศ. 2593 ตามข้อตกลงสนธิสัญญาปารีส ด้านสังคม (Social) ในวิกฤติโควิด 19 GC ให้ความสำคัญกับความปลอดภัยของพนักงานเป็นอันดับแรก เมื่อภายในเข้มแข็งแล้ว เร่งช่วยเหลือสังคม ทั้งในระดับ ชุมชน จังหวัด และประเทศ ด้วยผลิตภัณฑ์ นวัตกรรม สร้างความร่วมมือกับพันธมิตรในการผลิตอุปกรณ์ป้องกันทางการแพทย์เพื่อช่วยเหลือสังคมโดยเร่งด่วน ตัวอย่างเช่น โครงการล้านความห่วงใย เพิ่มพื้นที่ปลอดภัยให้ทุกคน โครงการ Greater Care by GCเป็นต้น ด้านบรรษัทภิบาล (Governance) GC จะไม่สามารถเป็นองค์กรยั่งยืนได้เลยหากการปฏิบัติงานด้านบรรษัทภิบาลไม่เป็นไปตามเกณฑ์มาตรฐานสากล ซึ่ง GC เป็นองค์กรแรกๆ ที่ขานรับการทำรายงานประจำปี แบบ 56-1 One Report ที่ได้ Integrate รายงานผลการดำเนินงานด้านความยั่งยืนให้แก่สาธารณชนได้รับรู้ และได้รับเกียรติให้เป็นผู้แบ่งปันประสบการณ์แก่บริษัทจดทะเบียนไทยรายอื่น ๆ เพื่อร่วมพัฒนาการจัดทำรายงานประจำปีไปในรูปแบบเดียวกัน ข้อมูลเพิ่มเติม: บริษัท พีทีที โกลบอล เคมิคอล จำกัด (มหาชน) จินตรัตน์ สายอินทวงศ์โทร. 065-997-9959Email: chintarat.s@pttgcgroup.com ศิริพร สุขะปุณณพันธ์ โทร. 082-489-1199 Email: siriporn.su@pttgcgroup.com",https://www.naewna.com/business/608005,11_10_2021
ประเดิมวันแรก! เปิดรับสมัครเลือกตั้ง 'นายก อบต.-ส.อบต.'  ทั่วไทยคึกคัก,"เมื่อเวลา 8.00 น. วันที่ 11 ต.ค.64 นายณัฐวรรธน์ วงศ์อิสรภาพ ผอ.สนง.กกต.จ.สมุทรสาคร พร้อมด้วย นายนิคม มากรุ่งแจ้ง ผู้ตรวจการเลือกตั้งประจำจังหวัดสมุทรสาคร และนายนิติพัฒน์ ชูกล้ากสิกรณ์ พนักงานสืบสวนและไต่สวนชำนาญการ ได้เดินทางไปสังเกตการณ์ ณ องค์การบริหารส่วนตำบลบางน้ำจืด เพื่อดูแลการรับสมัครเลือกตั้งวันแรก สำหรับการเลือกตั้งสมาชิกสภาองค์การบริหารส่วนตำบล และนายกองค์การบริหารส่วนตำบล ที่จะมีขึ้นในวันที่ 28 พ.ย.64 นั้น นายณัฐวรรธน์ วงศ์อิสรภาพ ผอ.สนง.กกต.จว.สค. กล่าวว่า ตนได้ให้ความเห็นชอบปลัด อบต. ทั้ง 22 แห่ง ที่จะมาเป็นผู้อำนวยการการเลือกตั้งประจำองค์การบริหารส่วนตำบลในแต่ละแห่ง เตรียมการในเรื่องต่างๆ และได้มีการประชุมซักซ้อมเป็นที่เรียบร้อย ซึ่งทาง ปลัด อบต. ได้ดำเนินการออกประกาศให้มีการเลือกตั้งแล้ว อีกทั้งมีการประกาศรับสมัคร กำหนดสถานที่รับสมัคร และเตรียมบุคลากรในการรับสมัครไว้เป็นที่เรียบร้อยแล้ว โดยจะดำเนินการรับสมัครในระหว่างวันที่ 11-15 ต.ค.64 หลังจากนั้น ผอ.กกต.ท้องถิ่นประจำตำบลต่างๆ ก็จะต้องตรวจสอบคุณสมบัติผู้สมัครรับเลือกตั้งทั้งสองประเภทให้แล้วเสร็จ และประกาศรายชื่อผู้สมัครรับเลือกตั้งว่ารับสมัครหรือไม่รับสมัคร หลังจากนั้นภายในสามวันผู้สมัครรายใดเห็น ว่า ตนไม่มีรายชื่อในประกาศรับสมัครก็ให้ยื่นคำร้องมา ณ สำนักงาน กกต.จังหวัดสมุทรสาคร ได้ ถ้าไม่ยื่นคำร้องถือว่าสละสิทธิที่จะให้ สนง.กกต.ตรวจสอบสิทธิให้ ส่วนคุณสมบัติผู้ที่จะลงสมัครรับเลือกตั้งฯ โดยทั่วไปต้องมีสัญชาติไทยโดยการเกิด มีชื่ออยู่ในทะเบียนบ้านในท้องถิ่นที่จะลงสมัครไม่น้อยกว่า 1 ปี นับถึงวันสมัคร ถ้าสมัครรับเลือกตั้งเป็นสมาชิกสภา อบต. ต้องมีอายุ 25 ปีขึ้นไป ถ้าสมัครรับเลือกตั้งเป็น นายก อบต. อายุต้องไม่ต่ำกว่า 35 ปี จบการศึกษาระดับมัธยมศึกษาตอนปลาย และจะต้องมีคุณสมบัติอื่นๆ ตามที่กฎหมายกำหนด หากผู้ใดที่ประสงค์จะลงสมัครรับเลือกตั้งฯ กรุณาศึกษาเรื่องคุณสมบัติและลักษณะต้องห้ามด้วย ถ้าเกิดผู้ใดลงสมัครรับเลือกตั้งโดยรู้อยู่แล้วว่าไม่มีสิทธิสมัคร ก็จะมีโทษตามกฎหมาย มาตรา 120 แห่ง พ.ร.บ.การเลือกตั้งสมาชิกสภาท้องถิ่นหรือผู้บริหารท้องถิ่น พ.ศ. 2562 ต้องระวางโทษจำคุกตั้งแต่ 1-10 ปี และปรับตั้งแต่ 20,000-200,000 บาท และให้ศาลเพิกถอนสิทธิเลือกตั้งของผู้นั้นมีกำหนด 20 ปี ส่วนองค์การบริหารส่วนตำบลทั้ง 22 แห่ง ที่จะมีการจัดการเลือกตั้งฯ ใน 28 พ.ย. 64 ประกอบด้วย อำเภอเมืองสมุทรสาคร 11 แห่ง ได้แก่ อบต.โคกขาม, อบต.ท่าทราย, อบต.บางกระเจ้า, อบต.บางน้ำจืด, อบต.พันท้ายนรสิงห์, อบต.ชัยมงคล, อบต.บางโทรัด, อบต.กาหลง, อบต.บ้านเกาะ, อบต.บ้านบ่อ, และ อบต.นาโคก อำเภอกระทุ่มแบน 4 แห่ง ได้แก่ อบต.ท่าไม้, อบต.ท่าเสา, อบต.หนองนกไข่, และ อบต.บางยาง อำเภอบ้านแพ้ว 7 แห่ง ได้แก่ อบต.หลักสาม, อบต.บ้านแพ้ว, อบต.เจ็ดริ้ว, อบต.คลองตัน, อบต.หลักสอง, อบต.สวนส้ม และ อบต.อำแพง หมายเหตุ หากผู้มีสิทธิเลือกตั้งท่านใดทราบแบะแส ผู้สมัครว่าขาดคุณสมบัติ ก็สามารถมาแจ้งให้สำนักงาน กกต.จว.สค. ทราบได้ หรือเบาะแสการทุจริตเลือกตั้ง เช่น การแจกเงิน หรือทรัพย์ สิน หรือประโยชน์อื่นใด อันอาจคำนวณเป็นเงินได้ โทร./โทรสาร 034-428824 ตลอดไม่เว้นวันหยุดราชการ หากเป็นข้อเท็จจริง ผู้แจ้งเหตุอาจได้รับเงินสินบนรางวัล จำนวน 25,000-500,000 บาท ตามกฎหมาย วันเดียวกัน ที่ จ.กระบี่ มีว่าที่ผู้สมัครสมาชิก อบต.และนายกอบต. เดินทางมาลงสมัครตั้งแต่ช่วงเช้าโดยมีผู้สนับสนุนเดินทางมาร่วมให้กำลังใจกันเป็นจำนวนมาก ทั้งนี้มีเจ้าหน้าที่คอยตรวจคัดกรองตามมาตรการป้องกันการแพร่ระบาดของเชื้อไวรัสโควิด-19 บริเวณทางเข้า- ก่อน เข้าไปยื่นใบสมัคร เช่นที่ทำการองค์การบริหารส่วนตำบลทับปริก อ.เมือง จ.กระบี่ได้มีผู้สมัคร นายก อบต. นำสมาชิกมาลงสมัคร ตั้งแต่เวลา 08.30 น. โดยผู้ลงสมัครนายก อบต. คนแรก คือ นายจำเริญ นวลวิจิตรอดีต ประธานสภาอบต.ทับปริกได้เดินทางมาลงสมัครเป็นคนแรก พร้อมสมาชิกครบทุกเขตตามด้วยด.ต.สุรศักดิ์ เกิดสุข น้องชายกำนันตำบลทับปริกนำลูกทีมมาลงสมัคร ครบทุกเขตเช่นกัน ทั้งนี้ องค์การบริหารส่วนตำบลไสไทย อ.เมืองกระบี่ บรรยากาศ.คึกคักไม่แพ้กัน มีอดีตนายก อบต. 2 สมัยที่ผ่านมา ได้เดินทางมาลงสมัคร ชิงตำแหน่งนายก อบต. นากจากนี้ยังมีผู้สมัครอิสระเดินทางมาลงสมัครอย่างต่อเนือง ส่วนที่ที่องค์การบริหารส่วนตำบล เขาทอง อ.เมืองกระบี่ได้มี นายสมชาย เหล่าสกุลอดีตนายก เดินทางมาลงสมัครตำแหน่งนายก อบต. อีกสมัย โดยมีผู้สมัครนายก อบต. ที่ลงแข่งขันในครั้งนี้ คือ นายไพโรนจน์ ดินแดง ที่เคยลงสมัครชิงตำแหน่งนายกเมื่อสมัยที่ผ่านมา เดินทางมาลงสมัครเช่นกันโดยมีกองเชียร์เดินทางมาให้กำลังใจจำนวนมากหลังรับสมัคร ก็นำรถแห่ออกหาเสียง ตามหมู่บ้านทันที เพื่อขอคะแนนเสียงจากประชาชนในพื้นที่ สำหรับกำหนดวันเลือกตั้ง อบต.ทั้ง 46 แห่งนั้น จะมีขึ้นในวันที่ 28 พ.ย.64 โดยทาง กกต. ได้มีการตั้งเป้าผู้มาใช้สิทธิ์เลือกตั้ง สมาชิกอบต.และนายกอบต.ครั้งนี้ไม่น้อยกว่าร้อยละ 70 ของจำนวนผู้มีสิทธิ์เลือกตั้ง เนื่องจากไม่มีการเลือกตั้งท้องถิ่น เลือกตั้งมานานหลายปี ขณะที่ จ.ระยอง บรรยากาศการรับสมัครชิงตำแหน่งนายก อบต.ทั้ง 37 แห่ง ใน 8 อำเภอของจังหวัดระยองวันแรก บรรยากาศเป็นไปอย่างคึกคักท่ามกลางมาตรการป้องกันโควิด-19 อย่างเคร่งครัด มีอดีตนายก อบต.นำลูกทีมแห่สมัครหลายพื้นที่ที่ อบต.ตะพง มีนายทวีป แสงกระจ่าง อดีต นายก อบต.นำลูกทีมเดินทางมาแต่เช้าก่อนจะลงทะเบียนรับสมัครชิงตำแหน่ง นายก อบต.และสมาชิก อบต.จำนวน 32 คน โดยมีนายอมร เวียนหาผล ปลัด อบต.ตะพง ปฏิบัติหน้าที่นายก อบต.ตะพง ในฐานะ ผอ.กกต.ตะพง ดำเนินการรับสมัครเลือกตั้ง ไม่ต่างจาก อบต.หลายแห่ง มีอดีตนายก อบต.ขนลูกทีมลงสมัครคึกคัก ส่วน อบต.กะเฉด อ.เมืองระยอง ได้เปิดรับสมัครนายก อบต.และสมาชิก อบต.วันแรก บรรยากาศคึกคักเช่นเดียวกัน มี พ.ต.ท.มนูญ เจริญศรี ประธาน กกต. อบต.กะเฉด และนายขวัญชัย เกตุแก้ว ปลัด อบต.กะเฉด ปฏิบัติหน้าที่นายก อบต.กะเฉด ในฐานะ ผอ.กกต.กะเฉด ดำเนินการรับสมัครเลือกตั้ง โดยเน้นย้ำมาตรการป้องกันโควิด-19 อย่างเคร่งครัดด้วย โดยมีผู้สมัครพร้อมกัน 2 ทีม มีนายไพเราะ ฟุ้งมาก และนายประโยชน์ มั่งคั่ง ขนลูกทีมลงสมัครครบทีมทั้ง 10 ราย ทั้งนี้ กกต.ส่วนกลาง ได้ประกาศให้มีการรับสมัครเลือกตั้งชิงตำแหน่งนายก อบต.และสมาชิก อบต.พร้อมกันทั่วประเทศ ระหว่างวันที่ 11-15 ต.ค.นี้ และประกาศวันลงคะแนนเลือกตั้งในวันที่ 28 พ.ย.นี้ ขณะเดียวกันที่ จ.แพร่ ผู้สื่อข่าวรายงานบรรยากาศการสมัครเลือกตั้ง ส.อบต. และ นายก อบต.วันแรก เปิดให้มีการรับสมัครตั้งแต่เวลา 08.30 น.วันที่ 11 ตุลาคม ไปจนถึงวันที่ 15 ตุลาคมนี้ วันแรกมีผู้สมัครในเขต อบต.ทั้งจังหวัดแพร่ รวม.57 แห่ง ออกมาสมัครรับเลือกตั้งอย่างคึกคัก โดยเฉพาะทุก อบต.จะพบผู้สมัครที่เป็น นายก อบต.ผู้ดำรงตำแหน่งที่เพิ่งหมดวาระไปและผู้สมัครที่พ่ายแพ้ในครั้งที่ผ่านมาเข้ามาสมัครเกือบทุกแห่ง ถือว่าเป็นกลุ่มการเมืองหน้าเก่าที่คุ้นเคย ส่วนคู่ต่อสู้ที่ลงสนามแข่งขันหน้าใหม่ ส่วนใหญ่ เป็นกลุ่มขับเคลื่อนอาชีพในชุมชน กลุ่มเคลื่อนไหวภาคประชาสังคม และทางการเมือง ให้ความสนใจลงเป็นผู้สมัครหน้าใหม่ สร้างบรรยากาศการลงสมัครเลือกตั้งวันแรกให้ดูคึกคักมากเป็นพิเศษ ทั้ง 8 อำเภอของจังหวัดแพร่ นางกรรณิกา ศรีใจวงศ์ ประธานกรรมการการเลือกตั้งประจำตำบลไทรย้อย อ.เด่นชัย จัดให้ใช้โรงยิมภายใน อบต. เป็นที่รับสมัคร มีผู้สมัครทั้ง ส.อบต.และ ผู้สมัคร นายก อบต. ปรากฏว่ามีผู้สมัครและกองเชียร์มากันพร้อมแต่เช้า ทำให้ต้องมีการจับฉลากเพื่อเข้าทำเอกสารก่อน โดยคู่แข่งคนสำคัญคือ นายเน้ย สมบูรณ์เถกิง อดีตนายกที่เพิ่งหมดวาระไป และ นายชัยวุฒิ มานพ อดีต นายก อบต.ไทรย้อยเดิม มาลงแข่งขันใหม่ในรอบนี้ แต่ปรากฏว่าไม่ทันที่จะได้จับฉลากเบอร์เลือกตั้ง นายชัยวุฒิ เอกสารสมัครไม่ครบ รูปถ่ายเตรียมมาไม่ครบ 48 รูป ทำให้ต้องกลับไปเตรียมหลักฐานมาสมัครใหม่ ทำให้นายเน้ย สมบูรณ์เถกิง ได้หมายเลข 1 ไปในครั้งนี้ และเชื่อว่า อบต.ไทรย้อยมีผู้สมัครในตำแหน่งนายกเพียง 2 รายเท่านั้น ที่ อบต.แม่พุง อ.วังชิ้น มีผู้สมัครเข้ามาวันแรก 3 คน คือ หมายเลข 1 นางสาว หมายเลข 2 นายเทียม 3 นายลวน แก้ ส่วนที่ อบต.สบสาย อ.สูงเม่น เบอร์ 1 นายเทพ ถนอม เบอร์ 2 นางสาวบุษบา เดือนดาว ส่วนเบอร์ 3 คือ นายจิรวัตร เดือนดาว อดีตนายกคนล่าสุดของ อบต.สบสายนั่นเอง ที่ อบต.ร่องฟอง พบว่า มีผู้สมัคร คณะก้าวหน้าลงสมัครด้วย แข่งกับผู้สมัครเก่าๆ ทำให้บรรยากาศคึกคักเพิ่มขึ้น เชื่อว่าจะมีการหาเสียงที่คลึกโครมพอสมควร ส่วนที่ อบต.เด่นชัย ปรากฏว่ามีนายสมชาย ขอนวงค์ อดีตนายก อบต.เด่นชัย มาสมัครเพียงคนเดียว ส่วนนายสมควร บุญเป็ง อดีตนายกคนเก่า มาสมัครในตำแหน่ง ส.อบต.เท่านั้น และคาดการณ์ว่า ตลอดห้วงของการรับสมัครจะมีผู้สมัครเพียงรายเดียว ซึ่งต้องแข่งกับคะแนนเสียงของตนเองให้ได้ 3 ใน 4 ของผู้มีสิทธิ์เลือกตั้ง อย่างไรก็ตามมีกลุ่มผู้ใหญ่บ้านกำนัน กลุ่มแม่บ้านมาให้กำลังใจกับอย่างครึกคลื้น ทางเหนือของจังหวัดแพร่ อบต.หัวเมือง นายสมพล พุ่มพวง อดีตกำนันตำบลหัวเมืองลงสมัครนายกเพียงคนเดียว ส่วนนายสาคร จิตรชู อดีตนายกประกาศหยุดบทบาททางการเมืองเพราะบริหารมาหลายสมัย สมัยนี้จึงไม่ลงรับเลือกตั้ง ส่วนสนามเลือกตั้ง อบต.ร่องฟอง แห่งอุตสาหกรรมตีเหล็ก ตัดเย็บเสื้อผ้า SME แหล่งใหญ่ของจังหวัดแพร่ มีผู้สมัครวันนี้ 2 คน คือ เบอร์ 1 นางสาวเนาวรัตน์ เสนาธรรม เบอร์ 2 นางประชิด กาทองทุ่ง ส่วนอดีตกำนัน คือ นายจาตุรงค์ วงค์ศักดิ์สิทธิ์ จะมาสมัครวันที่ 12 ตุลาคมนี้ สนามนี้มีการแข่งขันสูง เนื่องจากเป็นหมู่บ้านที่สนใจการเมืองและเศรษฐกิจทำให้น้ำหนักของประชาชนมองว่า การเลือกตั้งท้องถิ่นเป็นเรื่องสำคัญ อย่างไรก็ตามบรรยากาศการรับสมัครเลือกตั้ง องค์การบริหารส่วนตำบลในจังหวัดแพร่ ถือเป็นบรรยากาศที่คึกคัก ทุกแห่ง ยังไม่มีรายงานปัญหาที่มีความผิดทางกฎหมาย ส่วนหมู่บ้านที่มีจำนวนประชากรตามหลักฐานทะเบียนราษฎร์ไม่ถึง 25 คน คือบ้านแพะหนองบ่อ หมู่ 1 ต.แม่จั๊วะ อ.เด่นชัยมีประชากรเพียง 14 คนนำไปรวมเป็นเขตเลือกตั้งกับบ้านแพะร่องหิน หมู่ 6 ต.แม่จั๊วะรวมเป็น 740 คน บ้านใหม่หมู่ 1 ต.วังชิ้น อ.วังชิ้นมีประชากร 19 คน รวมเขตเลือกตั้งกับบ้านนาเวียง หมู่ 7 ตำบลวังชิ้น รวม ประชากร 405 คน รวมแล้วมี อบต.ที่เลือกตั้งรวม 57 แห่ง สมาชิก อบต. 512 คน 575 หน่วยเลือกตั้ง ผู้มีสิทธิ์เลือกตั้ง 240,524 คน คอการเมืองในจังหวัดแพร่ให้ความสนใจการเลือกตั้งครั้งนี้ โดยเชื่อว่า กลุ่มนักการเมืองเก่าจะถูกเทเป็นส่วนใหญ่ เนื่องจากมีการบริหารที่ยาวนานโดยเฉพาะทำหน้าที่ช่วงปฏิวัติรัฐประหารอยู่ในตำแหน่งหลายปีแต่ผลงานไม่ออก ในขณะที่คลื่นลูกใหม่ทั้งกลุ่มอุตสาหกรรมSMEพื้นบ้าน กลุ่มเคลื่อนไหวทางการเมืองยุคใหม่ พากันลงสนามแข่งขันถือเป็นโอกาสของคนรุ่นใหม่ ซึ่งก็อยู่ที่ตัวแปร ปัจจัย หลายด้านที่จะเอาชนะคู่ต่อสู้ ทั้งนี้ ที่สำนักงานองค์การบริหารส่วนตำบลบางทรายน้อย จ.มุกดาหาร นายสมศักดิ์ บุญจันทร์นายอำเภอหว้านใหญ่พันจ่าเอก อมรศักดิ์เสนสุข ปลัดองค์การบริหารส่วนตำบลบางทรายน้อย ผอ.กกต.ท้องถิ่น พร้อมด้วยคณะกรรมการการเลือกตั้งท้องถิ่น ได้เปิดรับสมัครเลือกตั้งสมาชิกสภาองค์การบริหารส่วนตำบล และนายกองค์การบริหารส่วนตำบล วันแรก มีผู้สมัครสมาชิกสภาองค์การบริหารส่วนตำบลบางทรายน้อย จำนวน 9 คน และผู้มาสมัครนายกองค์การบริหารส่วนตำบลบางทรายน้อย จำนวน 3 คน ประกอบด้วยหมายเลข 1 นายสมใจ ศรีจันทร์ อดีตข้าราชการครู หมายเลข 2 นายไพบูลย์ ทวีโคตร อดีตผู้ใหญ่บ้านบางทรายน้อย และหมายเลข 3 นายสมเกียรติ บางทราย อดีต นายก อบต.บางทรายน้อย ด้าน พันจ่าเอก อมรศักดิ์ เสนสุข ปลัดองค์การบริหารส่วนตำบลบางทรายน้อย สำหรับการรับสมัครเลือกตั้งสมาชิกสภาองค์การบริหารส่วนตำบล และนายกองค์การบริหารส่วนตำบล จังหวัดมุกดาหาร มี 7 อำเภอ ประกอบด้วย อำเภอหว้านใหญ่ ดงหลวง หนองสูง คำชะอี ดอนตาล นิคมคำสร้อย และอำเภอเมือง มี 29 อบต. 285 หมู่บ้าน 285 เขตการเลือกตั้ง 2896 หน่วยเลือกตั้ง ขณะที่ จ.พังงา บรรยากาศการรับการรับสมัครผู้ลงสมัครรับเลือกตั้งสมาชิกสภาองค์การบริหารส่วนตำบล และนายกองค์การบริหารส่วนตำบล (อบต.) วันนี้เป็นวันแรก ตั้งแต่11 -15 ตุลาคม 2564 โดยจะมีการเลือกตั้งในวันที่ 28 พฤศจิกายน 2564 ท่ามกลางกองเชียร์ของแต่ละฝ่ายที่มาคอยลุ้นว่าผู้สมัครของตนเองจะจับฉลากได้เบอร์อะไร โดยเมื่อเวลา 07.30น.นายประสิทธิ์ศักดิ์ ใจเย็น. อดีตรองนายก อบต.เดินทางมาสมัครนายก อบต.คนแรก และมีผู้สมัครนายกฯ​ ตามมาอีก​ 3​ ราย จากการจับฉลากเลือกหมายเลขผู้สมัคร นายเมธา วสุธาทิพ จับได้หมายเลข 1 นายมานิตย์ ช่วยบำรุง จับได้หมายเลข 2 นายชัยยศ แก้วเขียว จับได้หมายเลข 3 และนายประสิทธิ์ศักดิ์ ใจเย็น. อดีตรองนายก อบต.จับฉลากได้หมายเลข 4 ส่วนผู้สมัคร สมาชิกองค์การบริหารส่วนตำบล ( ส.อบต ) มีผู้ทยอยเดินทางมาสมัครกันเรื่อย ๆ การเลือกตั้งนายกองค์การบริหารส่วนตำบล ทุ่งมะพร้าว มีประชากร 9,764 คน จำนวนผู้มีสิทธิ์เลือกตั้ง 7,367 คน จำนวนหมู่บ้าน 11 หมู่บ้าน จำนวนเขตเลือกตั้ง 11 เขต จำนวนหน่วยเลือกตั้ง 13 หน่วย จำนวน ส.อบต.11 คน​ คาดว่ามีประชาชนให้ความสนใจในการเลือกตั้งครั้งนี้จำนวนมาก เนื่องจากเป็นการเลือกตั้งผู้บริหารและสมาชิกสภาท้องถิ่นที่ใกล้ชิดกับประชาชนในพื้นที่ชุมชนมากที่สุด โดย จ.พังงา มี8 อำเภอ 36 อบต จำนวนประชากร 196,409 คน จำนวนผู้มีสิทธิ์เลือกตั้ง 146,964 คน จำนวนหมู่บ้าน 276 หมู่บ้าน​ จำนวนเขตเลือกตั้ง 276 เขต จำนวนหน่วยเลือกตั้ง 319 หน่วย จำนวน ส.อบต.292 คน ส่วนที่ จ.น่าน บรรยากาศการรับสมัครเลือกตั้งสมาชิกสภาองค์การบริหารส่วนตำบล และนายกองค์การบริหารส่วนตำบล จังหวัดน่าน วันแรกของการรับสมัคร เป็นไปอย่างคึกคัก โดยมีผู้สมัครสมาชิกสภาองค์การบริหารส่วนตำบล และนายกองค์การบริหารส่วนตำบล โดยมีผู้สมัครทั้งนายกฯคนก่อนที่เพิ่งหมดวาระลงสมัครกันเป็นส่วนใหญ่เพื่อรักษาเก้าอี้ไว้อีกสมัย พร้อมกับอดีตนายกฯรุ่นก่อนลงชิงชัยและผู้สมัครใหม่มารอยื่นเอกสารกับเจ้าหน้าที่ตั้งแต่ช่วงเช้า และประชาชนกองเชียร์ร่วมให้กำลังใจ ซึ่งมีปลัดองค์การบริหารส่วนตำบลเมือง และเจ้าหน้าที่อำนวยความสะดวก ให้คำแนะนำขั้นตอนการสมัคร ตรวจสอบเอกสารหลักฐานการสมัคร และรับค่าธรรมเนียมการสมัคร โดยดำเนินการภายใต้มาตรการด้านสาธารณสุขอย่างเคร่งครัด ทั้งนี้ ผู้สมัครนายกองค์การบริหารส่วนตำบลและผู้สมัครสมาชิกสภาองค์การบริหารส่วนตำบล หลายท่าน ได้เดินทางมาถึงพร้อมกันตั้งแต่ช่วงเช้า จึงต้องใช้วิธีการจับสลากหมายเลข โดยการจับสลากครั้งที่หนึ่ง ให้ผู้อำนวยการการเลือกตั้งประจำองค์กรปกครองส่วนท้องถิ่น จับสลากชื่อผู้สมัครจากในภาชนะขึ้นมาครั้งละหนึ่งใบ ชื่อผู้สมัครใดที่ถูกจับมาเป็นลำดับแรกให้ถือว่า ผู้สมัครนั้นเป็นผู้มีสิทธิจับสลากเพื่อจับสลากก่อน และการจับสลากครั้งที่สอง ให้ผู้สมัครตามลำดับของผลการจับสลาก ทำการจับสลากเพื่อยื่นใบสมัครผู้สมัครใดจับสลากได้หมายเลขใดให้ถือเป็นหมายเลขลำดับในการยื่นใบสมัคร สำหรับบรรยากาศการรับสมัครที่องค์การบริหารส่วนตำบลต่างๆนั้นได้มีผู้สมัคร ที่เป็นอดีตนายกฯและสมาชิกฯ ได้มาลงสมัครกันอย่างต่อเนื่อง จึงขอเชิญชวนผู้ที่มีคุณสมบัติเข้ารับสมัครให้ประชาชนได้เลือก เพื่อเข้าไปพัฒนาท้องถิ่นของเราให้เจริญรุ่งเรือง1 เสียงร่วมพัฒนาท้องถิ่นพร้อมเชิญชวนประชาชนผู้มีสิทธิไปร่วมเลือกตั้ง ส.อบต. และ นายก อบต. ในวันที่ 28 พฤศจิกายน 2564เวลา 8.00-17.00 นทุกเสียงคือพลัง เลือกตั้งสุจริต ใช้สิทธิโปร่งใส. -008",https://www.naewna.com/local/608050,11_10_2021
