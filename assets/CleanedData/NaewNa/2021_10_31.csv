title,summary,link,published
‘ใต้’ฟ้าคะนอง-ฝนตกหนักบางแห่ง ‘กทม.’ร้อยละ40ของพื้นที่,ใต้ฟ้าคะนอง-ฝนตกหนักบางแห่ง กทม.ร้อยละ40ของพื้นที่ เมื่อเวลา 05.00 น.วันที่ 31 ตุลาคม 2564 กรมอุตุนิยมวิทยา รายงานลักษณะอากาศทั่วไป พยากรณ์อากาศ 24 ชั่วโมงข้างหน้า บริเวณความกดอากาศสูงจากประเทศจีนยังคงปกคลุมภาคตะวันออกเฉียงเหนือและทะเลจีนใต้ ประกอบกับมีลมตะวันออกและลมตะวันออกเฉียงเหนือพัดปกคลุมประเทศไทย และอ่าวไทย ลักษณะเช่นนี้ส่งผลให้บริเวณดังกล่าวยังคงมีฝนฟ้าคะนองเกิดขึ้นและมีฝนตกหนักบางแห่งในภาคใต้ ฝุ่นละอองขนาดเล็ก ในช่วงของฤดูฝนการสะสมของฝุ่นละออง/หมอกควันมีน้อย พยากรณ์อากาศสำหรับประเทศไทยตั้งแต่เวลา 06:00 วันนี้ ถึง 06:00 วันพรุ่งนี้ + ภาคเหนือ มีฝนฟ้าคะนองร้อยละ 60 ของพื้นที่ ส่วนมากบริเวณจังหวัดแม่ฮ่องสอน เชียงใหม่ เชียงราย ลำพูน ลำปาง พะเยา แพร่ น่าน ตาก สุโขทัย กำแพงเพชร พิจิตร และเพชรบูรณ์ อุณหภูมิต่ำสุด 22-24 องศาเซลเซียส อุณหภูมิสูงสุด 27-34 องศาเซลเซียส ลมตะวันออกเฉียงใต้ ความเร็ว 10-20 กม./ชม. + ภาคตะวันออกเฉียงเหนือ มีฝนฟ้าคะนองร้อยละ 30 ของพื้นที่ ส่วนมากบริเวณจังหวัดบึงกาฬ นครพนม เลย ชัยภูมิ นครราชสีมา บุรีรัมย์ สุรินทร์ ศรีสะเกษ และอุบลราชธานี อุณหภูมิต่ำสุด 22-24 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 10-20 กม./ชม. + ภาคกลาง มีฝนฟ้าคะนองร้อยละ 40 ของพื้นที่ ส่วนมากบริเวณจังหวัดนครสวรรค์ อุทัยธานี ชัยนาท สระบุรี พระนครศรีอยุธยา สุพรรณบุรี นครปฐม ราชบุรี สมุทรสงคราม และสมุทรสาคร อุณหภูมิต่ำสุด 22-25 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 10-20 กม./ชม. + ภาคตะวันออก มีฝนฟ้าคะนองร้อยละ 40 ของพื้นที่ ส่วนมากบริเวณจังหวัดนครนายก ปราจีนบุรี ชลบุรี ระยอง จันทบุรี และตราด อุณหภูมิต่ำสุด 23-25 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 10-30 กม./ชม. ทะเลมีคลื่นต่ำกว่า 1 เมตร + ภาคใต้ (ฝั่งตะวันออก) มีฝนฟ้าคะนองร้อยละ 70 ของพื้นที่ และมีฝนตกหนักบางแห่ง บริเวณจังหวัดนครศรีธรรมราช พัทลุง สงขลา ปัตตานี ยะลา และนราธิวาส อุณหภูมิต่ำสุด 23-26 องศาเซลเซียส อุณหภูมิสูงสุด 32-33 องศาเซลเซียส ลมตะวันออกเฉียงเหนือ ความเร็ว 10-30 กม./ชม. ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 1 เมตร + ภาคใต้ (ฝั่งตะวันตก) มีฝนฟ้าคะนองร้อยละ 70 ของพื้นที่ และมีฝนตกหนักบางแห่ง บริเวณจังหวัดพังงา กระบี่ ตรัง และสตูล อุณหภูมิต่ำสุด 20-25 องศาเซลเซียส อุณหภูมิสูงสุด 32-34 องศาเซลเซียส ลมตะวันออก ความเร็ว 10-30 กม./ชม. ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 1 เมตร + กรุงเทพมหานครและปริมณฑล มีฝนฟ้าคะนองร้อยละ 40 ของพื้นที่ อุณหภูมิต่ำสุด 25-26 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 10-20 กม./ชม. -005,https://www.naewna.com/local/612500,2021_10_31
เกาะติด! รายงานสถานการณ์ผู้ติดเชื้อไวรัส COVID-19 ทั่วโลก,"ติดตามรายงานสถานการณ์การแพร่ระบาดล่าสุดของ ไวรัสโควิด-19 จากประเทศต่างๆ ทั่วโลก ประจำวันที่ 31 ตุลาคม2564มีรายละเอียดดังต่อไปนี้... ผู้ติดเชื้อรวม :247,109,009 ผู้เสียชีวิตรวม : 5,010,002 รักษาหายรวม :223,836,939 ยอดรวมประเทศที่ติดเชื้อ:www.worldometers.info",https://www.naewna.com/inter/612503,2021_10_31
บิ๊กไบค์ชนท้ายกระบะ! ไถลลงป่าข้างทาง คอหักดับคาที่,31 ตุลาคม 2564 เมื่อกลางดึกที่ผ่านมา เวลา 01.30 น. ผู้สื่อข่าวรายงานว่า พ.ต.ท.นพดลรักษาวงศ์ สว.(สอบสวน) สภ.เมืองระยอง รับแจ้งจากกู้ภัยสว่างพรกุศล ว่ามีเหตุรถจยย.บิ๊กไบค์ เฉี่ยวชนกับรถยนต์กระบะ บริเวณหน้าบริษัท อาร์ซีอี ซีวิล เอ็นเจเนอริ่ง ถ.สาย 36 ต.ทับมา อ.เมือง จ.ระยอง ฝั่งขาออกเมืองระยองมีผู้เสียชีวิตเป็นชาย ขอให้มาตรวจสอบยังที่เกิดเหตุด้วย เมื่อมาถึงยังที่เกิดเหตุ พบร่างของผู้เสียชีวิตนอนอยู่ริมถนนทางเลนซ้าย ทราบชื่อนายณัฐนนท์ ตันมล อายุ 23 ปี บ้านเลขที่ 38 ม.2 ต.วังเงิน อ.แม่ทะ จ.ลำปาง สภาพศพผู้ตายมีบาดแผลบริเวณศีรษะคอหัก สวมเสื้อยืดลายแขนยาว ด้านหลังเสื้อ เขียนว่า กลุ่ม สนั่นยันหว่าง สวมกางเกงยีนส์ขายาว ใกล้ร่างประมาณ 3 เมตร พบหมวกกันน๊อกสีม่วงลายดำตกอยู่บนถนนกับรองเท้าผ้าใบสีขาวตกอยู่ 1 ข้าง ห่างจากร่างของผู้ตายพบว่า บริเวณป่าริมทางมีร่องรอยหญ้าแหวกเป็นทางยาวกว่า 30 เมตร พบรถจยย.บิ๊กไบค์ ยี่ห้อฮอนด้า ซีบีอาร์ รุ่น 650 อาร์ สีดำ หมายเลขทะเบียน 2 กข 1616 ระยอง ล้มคว่ำตะแคงอยู่ในพงหญ้า สภาพพังยับ บนถนนมีรถยนต์กระบะ ยี่ห้อ โตโยต้า สีขาว หมายเลขทะเบียน 3 ฒจ 1918 กทม.ด้านหลังรถลักษณะเป็นตู้บรรทุกไข่ไก่ พบว่าด้านท้ายรถกระบะด้านซ้าย มีร่องรอยถูกจยย.ชนยุบตาไฟท้ายแตกคนขับรถยนต์กระบะยืนรอเจ้าหน้าที่ตำรวจในที่เกิดเหตุ จากการสอบถาม เพื่อนของผู้ตายที่ขับขี่รถจยย.บิ๊กไบค์ขี่คู่มาด้วยกันว่า ตนพร้อมนายณัฐนนท์ ผู้เสียชีวิต ได้ไปนั่งเล่นอยู่ชายหาดริมทะเลพีเอ็มวาย ต.เนินพระ อ.เมือง จ.ระยอง หลังจากนั้นก็ได้ขับขี่รถจยย.บิ๊กไบค์เพื่อกลับบ้านพักที่อำเภอนิคมพัฒนา ซึ่งอยู่ห่างประมาณ 20 กม. เมื่อมาถึงยังที่เกิดเหตุผู้เสียชีวิตขับขี่รถจยย.แซงขึ้นหน้าของตนไปด้วยความเร็ว ชนเข้ากับท้ายรถยนต์กระบะซึ่งวิ่งอยู่เลนกลางถนน ก่อนจะตกลงจากรถจยย.บิ๊กไบค์เสียชีวิตคาที่ และรถจยย.ไถลวิ่งเข้าไปในริมป่าข้างทาง นายชวลิตมวลคำลา อายุ 33 ปี คนขับกระบะ บอกว่า ตนเองมารับไข่ไก่ของบริษัทบีทาโกในตัวเมืองระยอง เพื่อนำไปส่งยังจังหวัดกาญจนบุรี เมื่อถึงที่เกิดเหตุได้ยินเสียงจากด้านท้ายรถดังปัง จึงลงมาดูพบว่ามีร่องรอยถูกชนและมีผู้เสียชีวิตดังกล่าว ต่อมาได้มีพี่สาวของผู้เสียชีวิตเดินทางมายังที่เกิดเหตุ เห็นสภาพศพของน้องชายถึงกับร้องไห้เป็นลม เพื่อนๆต้องช่วยกันปฐมพยาบาลนำยาดมมาให้ ก่อนจะพาตัวกลับไปรอศพยังรพ.ระยอง ด้านทางเจ้าหน้าที่ตำรวจยังไม่เชื่อคำให้การของคนขับรถยนต์กระบะ ต้องรอตรวจสอบรายละเอียดให้แน่ชัด เพื่อดำเนินการตามกฎหมายต่อไป. 012,https://www.naewna.com/local/612505,2021_10_31
‘คนละครึ่ง’เปิดลงทะเบียนรอบเก็บตก 1.1 แสนสิทธิ เริ่ม 1 พ.ย.,"เปิดเก็บตก คนละครึ่งเฟส 3 อีก 1.1 แสนสิทธิ เริ่มลงทะเบียน 1 พ.ย.นี้ กระตุ้นการใช้จ่ายรับเปิดประเทศ ขณะที่ยอดใช้จ่ายมาตรการลดค่าครองชีพของรัฐสะสมกว่า 1.3 แสนล้านบาท มั่นใจ นายกฯพลิกโฉมประเทศสำเร็จหากทุกฝ่ายร่วมมือ 31 ตุลาคม 2564 นายธนกร วังบุญคงชนะ โฆษกประจำสำนักนายกรัฐมนตรี เปิดเผยถึงโครงการคนละครึ่ง เฟส 3 ว่า เป็นโครงการที่ครองใจประชาชนมากที่สุด มีผู้ลงทะเบียนเข้าร่วมโครงการเต็มจำนวน 28 ล้านสิทธิแล้ว แต่ทางกระทรวงการคลังได้ทำการตรวจสอบประมวลผล พบว่า มียังมีผู้ที่ลงทะเบียนไม่สำเร็จอีกจำนวนทั้งสิ้น 119,974 สิทธิ จึงได้ทำการเปิดโอกาสให้ประชาชนที่ยังไม่สามารถลงทะเบียนเข้าร่วมโครงการได้สำเร็จ ลงทะเบียนเข้าร่วมโครงการคนละครึ่ง เฟส 3 อีกครั้งในวันจันทร์ที่ 1 พฤศจิกายน 2564 ตั้งแต่เวลา 06.00-22.00 น. ของทุกวันจนกว่าจะเต็มจำนวนสิทธิ ผ่านเว็บไซต์ www.คนละครึ่ง.com หรือผ่าน g-Wallet บนแอปพลิเคชัน เป๋าตัง เป็นกระกระตุ้นการใช้จ่ายให้มีเม็ดเงินสะพัดมากขึ้น สอดคล้องกับการเปิดประเทศอย่างปลอดภัย 1 พฤศจิกายน นี้ ทั้งนี้ ในส่วนของความคืบหน้ามาตรการใช้จ่ายลดค่าครองชีพของรัฐ ได้แก่ โครงการคนละครึ่ง เฟส 3 เพิ่มกำลังซื้อในบัตรสวัสดิการแห่งรัฐ โครงการยิ่งใช้ยิ่งได้ และโครงการเพิ่มกำลังซื้อให้แก่ผู้ที่ต้องการความช่วยเหลือเป็นพิเศษ มียอดการใช้จ่ายของแต่ละโครงการ (ข้อมูล ณ วันที่ 29 ตุลาคม 2564) ผู้ใช้สิทธิสะสมรวม 40.47 ล้านคน ยอดใช้จ่าย สะสม รวม 131,013.8 ล้านบาท แบ่งเป็น 1) โครงการคนละครึ่ง เฟส 3 มีผู้ใช้สิทธิสะสม 25.58 ล้านคน ยอดใช้จ่ายสะสม 116,589.3 ล้านบาท แบ่งเป็นส่วนที่ประชาชนจ่ายสะสม 59,267.6 ล้านบาท และรัฐร่วมจ่ายสะสม 57,321.7 ล้านบาท 2) โครงการยิ่งใช้ยิ่งได้ มีผู้ใช้สิทธิสะสม 85,740 คน ยอดใช้จ่ายส่วนประชาชนสะสม 2,838 ล้านบาท และยอดใช้จ่ายด้วย e-voucher สะสม 148 ล้านบาท 3) โครงการเพิ่มกำลังซื้อให้แก่ผู้มีบัตรสวัสดิการแห่งรัฐ มีผู้ใช้สิทธิสะสม 13.54 ล้านคน ยอดใช้จ่ายสะสม 10,643.8 ล้านบาท และ 4) โครงการเพิ่มกำลังซื้อให้แก่ผู้ที่ต้องการความช่วยเหลือเป็นพิเศษ มีผู้ใช้สิทธิสะสม 1.26 ล้านคน ยอดใช้จ่ายสะสม 794.7 ล้านบาท นายธนกร กล่าวอีกว่า ประชาชนที่ได้เข้าร่วมโครงการคนละครึ่ง เฟส 3 อยู่แล้ว รัฐจะมีการเพิ่มวงเงินสนับสนุนให้อีก จำนวน 1,500 บาทต่อคน ในวันพรุ่งนี้ (1 พฤศจิกายน 2564) ซึ่งจะได้รับโดยอัตโนมัติ ส่วนผู้ที่ได้เข้าร่วมโครงการตั้งแต่วันที่ 1 พฤศจิกายน 2564 จะได้รับวงเงินสนับสนุนรัฐร่วมจ่ายทั้งสิ้น 4,500 บาทต่อคน และสามารถใช้จ่ายโครงการคนละครึ่งได้จนถึงวันที่ 31 ธันวาคม 2564 ส่วนบริการฟู้ดเดลิเวอรี่แพลตฟอร์มที่ได้รับอนุมัติให้เข้าร่วมโครงการคนละครึ่ง เฟส 3 และโครงการยิ่งใช้ยิ่งได้ ขณะนี้มีทั้งหมด 3 ราย ได้แก่ GRAB LINEMAN และ TRUE FOOD ในส่วนของข้อมูลการใช้จ่ายผ่านฟู้ดเดลิเวอรี่แพลตฟอร์ม ล่าสุด (ข้อมูล ณ วันที่ 29 ตุลาคม 2564) โครงการคนละครึ่ง เฟส 3 มีการใช้จ่ายสะสมประมาณ 932.3 ล้านบาท แบ่งเป็นเงินที่ประชาชนใช้สะสมจ่าย 481.5 ล้านบาท และรัฐร่วมจ่าย 450.8 ล้านบาท สำหรับโครงการยิ่งใช้ยิ่งได้ มียอดใช้จ่ายของประชาชนสะสม 595,542 บาท และมูลค่าการใช้ e-voucher สะสม 179,112 บาท โดยมีผู้ประกอบการร้านอาหารและเครื่องดื่มให้บริการผ่านฟู้ดเดลิเวอรี่แพลตฟอร์มแล้ว กว่า 65,000 ราย สถานการณ์การแพร่ระบาดของโควิด-19 เริ่มคลี่คลาย จำนวนผู้ติดเชื้อค่อยๆ ลดลง และมีอาการไม่รุนแรง จำนวนผู้ป่วยหายกลับบ้านเพิ่มมากขึ้น ผู้เสียชีวิตลดลง สะท้อนให้เห็นถึงประสิทธิภาพของการฉีดวัคซีนและระบบสาธารณสุขของไทย ประชาชนมีการปรับตัวและทยอยออกมาใช้ชีวิตแบบวิถีใหม่กันแล้ว ผู้ประกอบการปฏิบัติตามมาตรการ COVID-Free Setting และทุกคนป้องกันตัวเองแบบสูงสุดครอบจักรวาล Universal Prevention พล.อ. ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมพร้อมรัฐบาลได้ดำเนินการมาตรการต่างๆ อย่างมีแบบแผนเพื่อพลิกโฉมประเทศไทยในทุกด้าน ภายใต้ความปลอดภัยมีมาตรการรองรับอย่างเป็นระบบรวมทั้งการเปิดประเทศ ซึ่งจะส่งผลดีต่อระบบเศรษฐกิจในภาพรวมและความเป็นอยู่ของพี่น้องประชาชนอย่างแน่นอน โฆษกรัฐบาล กล่าว -005",https://www.naewna.com/business/612507,2021_10_31
'ตองกา'พบผู้ป่วยโควิดคนแรก เตือนประชาชนอาจต้องล็อกดาวน์,31 ต.ค.64 สำนักข่าวต่างประเทศรายงานว่า กระทรวงสาธารณสุขของตองการายงานการพบผู้ป่วยโรคโควิด-19 เป็นหนึ่งในผู้โดยสาร 215 คน บนเที่ยวบินพาณิชย์ ซึ่งเดินทางมาจากเมืองไครสต์เชิร์ช บนเกาะใต้ของนิวซีแลนด์ เมื่อวันพุธที่ผ่านมา และผลตรวจออกมาเมื่อวันศุกร์ นายซิอาเล อาเคาโอลา หัวหน้าเจ้าหน้าที่ของกระทรวงสาธารณสุขตองกาบอกกับผู้สื่อข่าวว่า ผู้ติดเชื้อดังกล่าวเป็นชาวตองกาที่ได้รับวัคซีนเข็มที่ 2 ไปเมื่อกลางเดือนตุลาคม และเจ้าหน้าที่พอใจที่ผู้ติดเชื้อไม่มีอาการป่วยรุนแรง ด้านนายกรัฐมนตรี โปฮิวา ตูอีโอเนโตอา ระบุว่า เขาไม่แนะนำให้มีการบังคับใช้มาตรการล็อกดาวน์ในทันที เพราะไวรัสใช้เวลามากกว่า 3 วันในการฟักตัวในผู้ติดเชื้อก่อนที่มันจะกลายเป็นการระบาด ซึ่งเราควรใช้เวลานี้ในการเตรียมพร้อมเผื่อในกรณีที่มีผู้ได้รับการยืนยันว่าติดเชื้อมากกว่านี้ อย่างไรก็ตาม นายกรัฐมนตรีเตือนด้วยว่า ประชาชนบนเกาะหลักอย่าง ตองกาตาปู อาจต้องเผชิญมาตรการล็อกดาวน์ในสัปดาห์หน้า,https://www.naewna.com/inter/612509,2021_10_31
เลยเช้าวันนี้อากาศเย็นสบาย! อำเภอนาแห้ว ต่ำสุดหนาว 19 องศา,"31 ตุลาคม 2564 ผู้สื่อรายงานว่า สภาพอากาศในพื้นที่จังหวัดเลย เช้าวันนี้ยังมีสภาพอากาศหนาวเย็นในตอนเช้า อุณหภูมิโดยรวม 19-23 องศาหลายพื้นที่ยังมีหมอกหนาในตอนเช้า บรรยากาศการท่องเที่ยวชมหมอกคึกคักอย่างที่ภูค้อ อำเภอนาแห้ว จังหวัดเลย มีนักท่องเที่ยวเดินทางมาสัมผัสหมอกอย่างไม่ขาดสาย เพื่อมาชมทะเลหมอกของป่าชุมชนบ้านบุ่ง ตำบลนาแห้ว อำเภอนาแห้ว จังหวัดเลย โดยภูค้อจุดนี้นักท่องเที่ยวสามารถเดินทางขึ้นไปเที่ยวชมพระอาทิตย์ขึ้นและทะเลทะเลหมอกภูค้อ ได้จะมีรถอีแต็กให้นักท่องเที่ยวพาไปขึ้นภูไปถึงจุดชมวิวประมาณ 15 นาที ระยะทางประมาณ 3 กม. เช้าวันนี้อำเภอนาแห้ว อากาศเป็นใจเย็นสบาย ต่ำสุด 19 องศาเซลเซียส ยอดภูค้อ 19 องศาเซลเซียส เขตรักษาพันธุ์สัตว์ป่าภูหลวง(ภูเรือ) 15 องศาเซลเซียส รายงานอุณหภูมิต่ำสุดตามอำเภอต่างๆเมื่อเช้าวันนี้ อ.เมืองเลย 23.7องศาเซลเซียส , อ.วังสะพุง 23.6 องศาเซลเซียส , อ.ด่านซ้าย 22.0 องศาเซลเซียส , อ.เชียงคาน 23.0 องศาเซลเซียส , อ.ท่าลี่ 24.0 องศาเซลเซียส , อ.ภูกระดึง - , อ.ภูเรือ 23.0 องศาเซลเซียส , อ.นาแห้ว 19.0 องศาเซลเซียส ,อ.ปากชม 24.0 องศาเซลเซียส , อ.นาด้วง 22.0 องศาเซลเซียส , อ.ภูหลวง 22.0 องศาเซลเซียส , อ.ผาขาว 22.9 องศาเซลเซียส ,อ.เอราวัณ 24.0 องศาเซลเซียส , อ.หนองหิน 24.0 องศาเซลเซียส , อุทยานแห่งชาติภูกระดึง 17.5 องศาเซลเซียส ,อุทยานแห่งชาติภูเรือ 16.0 องศาเซลเซียส , เขตรักษาพันธุ์สัตว์ป่าภูหลวง(ภูเรือ) 15 องศาเซลเซียส ,ศูนย์วิจัยและพัฒนาการเกษตรที่สูงเลย (อ.ภูเรือ) 14.5 องศาเซลเซียส ,อุทยานแห่งชาติภูสวนทราย(อ.นาแห้ว) 19.0 องศาเซลเซียส. 012",https://www.naewna.com/likesara/612508,2021_10_31
‘โควิดชลบุรี’ติดเชื้อ 344 ราย ‘คลัสเตอร์ทหารเกณฑ์’ 32 ราย,"โควิดชลบุรีติดเชื้อ 344 ราย คลัสเตอร์ทหารเกณฑ์ 32 ราย 31 ตุลาคม 2564 สำนักงานสาธารณสุขจังหวัดชลบุรี (สสจ.ชลบุรี) รายงานผู้ติดเชื้อโควิด-19 รายใหม่ จำนวน 344 ราย มาจากคนที่พักอาศัยในจังหวัดระยอง เข้ามารักษาใน จังหวัดชลบุรี 22 ราย สะสม 4,468 ราย และจังหวัดอื่นๆ รวมสะสม 1,746 ราย , Cluster เขตพื้นที่ทหารเรือ อำเภอสัตหีบ 32 ราย สะสม 1,397 ราย (ทหารเกณฑ์ 32 ราย) , Cluster ที่พักคนงาน บริษัท น่ำเฮงคอนกรีต (1992) จำกัด อำเภอเมืองชลบุรี 8 ราย สะสม 9 ราย , Cluster บริษัท อาปิโก้ ฟอร์จจิ้ง จำกัด (มหาชน) อำเภอเมืองชลบุรี 6 ราย สะสม 6 ราย , Cluster บริษัท บี ที โอโต้พาร์ต จำกัด อำเภอเมืองชลบุรี 5 ราย สะสม 7 ราย , อาชีพเสี่ยงพบปะผู้คนจำนวนมาก 10 ราย บุคลากรทางการแพทย์ 2 ราย , ให้ประวัติเดินทางมาจากพื้นที่เสี่ยงต่างจังหวัด จังหวัดนครศรีธรรมราช 1 ราย จังหวัดร้อยเอ็ด 1 ราย จังหวัดระยอง 1 ราย , สัมผัสผู้ป่วยยืนยัน ในครอบครัว 103 ราย , จากสถานที่ทำงาน 53 ราย , บุคคลใกล้ชิด 5 ราย , ร่วมวงสังสรรค์ 4 ราย , สัมผัสผู้ป่วยยืนยัน (อยู่ระหว่างสอบสวนโรค) 25 ราย , อยู่ระหว่างการสอบสวนโรค 66 ราย ทั้งนี้มีผู้เสียชีวิต 5 ราย -005",https://www.naewna.com/local/612513,2021_10_31
‘แรมโบ้’ส่งสัญญาณถึง‘3 นิ้ว-ก้าวไกล-ก้าวหน้า’หยุดก้าวล่วงสถาบัน เชื่อคนไทยไม่ยอมแน่,แรมโบ้ส่งสัญญาณถึง3 นิ้ว-ก้าวไกล-ก้าวหน้าหยุดก้าวล่วงสถาบัน เชื่อคนไทยไม่ยอมแน่ 31 ตุลาคม 2564 นายเสกสกล อัตถาวงศ์ ผู้ช่วยรัฐมนตรีประจำนายกรัฐมนตรี กล่าวเห็นด้วยกับผลสำรวจซูเปอร์โพล เรื่องขบวนการทำลายศรัทธาผู้อื่น ที่พบว่าประชาชนส่วนใหญ่ร้อยละ 98.0 ระบุขบวนการเคลื่อนไหวเรียกร้องการเปลี่ยนแปลง ควรให้เกียรติ เคารพความรัก ความศรัทธาของผู้อื่นที่มีต่อจารีตประเพณี สถาบันต่างๆ ของผู้อื่น เช่น ความรักศรัทธา เทิดทูนสถาบันหลักของชาติ และกรณีขบวนอัญเชิญพระเกี้ยวของจุฬาลงกรณ์ นอกจากนี้ร้อยละ 95.9 ยังเห็นด้วยว่าคนเราจะเท่ากัน ต้องเคารพในความเห็นที่ต่างกัน ไม่เป็นเหตุ เปลี่ยนแปลงไปสู่ความแตกแยก ขัดแย้งรุนแรงบานปลาย ดังนั้นจากการสำรวจความคิดเห็นประชาชนจากสำนักโพลดังกล่าวแสดงให้เห็นว่า คนส่วนใหญ่ของประเทศ อยากให้ขบวนการเคลื่อนไหว เรียกร้องการเปลี่ยนแปลง จะต้องเคารพความรักความศรัทธาของผู้อื่นที่มีต่อจารีตประเพณี หรือสถาบันด้วย นายเสกสกล ยังมองว่าคนส่วนใหญ่ของประเทศยังจงรักภักดี และเทิดทูนสถาบันอย่างมั่นคง ไม่อยากให้เกิดการเปลี่ยนแปลงใดๆ แต่ก็มีแต่คนส่วนน้อย อาทิเช่น กลุ่มม็อบ 3 นิ้วหรือบางพรรคการเมือง บางกลุ่ม เช่นพรรคก้าวไกล และคณะก้าวหน้า ที่อยากจะให้สถาบันเกิดการเปลี่ยนแปลง และออกมาก้าวล่วง จาบจ้วง หรือทำลายสถาบันไม่หยุดเคลื่อนไหว คนเหล่านี้อาจถูกประณามจากคนไทยส่วนใหญ่ที่ปกป้องสถาบันว่า ไม่เคารพรักบรรพบุรุษ ไม่กตัญญูต่อแผ่นดินเกิด หรือบางคนโดนต่อว่า หนักแผ่นดิน หรือรุนแรงอาจถูกประนามขับไสไล่ส่งให้ออกไปให้พ้นจากแผ่นดินไทยอีกด้วย ตนจึงขอเตือนให้กลุ่มคนเหล่านี้ ให้หยุดพฤติกรรม เพราะมั่นใจว่าคนส่วนใหญ่ทั้งประเทศไม่ยอม และไม่ต้องการให้เกิดการเปลี่ยนแปลงต่อสถาบันอย่างแน่นอน สถาบันพระมหากษัตริย์ เป็นศูนย์รวมจิตใจของคนไทยทั้งชาติ ให้เกิดความรักความสามัคคี ความปรองดองของคนในชาติ ที่คนไทยอยู่อย่างสงบสุขมาช้านานด้วยร่มพระบารมีของราชวงศ์พระมหากษัตริย์ไทยที่ได้เสียสละด้วยเลือดเนื้อชีวิต รักษาแผ่นดินไทยให้พวกเราคนไทยได้อยู่อาศัยทำมาหากินอย่างมีความสุขตราบชั่วทุกวันนี้มิใช่หรือ นายเสกสกล กล่าว -005,https://www.naewna.com/politic/612514,2021_10_31
'เจสัน โมโมอา'ติดโควิด-19 ระหว่างถ่ายอควาแมน 2,31 ต.ค.64 สำนักข่าวต่างประเทศรายงานว่า เจสัน โมโมอาพระเอกหนัง อควาแมนที่อยู่ระหว่างถ่ายทำภาคต่อผลงานเรื่องนี้อยู่ที่ประเทศอังกฤษ ติดโควิด-19 หลังมีผลตรวจเป็นบวกและตอนนี้อยู่ระหว่างกักตัว ทั้งนี้ ข่าวระบุว่าในกองถ่ายหนัง Aquaman And The Lost Kingdom หรือ Aquaman 2 ที่มณฑลฮาร์ตฟอร์ดเชอร์ (Hertfordshire) ทางตะวันออกของอังกฤษ ใกล้กรุงลอนดอน มีการตรวจโควิดให้กับนักแสดงและทีมงานอยู่เป็นประจำ แต่ตัวพระเอกคนดังก็มาติดจนได้ อย่างไรก็ตามวงในเปิดเผยว่าโชคดีที่ เจสัน โมโมอา อาการไม่หนักมาก และตอนนี้ก็ได้ทำการกักตัวเว้นระยะห่างตามมาตรการแล้วหลังผลตรวจออกมาเป็นบวก,https://www.naewna.com/entertain/612515,2021_10_31
ยิปซีพยากรณ์ดวงรายวัน ประจำวันอาทิตย์ 31ตุลาคม 2564,ท่านที่เกิดวันอาทิตย์ อิทธิพลของไพ่ 8​ ถ้วย (Eight of Cups)วันนี้จะมีปัญหากับคนรักเหตุเพราะความคิดที่แตกต่าง ส่วนแอบชอบใครให้ระวังจะโดนหลอกใช้ เงินทองจะหมดไปกับเรื่องไม่เป็นเรื่องควรต้องระมัดระวังในการใช้จ่าย งานประจำจะมีปัญหาเล็กน้อยกับเพื่อนร่วมงาน ค้าขายพอประคองเอาตัวรอดไปได้ในยามลำบาก ท่านที่เกิดวันจันทร์ อิทธิพลของไพ่โลก (The World)คุณจะมีความสุขในการทำงานเพราะผลงานออกมาดีเจ้านายพอใจ​ และที่มีงานส่วนตัวเจรจาสำเร็จดังลุ้นเล่นเอาได้เฮ เงินทองคล่องมือ บางรายจะมีลาภลอยฟลุกๆมาเยือน ความรักสดใสปรับความเข้าใจกันได้เพราะพี่น้องประสานรอยร้าว ท่านที่เกิดวันอังคาร อิทธิพลของไพ่ 4 ดาบ (Four of Swords)วันนี้เรื่องส่วนตัวเข้ามามาก ทำให้งานไม่ค่อยเดินหน้า ค้าขายเงียบเหงาเล่นเอาท้อใจ ความรักทะเลาะกันเพราะความหึงหวง และบางรายจะโดนคนอื่นยุแหย่เงินทองติดขัดทำให้เครียด และการเสี่ยงอย่าหวังมากเกินจะได้ไม่คุ้มเสีย ท่านที่เกิดวันพุธ อิทธิพลของไพ่ราชินี (The Empress)เงินทองคล่องมือเพราะได้ครอบครัวเข้ามาสนับสนุน และคนลุ้นโชคลาภจะได้เข้ามาจากคนใกล้ชิด ความรักสดใสเข้าใจกันดีขึ้น งานประจำเดินหน้าผลงานดีลบคำหมิ่นของคนอื่น ค้าขายคล่องตัวลูกค้ามากขึ้น ทำให้ชีวิตดูดีมีความสุข ท่านที่เกิดวันพฤหัสบดี อิทธิพลของไพ่อัศวินถือดาบ (Knight of swords)งานที่คั่งค้างจะสะสางได้ลงตัวเล่นเอาหายเครียด ธุรกิจอย่าใจร้อนในการตัดสินใจมิฉะนั้นจะมีปัญหาหนัก ความรักเครียดๆเหตุเพราะความคิดไม่ลงเอย ต้องใจเย็นๆให้มากกว่านี้ เงินทองแม้มีเข้ามามากแต่รายจ่ายก็มากเช่นกัน ท่านที่เกิดวันศุกร์ อิทธิพลของไพ่ 3 ถ้วย (Three of Cups)วันนี้คนรักเอาใจใส่เรามากขึ้น ทำให้ชีวิตรักราบรื่น งานเด่นผลงานดีเจ้านายชื่นชม งานส่วนตัวเริ่มมีงานเข้ามา เงินทองเดินสะพัดแต่ภาษีสังคมค่อนข้างหนัก โชคลาภมีเข้ามาเล็กน้อย ท่านที่เกิดวันเสาร์ อิทธิพลของไพ่กงล้อมหาสมบัติ (Wheel of Fortune) วันนี้งานเดินหน้าเพราะการวางแผนงานที่ดี ทำให้เจ้านายพึงพอใจในผลงาน ค้าขายเริ่มดีขึ้นมีลูกน้องดีๆเข้ามาช่วยงาน และคนที่คิดเริ่มต้นอย่าลังเลลงมือได้ทันที ความรักหมางใจเพราะเรื่องเวลา เงินทองพอได้เข้ามา และบางรายจะรับเงินฟลุกๆอย่างไม่คาดฝัน .......................................................................... ท่านผู้อ่านที่มีความประสงค์ต้องการปรึกษา เรื่องดวงชะตาเป็นการส่วนตัวกับอาจารย์กิติคุณพลวัน สอบถามรายละเอียดเพิ่มเติมได้ที่094-6298799,https://www.naewna.com/lady/612521,2021_10_31
'เบลล่า ราณี'แปลงโฉมเป็น'เมดูซ่า' แต่งตัวต้อนรับเทศกาลฮาโลวีน,31 ต.ค.64สลัดลุคสาวสวยสดใส แต่งเป็นผีครั้งแรกต้อนเทศกาลฮาโลวีน สำหรับนางเอกซุปตาร์ เบลล่า ราณี ที่ล่าสุดเจ้าตัวแปลงโฉมเป็นเมดูซาคอสตูมจัดเต็มตั้งแต่หัวจรดเท้า เครื่องหน้าแน่นมาก เมคอัพสวยเฉี่ยวพร้อมข้อความว่า Happy Halloween Day ค๊าาาา เบลล่ามาล้าววว กับการแต่งฮาโลวีนครั้งแรก!! เบื้องหลังรูปสวยๆ จะเป็นยังไงก็ไม่รู้ แต่ที่รู้ๆ มีเซอร์ไพรส์แน่นอน (เซอร์ไพรส์มากด้วย จาบ้าตุย) เจอกันพรุ่งนี้ XX ทาง Xxx พลอยกับเบล ที่เดิมค่ะ แฮร่!!,https://www.naewna.com/entertain/612524,2021_10_31
'ยูกันดา'เตือนประชาชน อย่าฉีดวัคซีนโควิด-19 สูตรผสม,31 ต.ค.64 สำนักข่าวซินหัวรายงานว่า รัฐมนตรีกระทรวงสาธารณสุขยูกันดา กระตุ้นเตือนสาธารณชนอย่าฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ผสมกัน อย่าผสมวัคซีนป้องกันโรคโควิด-19 ถ้าฉีดวัคซีนชนิดหนึ่งแล้ว ให้ฉีดครบโดสด้วยวัคซีนชนิดเดิม รูธ อาเซง รัฐมนตรีกระทรวงฯ โพสต์ทวิตเตอร์เมื่อวันเสาร์ (30 ต.ค.) ที่ผ่านมา ยูกันดาเร่งฉีดวัคซีนป้องกันโรคโควิด-19 ให้ประชากรกลุ่มสำคัญราว 5.5 ล้านคน ก่อนจะเปิดการดำเนินกิจกรรมทางเศรษฐกิจในเดือนมกราคมปีหน้า ประชากรกลุ่มสำคัญข้างต้น ได้แก่ ครูอาจารย์ เจ้าหน้าที่ด้านความมั่นคง ผู้สูงอายุ บุคคลที่มีโรคประจำตัว บุคลากรทางการแพทย์ และแรงงานบาร์ ยูกันดากำหนดเปิดสถาบันการศึกษาระดับสูงอีกครั้งตั้งแต่วันที่ 1 พ.ย. เป็นต้นไป และนักเรียนต้องแสดงบัตรการฉีดวัคซีนป้องกันโรคโควิด-19 ก่อนเข้าพื้นที่ ส่วนโรงเรียนอื่นๆ มีกำหนดกลับมาเปิดการเรียนการสอนภายในเดือนมกราคมปีหน้า หลังจากต้องปิดทำการเพราะโรคระบาดใหญ่มานานเกือบ 20 เดือน อนึ่ง ข้อมูลจากกระทรวงฯ ระบุว่ายูกันดาฉีดวัคซีนป้องกันโรคโควิด-19 ให้ประชาชนกว่า 3 ล้านโดสแล้ว นับตั้งแต่เดือนมีนาคมปีนี้จนถึงวันพฤหัสบดี (28 ต.ค.),https://www.naewna.com/inter/612528,2021_10_31
เซียมซีเสี่ยงดวง! เขย่าขอโชคแม่ตะเคียน โค้งสุดท้ายก่อนวันหวยออก,31 ตุลาคม 2564 เมื่อเวลา 07.00 น. ผู้สื่อข่าวรายงานที่วัดเขาช่องลม หรือที่ชาวบ้านเรียกติดปาก คือวัดวังพง ม.2 ต.วังหิน อ.บ้านไร่ จ.อุทัยธานี ได้พบกับชาวบ้านหลายสิบคนทั้งในพื้นที่และนอกพื้นที่ แห่มาขอโชคลาภเจ้าแม่เคียน 3 แม่ ที่มีอายุกว่าหลายร้อยปี ทั้งสวยทั้งงดงาม อย่างเจ้าแม่ที่ 1 เจ้าแม่ตะเคียนศรีสุวรรณ เจ้าแม่ที่ 2 เจ้าแม่ตะเคียนสุวรรณมาลา เจ้าแม่ที่ 3 เจ้าแม่สีประไพ โดยทั้ง 3 แม่ ให้โชคลาภชาวบ้านที่มาขอให้สมหวังมาแล้วหลายนักต่อนัก บางคนสมหวังดังใจก็นำของมาแก้บน ด้วยเครื่องสำอาง ชุดไทย หรือก็นำเงินที่เสี่ยงดวงได้มาถวายสร้างบุญที่วัด ส่วนไม่พลาดเลยก็เห็นว่าจะเป็นตัวเลขที่เขย่าเซียมซี จากชาวบ้าน ได้เลข 53 และ 14 และ 38 ส่วนเลขคี่ธูปได้เลข 537และอีกมุมมองที่ชาวบ้านต่างได้เห็น ก็คือรูปเลขที่ต้นตะเคียนทั้ง 3 แม่ตะเคียน ต่างคนก็ต่างมองไม่เหมือนกัน โดยสอบถามนางพิกุล ศรีสุวรรณ อายุ 62 ปี อยู่บ้านเลขที่ 99 ม.3 บ้านใหม่คลองเคียน อ.บ้านไร่ ได้เปิดเผยว่าเจ้าแม่ทั้ง 3 ไม่ชอบให้ใครเอาแป้งมาทาที่ต้น เนื่องจากเจ้าแม่นั้นได้มาเข้าฝันบอกมันร้อน แล้วก็ก่อนหน้าที่จะนำต้นตะเคียนทั้ง 3 แม่ ขึ้นมา เจ้าแม่ตะเคียนศรีสุวรรณได้มาเข้าฝันตนเอง ว่าให้พระมาอัญเชิญเจ้าแม่มาจากคลองน้ำ แล้วก็ได้ทำพิธีอัญเชิญขึ้นมาทั้ง 3 แม่ โดยทั้ง 3 แม่ตะเคียนนั้นเป็นพี่น้องกัน ส่วนตัวตนเองนั้นได้เชื่อสิ่งศักดิ์สิทธิ์ของเจ้าแม่ทั้ง 3 ซึ่งให้โชคลาภตนเองและชาวบ้านที่มากราบไหว้ พากันถูกรางวัลกันมากมาย ยิ่งใกล้วันหวยออกตนเองก็มาขอเลขเด็ดจากเจ้าแม่ตะเคียนทั้ง 3 แม่ ส่วนเลขที่ตนเองได้จากเขย่าเซียมซีได้เลข 53 ซึ่งตรงกับเลขที่ได้บนต้นตะเคียนก็ได้เลข 53 เหมือนกัน ตนเองก็จะนำเลขที่ได้ไปเสี่ยงดวงใกล้วันหวยออก หากสมหวังดังใจก็จะนำเงินมาทำบุญที่วัด. 012,https://www.naewna.com/likesara/612527,2021_10_31
จริงใจหรือไก่กา?!‘นิด้าโพล’เปิดมุมคิดปชช.กับภาพ‘นักการเมือง’ลงพื้นที่บ่อย,"จริงใจหรือไก่กา?!นิด้าโพลเปิดมุมคิดปชช.กับภาพนักการเมืองลงพื้นที่บ่อย 31 ตุลาคม 2564 ศูนย์สำรวจความคิดเห็น นิด้าโพล สถาบันบัณฑิตพัฒนบริหารศาสตร์ (นิด้า) เปิดเผยผลสำรวจของประชาชน เรื่อง ช่วงนี้นักการเมือง ลงพื้นที่บ่อย…จริงใจหรือไก่กา? ทำการสำรวจระหว่างวันที่ 25-27 ตุลาคม 2564 จากประชาชนที่มีอายุ 18 ปีขึ้นไป กระจายทุกภูมิภาค ระดับการศึกษา และอาชีพทั่วประเทศ รวมทั้งสิ้น จำนวน 1,316 หน่วยตัวอย่าง เกี่ยวกับการที่มีข่าวนักการเมืองเกือบทุกพรรคลงพื้นที่บ่อยมากในช่วงนี้ เป็นความจริงใจเพื่อดูแลช่วยเหลือประชาชน หรือเป็นเพราะกระแสการยุบสภากันแน่ การสำรวจอาศัยการสุ่มตัวอย่างโดยใช้ความน่าจะเป็น จากบัญชีรายชื่อฐานข้อมูลตัวอย่างหลัก (Master Sample) ของ นิด้าโพล สุ่มตัวอย่างด้วยวิธีแบบง่าย (Simple Random Sampling) เก็บข้อมูล ด้วยวิธีการสัมภาษณ์ทางโทรศัพท์โดยกำหนดค่าความเชื่อมั่นที่ร้อยละ 97.0 จากการสำรวจเมื่อถามถึงความคิดเห็นของประชาชนต่อข่าวนักการเมืองเกือบทุกพรรคลงพื้นที่บ่อยมากในช่วงนี้ พบว่า ส่วนใหญ่ ร้อยละ 58.89 ระบุว่า ไปเพื่อดูแลช่วยเหลือประชาชน และหาเสียงไปด้วย รองลงมา ร้อยละ 19.38 ระบุว่า ไปเพราะกระแสการยุบสภามากกว่า , ร้อยละ 11.17 ระบุว่า ไปเพื่อดูแลช่วยเหลือประชาชน จริง ๆ และร้อยละ 10.56 ระบุว่า ไม่ทราบ/ไม่ตอบ/ไม่สนใจ สำหรับความคิดเห็นของประชาชนต่อการลงพื้นที่ของ ส.ส. ระบบแบ่งเขต เพื่อดูแลช่วยเหลือประชาชนในเขตเลือกตั้ง พบว่า ส่วนใหญ่ ร้อยละ 38.83 ระบุว่า ไม่เคยลงพื้นที่เพื่อดูแลช่วยเหลือประชาชนเลย รองลงมา ร้อยละ 36.93 ระบุว่า ลงพื้นที่เพื่อดูแลช่วยเหลือประชาชนไม่ค่อยบ่อย , ร้อยละ 16.41 ระบุว่า ลงพื้นที่เพื่อดูแลช่วยเหลือประชาชนค่อนข้างบ่อย , ร้อยละ 7.45 ระบุว่า ลงพื้นที่เพื่อดูแลช่วยเหลือประชาชนบ่อยมาก และร้อยละ 0.38 ระบุว่า ไม่ทราบ/ไม่ตอบ/ไม่สนใจ ท้ายที่สุดเมื่อถามถึงความคิดเห็นของประชาชนต่อการลงพื้นที่ของ ส.ส. ระบบบัญชีรายชื่อ เพื่อดูแลช่วยเหลือประชาชนในเขตเลือกตั้ง พบว่า ส่วนใหญ่ ร้อยละ 55.85 ระบุว่า ไม่เคยเห็น ส.ส. ระบบบัญชีรายชื่อลงพื้นที่เลย รองลงมา ร้อยละ 29.26 ระบุว่า เห็น ส.ส. ระบบบัญชีรายชื่อลงพื้นที่ไม่ค่อยบ่อย , ร้อยละ 9.95 ระบุว่า เห็น ส.ส. ระบบบัญชีรายชื่อลงพื้นที่ค่อนข้างบ่อย , ร้อยละ 3.57 ระบุว่า เห็น ส.ส. ระบบบัญชีรายชื่อลงพื้นที่บ่อยมาก และร้อยละ 1.37 ระบุว่า ไม่ทราบ/ไม่ตอบ/ไม่สนใจ -005",https://www.naewna.com/politic/612501,2021_10_31
ชาวซูดานประท้วงต้านรัฐประหาร ร้องคืนอำนาจรัฐให้ประชาชน,31 ต.ค.64 สำนักข่าวต่างประเทศรายงานว่าประชาชนหลายพันคนออกมาชุมนุมประท้วงตามท้องถนนในกรุงคาทูม และอีกหลายเมืองของประเทศซูดาน เพื่อต่อต้านการก่อรัฐประหารของกองทัพเมื่อสัปดาห์ที่ผ่านมา โดยเรียกร้องให้กองทัพคืนอำนาจให้แก่รัฐบาลพลเรือน และแต่งตั้ง นายอับดุลเลาะห์ ฮัมด็อก นายกรัฐมนตรี ผู้ถูกโค่นอำนาจกลับสู่ตำแหน่งเดิมทันที ประชาชนหลายพันคนออกมาชุมนุมประท้วงตามท้องถนนในกรุงคาทูม และอีกหลายเมืองของประเทศซูดาน เพื่อต่อต้านการก่อรัฐประหารของกองทัพเมื่อสัปดาห์ที่ผ่านมา โดยเรียกร้องให้กองทัพคืนอำนาจให้แก่รัฐบาลพลเรือน และแต่งตั้ง นายอับดุลเลาะห์ ฮัมด็อก นายกรัฐมนตรี ผู้ถูกโค่นอำนาจกลับสู่ตำแหน่งเดิมทันที อย่างไรก็ตาม การรัฐประหารครั้งนี้กำลังเผชิญเสียงต่อต้านอย่างรุนแรง ไม่เพียงจากประชาคมนานาชาติ แต่ยังมาจากประชาชนชาวซูดานซึ่งออกมาชุมนุมประท้วงกันตั้งแต่วันแรก จนล่าสุดในวันเสาร์ที่ 30 ต.ค. 2564 ที่ผ่านมา ผู้ชุมนุมยังคงออกมาประท้วงในกรุงคาทูม เมืองออมเดอร์มาน และอีกหลายแห่ง โดยโบกธงกับตะโกนข้อความว่า ไม่เอาการปกครองของทหาร พวกเขายังตั้งใจออกมาชุมนุมทั่วประเทศในวันจันทร์ที่จะถึงนี้ด้วย อย่างไรก็ตาม การรัฐประหารครั้งนี้กำลังเผชิญเสียงต่อต้านอย่างรุนแรง ไม่เพียงจากประชาคมนานาชาติ แต่ยังมาจากประชาชนชาวซูดานซึ่งออกมาชุมนุมประท้วงกันตั้งแต่วันแรก จนล่าสุดในวันเสาร์ที่ 30 ต.ค. 2564 ที่ผ่านมา ผู้ชุมนุมยังคงออกมาประท้วงในกรุงคาทูม เมืองออมเดอร์มาน และอีกหลายแห่ง โดยโบกธงกับตะโกนข้อความว่า ไม่เอาการปกครองของทหาร พวกเขายังตั้งใจออกมาชุมนุมทั่วประเทศในวันจันทร์ที่จะถึงนี้ด้วย,https://www.naewna.com/inter/612534,2021_10_31
'เก่ง ลายพราง'ติดโควิดไข้ขึ้นนอนไม่ได้ สุดห่วงลูกเมีย,31 ต.ค.64ก่อนหน้านี้ได้ออกมาแจ้งว่าข่าวว่า จอย ภรรยา ที่กำลังตั้งท้องติดโควิด-19 เพราะเพื่อนที่มาร่วมงานแต่งปกปิดประวัติการติดเชื้อโควิด-19 และล่าสุด เก่ง ลายพราง โพสต์แจ้งข่าวว่าตนเองก็ติดเชื้อโควิดด้วยเช่นกัน โดยระบุข้อความว่า สรุปผมกลับมาตรวจอีกรอบหลังจาก 3 วันตามที่หมอบอก ผลออกมาผมติดโควิดนะครับ อย่างที่ผมบอกว่าโรคนี้มันไม่ได้น่ากลัว แต่สิ่งที่ผมกลัวที่สุด คือ ผมเป็นห่วงลูกเมีย แต่ผมต้องขอบคุณทุกกำลังใจที่ทุกคนมอบให้นะครับ นอกจากนี้ เก่ง ลายพราง ยังได้โพสต์ขอโทษเพื่อน หลังโวยมาร่วมงานแต่งแต่ปกปิดข้อมูลด้วยว่า ผมก็ขอโทษแกที่ใส่อารมณ์ไปในตอนแรก เพราะว่าความที่เป็นห่วงลูกในท้อง กับเมียว่า จะเป็นหนักมั้ย ไม่เป็นไรเพื่อนเรื่องราวที่เลวร้าย ขอให้มันผ่านไป ขอเอาความรู้สึกเก่าๆที่เราเป็นเพื่อนรัก กันกลับมา และก็ขอโทษทรายด้วยนะเพื่อนที่พูดอะไรที่รุนแรงไป หรือทำให้ไม่สบายใจ และก่อให้เกิดผลเสียในทุกๆทาง และต้องกราบขอโทษ ทุกคนด้วยนะครับ ที่เอาเรื่องส่วนตัว ระหว่างผมกับแก มาทำให้ทุกคนไม่สบายใจณ.เวลานี้เรา2คนได้ปรับความเข้าใจกันแล้วนะครับ#กราบขอโทษเพื่อนครับ,https://www.naewna.com/entertain/612536,2021_10_31
‘วรงค์’จ่อเปิดตัวทีมงานชุดใหญ่ ประเดิม4โฆษก-ลั่นไทยภักดีไม่ใช่พรรคอะไหล่,"วรงค์จ่อเปิดตัวทีมงานชุดใหญ่ ประเดิม4โฆษก-ลั่นไทยภักดีไม่ใช่พรรคอะไหล่ 31 ตุลาคม 2564 นพ.วรงค์ เดชกิจวิกรม หัวหน้าพรรคไทยภักดี แถลงเปิดตัวทีมโฆษกพรรค ประกอบด้วย นายสุขสันต์ แสงศรี หรือนัท โฆษกด้านการเมืองและกระบวนการยุติธรรม , น.ส.วิลาสินี แววคุ้ม หรือ ตูน ประสบการณ์สื่อสังคมออนไลน์กิจการสตรีและกลุ่มหลากหลายทางเพศ , นายจักรพงษ์ กลิ่นแก้ว หรือ อ๊อฟ โฆษกด้านความเหลื่อมล้ำและความแตกแยกในสังคม และ เยาวชน และผศ.พิมพ์ณัฐชยา สัจจาศิลป์ หรือ ครูตา โฆษกด้านวิชาการ สื่อมวลชน และเศรษฐกิจ นพ.วรงค์ กล่าวว่า สำหรับการเปิดตัวทีมโฆษกพรรคไทยภักดีในวันนี้เพื่อที่จะต้องการเป็นทีมงานที่จะสื่อสารกับประชาชนโดยตรงและขอยืนยันว่าพรรคไทยภักดีจะก้าวทีละก้าวอย่างมั่นคงและแน่นอน เพื่อให้พี่น้องประชาชนไร้ความกังวล รวมทั้งอีกไม่นานจะได้เห็นคณะกรรมการชุดใหญ่ซึ่งทุกคนเห็นแล้วจะต้องตกใจและตะลึงอย่างแน่นอน สำหรับทีมงานโฆษกพรรคไทยภักดีนั้น แต่ละคนมีสโลแกนประจำตัวคือนายสุขสันต์ มักจะพูดเสมอว่าใช้ความจริงต่อสู้ การโกหกบิดเบือน เจอกันแน่ / น.ส.วิลาสินี มักพูดว่า เฟคนิวส์จะต้องหมดไปจากสังคมไทย / นายจักรพงษ์ มักพูดว่า พวกชังชาติ และพวกขอยกเลิกมาตรา 112 จะได้เจอกัน / ผศ.พิมพ์ณัฐชยา มักพูดว่า ครูจะทำให้หนูมีอนาคตที่ดี เดินไปกับครูนะลูก ซึ่งสโลแกนของทีมโฆษกสร้างความประทับใจให้กับพี่น้องประชาชนเป็นอย่างมาก ขณะที่มีกลุ่มประชาชนมาให้กำลังใจ กล่าวยินดีกับโฆษกทุกคนพร้อมทั้งขอให้ตรวจสอบใน Facebook เนื่องจากมีคนไม่ดี มีการโพสต์ข้อความจากจ้วงสถาบัน จึงอยากให้เร่งดำเนินคดีกับบุคคลเหล่านี้ขอวอนอย่าสงสารและเห็นใจเพราะตนเหล่านี้ตั้งใจทำแน่นอน เมื่อถามว่ากรณีมีการมองว่าพรรคไทยภักดีคืออะไหล่มีความคิดเห็นอย่างไรนั้น นพ.วรงค์ ตอบว่า อะไหล่คือส่วนประกอบ แต่เราจะเป็นพรรคหลักของประเทศไทยและพร้อมจะเดินหน้าต่อสู้เพื่อพี่น้องประชาชนคนไทย เมื่อถามอีกว่าถ้าได้เป็นนายกรัฐมนตรีจะจัดการบุคคลที่ออกมาล้มสถาบันอย่างไร นพ.วรงค์ ตอบว่า ที่ผ่านมา ก็มีการต่อสู้ทุนล้มล้างตลอด ไม่ว่าจะเป็นเอาความจริงมาต่อสู้หรือเอากฎหมายหลักมาต่อสู้ แต่แค่ 2 หลักคงไม่เพียงพอต่อไปนี้จะต้องทำให้ประชาชนอยู่ดีกินดีรวมทั้งแสดงความซื่อสัตย์สุจริต ให้พี่น้องได้เห็นและนี่คือหัวใจสำคัญที่จะนำไปสู่ความมั่นคง เมื่อถามอีกว่า ถ้าได้เป็นรัฐบาลขอให้ดำเนินการช่วยเหลือในเรื่องของน้ำมันบัตร 2 ใบและไทยคมได้หรือไม่ นพ.วรงค์ ตอบว่า สำหรับเรื่องดังกล่าวในสัปดาห์หน้าต้นจะแถลงเกี่ยวกับเรื่องน้ำมันซึ่งตอนนี้รอข้อมูลอีกประมาณ 1 ส่วนจึงจะแล้วเสร็จ ส่วนเรื่องไทยคมกระบวนการผ่านผู้ตรวจการแผ่นดินจบแล้วซึ่งในวันจันทร์ที่จะถึงนี้ตนจะเดินทางไปที่ศาลรัฐธรรมนูญอีกครั้ง ซึ่งหลังจากนี้ทางพรรคจะรายงานความคืบหน้าให้ทราบเป็นระยะและขอย้ำว่าเราไม่ใช่พักอะไรแต่ เราคือพรรคหลักของประเทศไทย -005",https://www.naewna.com/politic/612538,2021_10_31
‘หมอยง’ไขข้อข้องใจ‘วัคซีน subunit’ ฝากใครกำลังรอไม่ต้องรอ,หมอยงไขข้อข้องใจวัคซีน subunit ฝากใครกำลังรอไม่ต้องรอ 31 ตุลาคม 2564 ศ.นพ.ยง ภู่วรวรรณ หัวหน้าศูนย์เชี่ยวชาญเฉพาะทางด้านไวรัสวิทยาคลินิก ภาควิชากุมารเวชศาสตร์ คณะแพทยศาสตร์ จุฬาลงกรณ์มหาวิทยาลัย โพสต์ข้อความลงบนเฟซบุ๊ก ระบุว่า.... โควิด 19 วัคซีน subunit วัคซีน ยง ภู่วรวรรณ 30 ตุลาคม 2564 หลายเดือนที่ผ่านมาทุกคนกล่าวถึงวัคซีนซับยูนิตกันมาก จึงอยากจะขยายความเข้าใจ วัคซีน subunit จะเป็นกระบวนการสร้างโปรตีนโดยวิศวกรรมพันธุศาสตร์ แบคทีเรีย ยีสต์ หรือเซลล์ สร้างโปรตีนตามพันธุกรรมที่กำหนด ตัวอย่างวัคซีนที่ใช้กันมาก คือ วัคซีนตับอักเสบบี ใช้กันมากกว่า 30 ปี มีประสิทธิภาพสูง แต่พอมาถึงตับอักเสบเอ ทำไม่สำเร็จ องค์ประกอบโปรตีนที่ซับซ้อนกว่า วัคซีนโควิด ชนิด subunit จะเป็นโปรตีนส่วน สไปรท์ที่มีขนาดใหญ่มาก ใหญ่กว่าตับอักเสบบี หลายเท่า และส่วนกระตุ้นภูมิต้านทานยังมี glycan องค์ประกอบหมู่น้ำตาล ทำให้เกิดความซับซ้อน โปรตีนส่วนกระตุ้นภูมิต้านทาน เป็นแบบผุดๆโผล่ๆ โปรตีนมีขนาดใหญ่ จึงจำเป็นที่จะต้องอาศัย ตัวเร่งกระตุ้นภูมิต้านทานที่แรง (strong adjuvant) เพื่อได้ภูมิต้านทานที่สูง การมีหมู่น้ำตาลเป็นองค์ประกอบในโปรตีน การใช้สิ่งมีชีวิตจำพวก จุลชีพสร้างโปรตีนให้เหมือน ได้ลำบากขึ้น เรารู้จักวัคซีน Novavax ได้ผ่านการทดลองระยะที่ 3 มาตั้งแต่ต้นปี วัคซีนนี้ใช้ตัวเร่งกระตุ้นภูมิต้านทานคือ Matrix M adjuvant ที่สกัดจากเปลือกไม้ ต้น molina เป็นไม้พื้นเมืองของชิลี ยังไม่เคยใช้ในวัคซีนใดมาก่อน วัคซีนนี้ยังไม่ผ่านการรับรองจากองค์การอาหารและยาประเทศสหรัฐอเมริกา และองค์การอนามัยโลก โอกาสที่ไทยจะใช้คงต้องรออีกนาน วัคซีน subunit ที่มีการใช้ในมนุษย์แล้ว เป็นของจีน (Anhui Zhifei Longcome) ใช้ alum เป็นตัวเสริมกระตุ้นภูมิต้านทาน กระตุ้นได้ไม่ดีเท่าที่ควร จึงต้องให้ 3 เข็ม แบบไวรัสตับอักเสบบี คือ 0 1 และ 6 เดือน วัคซีนของคิวบาที่ชื่อว่า Abdala ใช้ในประเทศคิวบา เวียดนาม และเวเนซุเอลา นอกจากนี้ยังมีวัคซีนที่ผลิตที่ไต้หวัน อย่างที่ได้เห็นข่าวกัน ส่วนวัคซีนของทางตะวันตก Sanofi-GSK บริษัทยักษ์ใหญ่อยู่ในระหว่างการศึกษา ใครที่กำลังรอ subunit วัคซีน คงไม่ต้องรอ ต้องให้ทางอเมริกา FDA และองค์การอนามัยโลกรับรอง ก่อน #หมอยง -005,https://www.naewna.com/local/612512,2021_10_31
เช็คด่วน!ม็อบ 4 กลุ่มป่วนกรุง ตร.ยึดระเบิดได้อีก จับตา‘ทะลุแก๊ส’ก่อเหตุรุนแรง,เช็คด่วน!ม็อบ 4 กลุ่มป่วนกรุง ตร.ยึดระเบิดได้อีก จับตาทะลุแก๊สก่อเหตุรุนแรง 31 ตุลาคม 2564 พล.ต.ต.จิรสันต์ แก้วแสงเอก รองผู้บัญชาการตำรวจนครบาล (รอง ผบช.น.) และโฆษก บช.น. แถลงเตรียมความพร้อมรับมือการนัดชุมนุมทางการเมืองของกลุ่มราษฎร และกลุ่มแนวร่วมฯ ที่แยกราชประสงค์ โดยคาดว่าจะเริ่มกิจกรรมตั้งแต่เวลา 16.00 น. และไม่เคลื่อนที่ไปยังจุดที่อื่น ซึ่งทางตำรวจนครบาล จัดเตรียมแผนและยุทธวิธีโดยกำชับให้ตำรวจปฏิบัติภายใต้กรอบของกฎหมาย ส่วนการนัดชุมนุมที่แยกราชประสงค์ อาจจะกระทบต่อการจราจร จึงขอให้ประชาชนหลีกเลี่ยงเส้นทางใกล้เคียงกับแยกราชประสงค์ รอง ผบช.น. ยืนยันว่า ยังไม่มีการขออนุญาตให้มีการชุมนุม และย้ำว่าในปัจจุบันยังคงมีข้อห้ามตามกฎหมายเกี่ยวกับการห้ามชุมนุมทางการเมือง ดังนั้นตำรวจจะรวบรวมหลักฐานไว้เพื่อดำเนินคดีต่อไป เราเป็นกังวลในการนัดชุมนุมที่แยกราชประสงค์ เพราะในจุดนี้มีการชุมนุมของหลายกลุ่ม จึงจัดชุดสืบสวนหาข่าว เพื่อประสานการทำงานอย่างรอบด้านไม่ให้เกิดเหตุอันตรายในพื้นที่ รอง ผบช.น. กล่าว พล.ต.ต.จิรสันต์ ระบุว่า สถานการณ์การชุมนุมในวันนี้ จะมีด้วยกัน 4 จุดด้วยกัน จุดแรกจะเป็นกลุ่มของ นปช. ซึ่งจะมีการชุมนุมบริเวณถนนวิภาวดี มีการชุมนุมกันในเวลา 13.00 น. และการชุมนุมในวันนี้ คาดว่าจะไม่มีการเคลื่อนที่ไปยังบริเวณอื่นแต่อย่างใด แต่หากมีการเลิกชุมนุมอาจจะมีการเคลื่อนตัวไปรวมกลุ่มกับจุดอื่น โดยเฉพาะแยกราชประสงค์ ส่วนจุดที่สอง คือกลุ่มราษฎร์ และกลุ่มแนวร่วม โดยจะทำการชุมนุมกันที่บริเวณแยกราชประสงค์ เวลา 16.00 น. โดยจุดนี้คาดว่า ไม่น่าจะเคลื่อนตัวแต่อย่างใด จุดที่สาม เป็นกลุ่มศิลปเพลงเพื่อราษฎร์ ซึ่งจะทำการชุมนุมที่บริเวณหน้าเรือนจำพิเศษกรุงเทพฯ เริ่มในเวลา 17.00 น. และจุดนี้คาดว่าไม่น่าจะเคลื่อนตัวแต่อย่างใด จุดที่สี่ คือกลุ่มทะลุแก๊ส ซึ่งคาดว่าจะมีการชุมนุมกันที่บริเวณใต้ทางด่วนดินแดง โดยเริ่มเวลา 17.30 น. เป็นต้นไป สำหรับจุดนี้คาดว่าจะมีการก่อความไม่สงบ และอาจมีการเคลื่อนที่ไปยังจุดอื่นใกล้เคียง รอง ผบช.น. กล่าวด้วยว่า สำหรับการปฏิบัติการเชิงรุกในวันที่ 30 ตุลาคม ที่ผ่านมา ตำรวจสามารถเข้าตรวจสอบและยึดวัตถุระเบิดแสวงเครื่องจำนวน 1 ลูกบริเวณลานจอดรถใต้ทางด่วนดินแดง ซอยต้นโพธิ์ ใกล้แฟลตดินแดง และยึดวัตถุคล้ายระเบิดได้อีก ที่บริเวณใกล้ สน.ดินแดง และอีกจุดที่ใกล้สถานีรถไฟไฟฟ้าสีแดง บางเขน ส่วนการดำเนินคดีเกี่ยวกับการชุมนุมในพื้นที่กรุงเทพมหานคร จำนวน 778 คดี สอบสวนเสร็จสิ้นไปแล้วสั่งฟ้องจำนวน 385 คดี คงเหลือ 393 คดีที่อยู่ระหว่างการดำเนินการ -005,https://www.naewna.com/local/612541,2021_10_31
ย้ำ! กทม.ไฟเขียว‘นั่งดื่มในร้าน’ไม่เกิน 3 ทุ่ม ตร.เข้มมาตรการลดเสี่ยงแพร่เชื้อ,ย้ำ! กทม.ไฟเขียวนั่งดื่มในร้านไม่เกิน 3 ทุ่ม ตร.เข้มมาตรการลดเสี่ยงแพร่เชื้อ 31 ตุลาคม 2564 พล.ต.ต.ยิ่งยศ เทพจำนงค์ โฆษกสำนักงานตำรวจแห่งชาติ (โฆษก ตร.) เปิดเผยว่า จากกรณีที่ประชุมศูนย์บริหารสถานการณ์โควิด-19 (ศบค.) ครั้งที่ 17/2564 พิจารณาเห็นชอบตามที่ศูนย์ปฏิบัติการฉุกเฉินด้านการแพทย์และสาธารณสุข กรณีโรคติดเชื้อโควิด-19 สธ.เสนอแผนการให้บริการวัคซีนโควิด-19 และเสนอการปรับระดับพื้นที่สถานการณ์ย่อยในพื้นที่ทั่วราชอาณาจักร โดยให้กรุงเทพมหานคร กระบี่ พังงา ภูเก็ต เป็นพื้นที่สีฟ้า หรือนำร่องการท่องเที่ยว เตรียมเปิดให้มีการขายและดื่มเครื่องดื่มแอลกอฮอล์ในร้านอาหารได้ตั้งแต่วันที่ 1 พฤศจิกายน 2564 เป็นต้นไป ขณะเดียวกันที่ประชุมคณะกรรมการโรคติดต่อกรุงเทพมหานคร ครั้งที่ 31 อนุญาตให้บริโภคเครื่องดื่มแอลกอฮอล์ได้เฉพาะร้านที่ผ่านมาตรฐาน SHA ของการท่องเที่ยวแห่งประเทศไทย และไม่เกินเวลา 21.00 น. นั้น ในส่วนของสำนักงานตำรวจแห่งชาติ โดย พล.ต.อ.สุวัฒน์ แจ้งยอดสุข ผู้บัญชาการตำรวจแห่งชาติ (ผบ.ตร.) ได้กำชับทุกหน่วยงานที่เกี่ยวข้องของสำนักงานตำรวจแห่งชาติ เชิญผู้ประกอบการและผู้เกี่ยวข้องมาหารือทำความเข้าใจถึงข้อกำหนดตามประกาศคำสั่งต่าง ๆ ให้เป็นไปตามมาตรการป้องกันการแพร่ระบาดของโรคติดเชื้อไวรัสโคโรนา 2019(โควิด-19) อย่างเคร่งครัด และให้ผู้บังคับบัญชาคอยสอดส่องการปฏิบัติของตำรวจให้อยู่ในกรอบของกฎหมาย ส่วนกรณีพื้นที่กรุงเทพมหานคร มีข้อกำหนดเปิดให้บริโภคเครื่องดื่มแอลกอฮอล์ได้ถึงเวลา 21:00 น. แต่สามารถรับประทานอาหารต่อได้นั้น ให้ตำรวจไปประชาสัมพันธ์ขอความร่วมมือผู้ประกอบการในพื้นที่ ให้ปฏิบัติตามมาตรการของที่ประชุมคณะกรรมการโรคติดต่อกรุงเทพมหานคร โดยให้ยึดหลักรัฐศาสตร์และนิติศาสตร์ควบคู่กันไป แต่สำหรับการมั่วสุมปาร์ตี้ หรือกิจกรรมใด ๆ ที่ฝ่าฝืนข้อกำหนดฯ เสี่ยงต่อการแพร่ระบาดเชื้อโรค ให้เจ้าหน้าดำเนินการตามกฎหมายอย่างเด็ดขาดทุกกรณี หากประชาชนพบเบาะแสการมั่วสุมอันเสี่ยงต่อการแพร่ระบาดของโรคโควิด-19 สามารถแจ้งไปยังสายด่วนสำนักงานตำรวจแห่งชาติ หมายเลข 191 หรือ 1599 ตลอด 24 ชั่วโมง -005,https://www.naewna.com/local/612542,2021_10_31
'คำชะโนด'เปิดประตูรับนักท่องเที่ยว บวงสรวงปู่ศรีสุทโธ ฮือฮาเลขเด็ดขันน้ำมนต์,"31 ตุลาคม 2564 ผู้สื่อข่าวรายงานว่า เวลา 09.09 น. ที่วังนาคินทร์คำชะโนด บ้านโนนเมือง ต.บ้านม่วง อ.บ้านดุง จ.อุดรธานี นายวรุตม์ วิศิษฏ์ศิลป์ นายอำเภอบ้านดุง,นายจักรพันธ์ เชื้อพุทธ ปลัดอำเภอฝ่ายความมั่นคง,นายพงษ์ศักดิ์ ศรีชนะ กำนันต.บ้านดุง พร้อมด้วยผู้ใหญ่บ้านและคณะกรรมการคำชะโนด ได้ทำพิธีบวงสรวงปู่ศรีสุทโธและย่าประทุมมา โดยจัดพานบายศรีพญานาคเศียร 9 ชั้นและเครื่องบูชาผลไม้ อาหารคาวหวานต่าง ๆ อีก 9 ชนิด มีนายชวการ คำวันสา พ่อพราหมณ์ประจำคำชะโนดทำพิธีบวงสรวง ถือเป็นการบวงสรวงพ่อปู่แม่ย่า ก่อนจะมีการเปิดแหล่งท่องเที่ยวคำชะโนดแล้วในวันพรุ่งนี้ 1 พ.ย.64 หลังจากปิดมานานกว่า 6 เดือน จากนั้นคณะนางรำก็ได้รำถวายปู่ศรีสุทโธและย่าประทุมมาที่ลานบวงสรวง ถือฤกษ์คำชะโนดพร้อมแล้วสำหรับรับนักท่องเที่ยว ขณะที่คอหวยก็ไม่พลาดส่องเลขเด็ดขันน้ำมนต์พิธีบวงสรวงปู่ศรีสุทโธเห็นเลขเด็ด 603 , 903 ส่วนธูปเสี่ยงทาย 951 นายวรุตม์ วิศิษฏ์ศิลป์ นายอำเภอบ้านดุง เปิดเผยว่า วันนี้ทางคณะกรรมการคำชะโนดก็ถือฤกษ์ทำพิธีบวงสรวงขอขมาปู่ศรีสุทโธและย่าประทุมมา ขอเปิดคำชะโนดอย่างเป็นทางการเพื่อจะให้นักท่องเที่ยวเข้ามาสักการะพ่อปู่แม่ปู่ฯ เริ่มวันที่ 1 พ.ย.64 คือวันพรุ่งนี้ หลังจากปิดเนื่องจากสถานการณ์โควิดมากว่า 6 เดือน โดยการเข้ามาสักการะ นักท่องเที่ยวจะต้องลงทะเบียนผ่านแอพ เที่ยวคำชะโนด หากใครไม่สามารถลงทะเบียนผ่านแอพคำชะโนดได้ ให้โทรมาที่ 2 เบอร์นี้คือ 0649738384, 0658859065 จะมีเจ้าหน้าที่ของศูนย์อำนวยการคำชะโนดลงให้อีกทางหนึ่ง โดยวันจันทร์-วันศุกร์ เข้าได้ 2,000 คน ส่วนวันเสาร์อาทิตย์เข้าได้ 3,000 คน และขอย้ำนักท่องเที่ยวที่มาจะต้องได้รับวัคซีนป้องกันโควิดตามเกณฑ์ของกระทรวงสาธารณสุข คือต้องฉีดวัคซีนแล้ว 2 เข็ม หากไม่ได้ฉีดวัคซีนคณะกรรมการจะไม่ให้เข้า ผู้สื่อข่าวถามถึงความเป็นห่วงคำชะโนนด อาจจะปิดอีกหากมีการระบาดโควิดอีกรอบ นายอำเภอบ้านดุง กล่าวว่า เราห่วงและกังวลเรื่องจะปิดอีกครั้ง แต่เราไม่ตื่นตระหนก เพราะสถานการณ์การระบาดยังมีอยู่ แต่เพื่อขับเคลื่อนเศรษฐกิจของชุมชนเราก็จะทำดีที่สุด มาตรการป้องกันเราก็มีมาตรการจำกัดระยะห่างเข้าได้รอบละ 50 คน วันธรรมดาเข้าได้ 2,000 คนและวันหยุดเข้าได้ 3,000 บาท หากสถานการณ์ดีขึ้นเราก็จะขยายจำนวนนักท่องเที่ยวที่จะเข้ากราบสักการะปู่ศรีสุทโธและย่าประทุมมาให้มากขึ้น. 012",https://www.naewna.com/likesara/612540,2021_10_31
ความหวังของหมู่บ้าน! ชาวพะเยาแห่ขอโชค'กุมารทอง' เจอเลข3ตัว,31 ตุลาคม 2564 ผู้สื่อข่าวรายงานว่าได้มีชาวบ้านทั้งในและนอกพื้นที่บ้านสันป่าม่วง ตำบลสันป่าม่วง อำเภอเมือง จังหวัดพะเยา พากันนำดอกไม้ธูปเทียนของเล่นน้ำเขียวน้ำแดงขนม นมเนย เอามาเซ่นไหว้พร้อมจุดธูปขอโชคลาภกุมารทอง วัดสันป่าม่วง ได้เลข 3 ตัว 716 บางคนก็จดบางคนก็ใช้โทรศัพท์มือถือถ่ายไว้เพื่อนำไปเสี่ยงโชค ซื้อสลากกินแบ่งรัฐบาลงวดวันที่ 1 พฤศจิกายนที่จะถึงนี้ โดยกลุ่มชาวบ้านมีต่างให้สัญญากับกุมารทองว่า หากถูกหวยกุมารทองได้โชคใหญ่จะพากันสร้างศาลาใหม่ แทนศาลาชั่วคราวที่มุงคาให้. 012,https://www.naewna.com/likesara/612511,2021_10_31
'แอร์ ภัณฑิลา'อวดหุ่นแซ่บ เสิร์ฟความเซ็กซี่จากอเมริกา,31 ต.ค.64 หลังจากที่บินลัดฟ้าไปเที่ยวสหรัฐอเมริกาสำหรับสาว แอร์ ภัณฑิลา ซึ่งเจ้าตัวก็ประกาศว่าจะไปอยู่ถึง 1 เดือน โดยล่าสุดเจ้าตัวได้ส่งตรงความแซ่บด้วยการจัดเต็มในชุดว่ายน้ำสีชมพูสดใส แต่ก็ไม่วายโดนวิจารณ์เรื่องหุ่นที่ดูเหมือนจะผอมจนเกินไป โดยมีพาย พิมพ์พัชร ที่บอกว่า ผอมไปแล้วแม่ สาวแอร์ เลยตอบกลับว่าจัดเต็ม ขุน นน ที่อเมริกาจ้าาา,https://www.naewna.com/entertain/612547,2021_10_31
'กัมพูชา'เตรียมฉีดวัคซีนโควิด-19 'ซิโนแวค'ให้เด็กอายุ 5 ปี,31 ต.ค.64 สำนักข่าวซินหัวรายงานว่า กระทรวงสาธารณสุขกัมพูชาเปิดเผยแผนการเริ่มฉีดวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ของซิโนแวคจากจีนให้เด็กอายุ 5 ปี ทั่วประเทศ ตั้งแต่วันที่ 1 พ.ย. เป็นต้นไป ออร์ แวนดิน โฆษกกระทรวงฯ กล่าวว่าเด็กอายุ 5 ปี ใน 25 เมืองและจังหวัดจะได้รับวัคซีนของซิโนแวค จำนวน 2 โดส ตั้งแต่วันที่ 1 พ.ย. 2021 โดยเว้นระยะ 28 วัน ระหว่างโดสหนึ่งกับโดสสอง ซึ่งผู้ปกครองหรือผู้ดูแลตามกฎหมายต้องแสดงใบแจ้งเกิด หนังสือประวัติครอบครัว หรือหนังสือเดินทางของเด็ก เมื่อพาบุตรหลานเข้ารับวัคซีน กระทรวงฯ ระบุว่าความคืบหน้าล่าสุดนี้มีขึ้นหลังกัมพูชาฉีดวัคซีนป้องกันโรคโควิด-19 อย่างน้อยหนึ่งโดสให้ประชาชนอายุ 6 ปีขึ้นไป 13.7 ล้านคน หรือราวร้อยละ 85.6 ของประชากรรวม 16 ล้านคน โดยส่วนหนึ่งรับวัคซีนครบโดส 13.05 ล้านคน หรือร้อยละ 81.6 และรับวัคซีนโดสสามหรือโดสกระตุ้น 1.83 ล้านคน หรือร้อยละ 11.4 อนึ่ง วัคซีนป้องกันโรคโควิด-19 ส่วนใหญ่ที่ใช้ในโครงการฉีดวัคซีนของกัมพูชาเป็นวัคซีนของซิโนแวคและซิโนฟาร์มจากจีน ที่มาxinhuathai,https://www.naewna.com/inter/612551,2021_10_31
โควิดลามศูนย์เด็กเล็ก‘ขอนแก่น’ ติดเชื้อแล้ว 11 ราย เร่งตรวจกลุ่มเสี่ยง,"โควิดลามศูนย์เด็กเล็กขอนแก่น ติดเชื้อแล้ว 11 ราย เร่งตรวจกลุ่มเสี่ยง 31 ตุลาคม 2564 ที่โรงพยาบาลส่งเสริมสุขภาพตำบล (รพ.สต.) โคกสูง ต.โคกสูง อ.อุบลรัตน์ จ.ขอนแก่น เจ้าหน้าที่ โรงพยาบาลอุบลรัตน์ , รพ.สต.โคกสูง ช่วยกันตรวจ ATK กับกลุ่มเสี่ยง หลังจากที่พบผู้ติดเชื้อโควิด-19 รายใหม่ เป็นเด็กในศูนย์พัฒนาเด็กเล็กตำบลโคกสูง เมื่อวันศุกร์ที่ผ่านมา เบื้องต้นพบเด็กติดเชื้อแล้ว 11 คน โดยวันนี้ได้มีการนำเด็กภายในศูนย์เด็กเล็กทั้งหมด พร้อมผู้ปกครอง มาตรวจเชิงรุก เพื่อคัดกรองหาผู้ติดเชื้อเพิ่มเติม นายพยุง เหล็กดี นายอำเภออุบลรัตน์ เปิดเผยว่า อำเภออุบลรัตน์ เมื่อวันที่ 30 ตุลาคม 2564 พบผู้ติดเชื้อโควิด-19 รายใหม่ 18 ราย โดย 11 รายนั้น เป็นเด็กของศูนย์เด็กเล็กเทศบาลตำบลโคกสูง และ 4 ราย เป็นผู้ปกครองเด็ก จากการสอบสวนโรคเบื้องต้นทราบว่าเด็กในศูนย์เด็กเล็กติดเชื้อจากผู้ปกครองที่ทำงานในโรงงานอุตสาหกรรมแห่งหนึ่งใน อ.น้ำพอง โดยในครอบครัวของเด็กดังกล่าวติดเชื้อทั้งหมด ทำให้ในวันนี้ได้มีการค้นหากลุ่มเสี่ยงเพิ่มเติม โดยให้ อสม. ติดตามกลุ่มเสี่ยงให้มีการกักตัวอย่างเข้มงวด รวมทั้งมีทีม SRRT ออก Swap กลุ่มเสี่ยงเพิ่มเติม พร้อมฉีดวัคซีนแก่ประชาชนที่ยังไม่ได้รับวัคซีน และให้ผู้นำชุมชนประชาสัมพันธ์ความเข้าใจ ความร่วมมือในมาตรการป้องกันการแพร่ระบาดเป็นวงกว้างแล้ว ส่วนเด็กที่ติดเชื้อได้ใช้พื้นที่ศูนย์พัฒนาเด็กเล็กตำบลโคกสูง เป็นสถานที่กักตัวและรักษาโดยให้ครูพี่เลี้ยงได้เฝ้าดูอาการ รวมทั้งผู้ปกครองด้วย ซึ่งเด็กทั้ง 11 ราย ขณะนี้มีสุขภาพที่แข็งแรงดีและอยู่ในการดูแลของแพทย์ รพ.อุบลรัตน์ เป็นอย่างดี -005",https://www.naewna.com/local/612552,2021_10_31
ครูสาวพลิกวิกฤตเป็นโอกาส หันมาเลี้ยง 'ด้วงมะพร้าว' สร้างรายได้เสริมช่วงโควิด,ด้วงมะพร้าว ซึ่งเป็นภัยร้ายของต้นมะพร้าว ที่เกษตรกร ต้องประสบปัญหาอย่างหนักเมื่อต้นมะพร้าวในสวนมักจะถูกด้วงกัดกิน จนต้องยืนต้นตายมาแล้วจนหมดสวน เมื่อต้นมะพร้าวถูกกองทัพด้วงเข้ากัดกิน ก้จะยืนต้นตาย ชาวสวนต้องโค่น และจับตัวด้วงที่กำลังชอนไชต้นมะพร้าวมาประกอบเป็นอาหารแล้วรีบเผาทำลายซากมะพร้าวทันที ขณะเดียวกันด้วงมะพร้าวก็กำลังเป็นอาหารยอดฮิต เพราะปรุงได้หลากหลายเมนู และยังมีโปรตีนสูงทำให้เกิดอาชีพเลี้ยงด้วงมะพร้าวขาย ซึ่งการเลี้ยงด้วงมะพร้าวไม่ใช่เรื่องยาก ใช้เงินลงทุนไม่มากนัก ส่วนเวลาก็ทำได้ทั้งกลางวันและกลางคืน เลือกช่วงเวลาที่ว่าง เช่นตอนเย็น หลังเลิกงาน นางวสุพรหรือครูหนู ธรรมศิริ อายุ 58 ปี อยู่บ้านเลขที่ 50 ม.6 ต.บางบุตร อ.บ้านค่าย จ.ระยอง ข้าราชการครู กล่าวว่า ในช่วงที่โควิดแพร่ระบาด โรงเรียนยังไม่เปิดให้นักเรียนไปเรียนที่โรงเรียน จึงพอมีเวลาบ้าง เช่น ช่วงเย็น และช่วงกลางคืน ก็เลยคิดหาอาชีพเสริม มาช่วยให้เกิดรายได้เพิ่ม เพื่อนแนะนำให้เลี้ยงด้วงมะพร้าวเพราะไม่ต้องใช้เงินทุนสูง และใช้เวลาตอนไหนก็ได้ จึงเริ่มทดลองเลี้ยง เริ่มแรก ได้พ่อพันธ์แม่พันธ์มา เพื่อนสอนการผสมอาหารให้ ใช้เวลาเพียง 45วัน ก็ได้ด้วงที่ส่งขายได้ ช่วยกันทำสองคนกับหลานสาววัย10ขวบ ซึ่งเป็นช่วงที่เรียนออนไลน์ หลังจากเรียนเสร็จ ก็มาช่วยกัน ทำอย่างมีความสุข เพราะไม่ยุ่งยาก ไม่เหน็ดเหนื่อย และมีรายได้ตั้งใจว่าจะขยายเพิ่มเป็นฟาร์มและทำเป็นอาชีพหลักหลังจากเกษียณอายุราชการ การเลี้ยงด้วงมะพร้าว เริ่มจาก นำพ่อพันธ์แม่พันธ์ ใส่ในกะละมัง ที่มีอาหารคือ มันบด หัวอาหารหมู กากน้ำตาล และEMผสมตามสัดส่วน ปิดฝา เลี้ยงไว้ในสถานที่ปลอดภัย ป้องกันแมลงและสัตว์อื่นที่จะเข้าไปทำลายด้วง ประมาณ45 วัน ก็ จับด้วงขายได้ส่วน พ่อพันธ์ แม่พันธ์ ก็จะถูกนำไปเลี้ยง ให้อาหาร เพื่อขยายพันธ์ต่อไปอีก แต่ที่เป็นเคล็ดลับของด้วงมะพร้าวที่นี่ คือก่อนจะส่งด้วงให้ลูกค้า นั้น วสุพรจะนำด้วงมาล้างท้อง เป็นเวลา 1 คืน โดยแช่ด้วง ในน้ำนมสด และผลไม้เพื่อให้ด้วงได้ดื่มน้ำนมและกัดกินผลไม้เข้าไปซึ่งผลไม้ที่จะให้ด้วงกินนั้น อยู่ที่ลูกค้าว่าต้องการให้ด้วงมีรสชาติอะไร เช่น ส้ม แครอท แอปเปิ้ล แต่ถ้าลูกค้าไม่เจาะจง ก็จะใช้เป็นมะละกอ ผสมในน้ำนม ให้ด้วงได้กินจนอิ่มเป็นเวลาหนึ่งคืนก่อนจะนำแช่แข็ง ส่งลูกค้า ทั่วประเทศ เด็กหญิงนารีรัตน์ ธรรมศิริ อายุ 10 ปี บอกว่า ครั้งแรก ก็รู้สึกกลัว แต่พอได้เริ่มจับเริ่มทำก็ไม่กลัวแล้ว ส่วนหน้าที่ ที่ต้องทำทุกวัน คือ ผสมอาหาร และแยกตัวด้วง คัดขนาด พอได้ทำก็สนุก และความสุข มีรายได้ ใช้เวลาว่างให้เกิดประโยชน์ การเลี้ยงด้วงมะพร้าว นั้น กลายเป็นสัตว์ เศรษฐกิจ สร้างรายได้ ให้ผู้เลี้ยงซึ่งมีตลาดผู้บริโภคที่สนใจสั่งซื้อไปประกอบการอาหารได้หลายเมนู เช่น ด้วงคั่ว ด้วงผัดกะเพรา และประกอบอาหารอื่นๆ ราคา กิโลกรัมละ 300-400บาท ส่วนพ่อพันธ์แม่พันธ์ ขายตัวละ5บาทส่วนใหญ่ขายทางออนไลน์ และต้องสั่งจองก่อน เพราะรสชาติที่เป็นเอกลักษณ์. -008,https://www.naewna.com/likesara/612550,2021_10_31
หนุ่มใหญ่พลัดตกบ่อบาดาล ลึกกว่า9เมตร ขาดอาการหายใจเสียชีวิต,31 ตุลาคม 2564 เมื่อเวลา 10.00 น. ผู้สื่อข่าวรายงานว่า เจ้าหน้าที่กู้ภัยมูลนิธิประสาทบุญสถาน จ.พิษณุโลก ได้รับแจ้งขอความช่วยเหลือจากชาวบ้่าน หมู่ 4 บ้านคลองวัดไร่ ต.บางระกำ อ.บางระกำ จ.พิษณุโลก ว่ามีบุคคลตกลงไปในบ่อบาดาล ที่ลึกกว่า9 เมตร เสียชีวิต หลังจากรับแจ้งจึงไปตรวจสอบที่เกิดเหตุ พร้อมนำอุปกรณ์ เพื่อนำร่างผู้ตกลงไปในบ่อบาดาลขึ้นมา ในที่เกิดเหตุเป็นบ่อบาดาลที่ลึกกว่า 9 เมตร พบร่างของนาย สุวรรณ คงใจมั่น อายุ49 ปี อยู่บ้านเลขที่ 25 หมู่ที่ 4ต.บางระกำ เสียชีวิตอยู่ก้นบ่อ ที่เต็มไปด้วยแก๊สไข่เน่า ทำให้ขาดอากาศหายใจ โดยทางเจ้าหน้าที่ใช้เชือกคล้องร่างของนายสุวรรณ ผู้เสียชีวิต แล้วดึงขึ้นมาจากก้นบ่อ ใช้เวลาประมาณ30 นาที ก็สามารถนำร่างผู้เสียชีวิตขึ้นมาได้ในที่สุด จากการสอบถามนายวิชิต สิงหเดชเจ้าของบ่อให้การว่า จ้างให้นายสุวรรณ ผู้เสียชีวิต ลงไปปิดกาลักน้ำภายในบ่อน้ำบาดาลกลางทุ่งนาที่มีความลึก ประมาณ 9 เมตรแต่แล้วนายสุวรรณ กลับพลัดตกลงไปก้นบ่อ ตนจึงพยายามร้องเรียกนายสุวรรณ แต่ก็ได้ยินแค่เสียงนายสุวรรณ ไอคล้ายสำลัก แล้วเงียบหายไป ทำให้ตกใจมาก จึงเรียกคนที่อยู่บริเวณใกล้เคียงมาช่วยเหลือและแจ้งผู้ใหญ่บ้านประสานเจ้าหน้าที่กู้ภัยมูลนิธิประสาทบุญสถาน มานำร่างขึ้นมาได้ในที่สุด หลังจากนั้นทางเจ้าหน้าที่จะได้นำศพนายสุวรรณส่งโรงพยาบาลบางระกำ เพื่อทำการชันสูตรแล้วมอบให้ญาติไปบำเพ็ญกุศลต่อไป. 012,https://www.naewna.com/local/612555,2021_10_31
ถึงเวลาเลือกตั้ง!โพลเช็คเรตติ้ง‘ตัวเก็งนายกฯ’-5 อันดับ‘พรรค’โกยคะแนน,"ถึงเวลาเลือกตั้ง!โพลเปิดมุมมองปชช.-เช็คเรตติ้งตัวเก็งนายกฯ พร้อม 5 อันดับพรรคโกยคะแนน 31 ตุลาคม 2564 สวนดุสิตโพล มหาวิทยาลัยสวนดุสิต สำรวจความคิดเห็นของประชาชนทั่วประเทศ จำนวนทั้งสิ้น 1,186 คน (สำรวจทางออนไลน์) ระหว่างวันที่ 25-28 ตุลาคม 2564 หัวข้อ ความเคลื่อนไหวของพรรคการเมืองในสายตาประชาชน เพื่อสะท้อนความคิดเห็นกรณีสถานการณ์ทางการเมืองในช่วงนี้กลับมาร้อนแรงอีกครั้ง การลงพื้นที่ของพรรคการเมืองต่าง ๆ ทำให้ถูกมองว่าเป็นการส่งสัญญาณถึงการเลือกตั้งครั้งใหม่หรือไม่ สรุปผลได้ ดังนี้ 1. ความเคลื่อนไหวของพรรคการเมืองต่าง ๆ ณ วันนี้ ประชาชนคิดว่าเป็นสัญญาณบ่งบอกอะไรบ้าง อันดับ 1 ความแตกแยกในพรรคการเมือง 60.09% อันดับ 2 สร้างกระแสให้กับตนเองและพรรค 50.06% อันดับ 3 เป็นเกมการเมือง 49.26% อันดับ 4 น่าจะมีการเลือกตั้ง 49.14% อันดับ 5 เป็นการเบี่ยงเบนประเด็นจากโควิด-19 43.56% 2. ประชาชนคิดว่าจะมีการเลือกตั้ง ส.ส. ในต้นปี 2565 หรือไม่ น่าจะมีการเลือกตั้ง 57.86% ไม่น่าจะมีการเลือกตั้ง 28.36% ไม่แน่ใจ 13.78% 3. ประชาชนคิดอย่างไร กรณีหากมีการเลือกตั้งใหม่ อันดับ 1 จะได้เปลี่ยนรัฐบาล 58.31% อันดับ 2 เปิดโอกาสให้คนใหม่ ๆ เข้ามาแก้ไขปัญหา 56.26% อันดับ 3 ได้เปลี่ยนนายกรัฐมนตรี 50.80% อันดับ 4 เกิดการเปลี่ยนแปลงทางการเมือง 43.17% อันดับ 5 ประชาชนได้ใช้สิทธิตามระบอบประชาธิปไตย 42.03% 4. ถ้ามีการเลือกตั้งใหม่ ประชาชนคิดว่าพรรคใดจะได้รับเลือกตั้งมากที่สุด อันดับ 1 เพื่อไทย 32.94% อันดับ 2 ก้าวไกล 25.21% อันดับ 3 พลังประชารัฐ 24.61% อันดับ 4 ประชาธิปัตย์ 6.18% อันดับ 5 ภูมิใจไทย 4.28% 5. ถ้ามีการเลือกตั้งใหม่ ประชาชนอยากได้ใครเป็นนายกรัฐมนตรี อันดับ 1 พิธา ลิ้มเจริญรัตน์ 28.67% อันดับ 2 ประยุทธ์ จันทร์โอชา 21.27% อันดับ 3 สุดารัตน์ เกยุราพันธุ์ 19.35% อันดับ 4 อภิสิทธิ์ เวชชาชีวะ 8.84% อันดับ 5 พจมาน ดามาพงศ์ 6.09% 6. โดยภาพรวม ประชาชนคิดว่าถึงเวลาเลือกตั้งใหม่แล้วหรือยัง ถึงเวลาแล้ว 70.29% ยังไม่ถึงเวลา 22.79% ไม่แน่ใจ 6.92% นางสาวพรพรรณ บัวทอง นักวิจัย สวนดุสิตโพล มหาวิทยาลัยสวนดุสิต เปิดเผยว่า การขยับตัวของพรรคการเมืองทั้งพรรคเล็กพรรคใหญ่ในช่วงนี้ ดูเหมือนจะเป็นการเตรียมตัวรับการเลือกตั้งใหม่ที่อาจจะเกิดขึ้นไวกว่ากำหนดเดิม ถึงแม้ประชาชนจะมองว่าการเคลื่อนไหวของแต่ละพรรคในช่วงนี้สะท้อนให้เห็นถึงความแตกแยกภายในพรรคและเป็นเพียงการสร้างกระแส แต่ก็ต้องยอมรับว่าฝ่ายประชาชนเองก็ลุ้นอยากให้มีการเลือกตั้งโดยเร็ว กระแสของพรรคเพื่อไทยยังคงไปได้ด้วยดี แต่กระแสนายกฯจากการสำรวจครั้งนี้กลับเป็น พิธา ลิ้มเจริญรัตน์ ที่มีกระแสดีมากขึ้น ต้องมารอดูกันว่าถ้ามีการเลือกตั้งจะมีการเปลี่ยนขั้วการเมืองได้จริงหรือไม่ เพราะการเมืองเป็นเรื่องที่ไม่แน่นอนเปลี่ยนแปลงได้ตลอดเวลา และทุกความเคลื่อนไหวของพรรคการเมืองนั้นก็อยู่ในสายตาของประชาชนเสมอ ด้าน อาจารย์ชมพูนุท วิริยะสุนทร อาจารย์ประจำโรงเรียนกฎหมายและการเมือง มหาวิทยาลัยสวนดุสิต เปิดเผยว่า ความเคลื่อนไหวของพรรคการเมืองไทยในช่วงเวลานี้ เช่น การลงพื้นที่ การประกาศตัวว่าที่ผู้สมัครสส. การประกาศตัวว่าที่นายกรัฐมนตรี ล้วนเป็นสัญญาณที่แสดงให้เห็นถึงการยุบสภาและจัดให้มีการเลือกตั้งใหม่ โดยความเคลื่อนไหวดังกล่าวเกิดขึ้นภายหลังจากที่รัฐสภามีมติเห็นชอบวาระ 3 ร่างแก้ไขรัฐธรรมนูญว่าด้วยการเลือกตั้งสส. โดยกำหนดให้มีบัตรเลือกตั้ง 2 ใบแทนที่การใช้บัตรเลือกตั้งแบบ 1 ใบ รวมถึงมี สส.แบบแบ่งเขต 400 คน (จากเดิม 350 คน) และมี สส.บัญชีรายชื่อ 100 คน (จากเดิม 150 คน) ถึงแม้พลเอกประยุทธ์ จันทร์โอชา นายกรัฐมนตรีจะออกมายืนยันว่าไม่มีทางยุบสภา แต่การเมืองเป็นเรื่องที่ไม่แน่นอน ทุกสิ่งสามารถเกิดขึ้นได้ โดยตัวเร่งที่เป็นปัจจัยให้นายกรัฐมนตรีจะตัดสินใจยุบสภา คือ เหตุภายในสภาเรื่องความแตกแยกภายในพรรคพลังประชารัฐที่ยากเกินจะเยียวยา ความไร้เสถียรภาพของพรรคร่วมรัฐบาล อุบัติเหตุทางการเมือง หรือเหตุภายนอกสภาที่อาจจะเป็นเหตุแทรกแซงได้ทุกเมื่อ -005",https://www.naewna.com/politic/612502,2021_10_31
สลด! ด.ต.เครียดใช้ปืนขนาด 9 มม. จ่อยิงขมับดับคาบ้านพัก,สลด! ด.ต.เครียดปัญหาหนี้สินใช้ปืนขนาด 9 มม. ยิงตัวเองดับคาบ้านพัก เมื่อเวลา 03.30 น.วันที่ 31 ตุลาคม 2564 พ.ต.ท.สุขสวัสดิ์ โคตรคำ สว.สอบสวน สภ.กุฉินารายณ์ จ.กาฬสินธุ์ได้รับแจ้งเหตุมีบุคคลยิงตัวตายภายในบ้านเลขที่ 111 หมู่ที่ 8 บ้านชาด ต.นาโก อ.กุฉินารายณ์ จ.กาฬสินธุ์ หลังรับแจ้งจึงรายงานไปยังผู้บังคับบัญชา พร้อมประสานไปยังเจ้าหน้าที่กู้ภัยมูลนิธิเจ้าปู่บัวขาวและแพทย์โรงพยาบาลสมเด็จพระยุพราชกุฉินารายณ์ออกตรวจสอบบ้านเกิด โดยที่เกิดเหตุพบเป็นบ้านไม้สองชั้นพบศพผู้เสียชีวิตอยู่บริเวณชั้นล่างของบ้านเป็นเพศชายสภาพนอนจมกองเลือด บริเวณขมับศีรษะด้านขวาถูกยิงด้วยอาวุธปืน 1 นัด ข้างศพมีอาวุธปืน 9 มม.วางอยู่ ทราบชื่อผู้เสียชีวิตคือ ด.ต.มหิทธิเดช กลางประพันธ์ อายุ 50 ปี อยู่สังกัดตำรวจสันติบาล จ.กาฬสินธุ์ จากการตรวจสอบที่เกิดเหตุไม่พบร่องรอยการต่อสู้ คาดว่าน่าจะเป็นเหตุการณ์ยิงตัวตาย ก่อนที่ช่วงสายเจ้าหน้าที่พิสูจน์หลักฐานได้เข้าเก็บหลักฐานในที่เกิดเหตุอีกครั้ง จากการสอบถามนางอรุณ อิ่มบุญสุข อายุ 42 ปี ภรรยา ทราบว่า ก่อนเกิดเหตุ ด.ต.มหิทธิเดช ได้นั่งดื่มเบียร์ไป 1 ขวด แล้วดื่มเหล้าขาวต่อไปอีก 1 ขวด หลังจากนั้นเกิดอาการคล้ายคนหลอนคิดว่าตนเป็นร่างทรงสองพันปี แล้วมีการชักปืน จะยิงตนช่วงสองทุ่มขณะกำลังนั่งทานข้าว ตนจึงได้เกลี้ยกล่อมแล้วบอกกับสามีว่าอย่ายิงนะนี่คือภรรยา คือเมียของคุณ หลังจากนั้นสามีได้เก็บปืนเหน็บไว้ที่เอวแล้วก็เดินเข้ามาในบ้าน สักพักไม่นานสามีก็พูดอีกครั้งว่าตนคือร่างทรงอายุสองพันปีใส่ชุดสีชมพูแล้วจะยิงภรรยาอีกครั้ง แต่ตนก็พยายามเกลี้ยกล่อม แล้วบอกว่านี่คือภรรยาของคุณ สามีก็เก็บปืนไว้ จากนั้นเวลาประมาณ 02.00 น. ก็ได้แยกย้ายกันเข้าห้องนอน นางอรุณ กล่าวอีกว่า หลังจากนั้นเวลาประมาณ 03.00 น ตนและลูกก็ได้ยินเสียงปืนดังขึ้น 1 นัดจึงได้รีบวิ่งออกมาดู ก็พบว่าสามีนอนจมกองเลือดอยู่หน้าห้อง บริเวณใต้ถุนบ้านชั้นล่าง จึงได้พาลูกทั้งสองคนไปส่งให้กับป้าที่อยู่บ้านใกล้กันแล้วโทรแจ้งเจ้าหน้าที่ตำรวจ ส่วนสาเหตุที่สามีของตนก่อเหตุยิงตัวเองเสียชีวิตครั้งนี้ ส่วนคาดว่าน่าจะมาจากภาวะความเครียดของปัญหาหนี้สินที่กู้ยืมมาก่อนหน้านี้ แต่สามีไม่เคยบอกว่ามีหนี้เท่าไหร่และยืมมาทำอะไร เพราะสามีเป็นคนไม่ชอบให้ยุ่งและถามเรื่องส่วนตัว จึงอาจจะเป็นชนวนเหตุ ของการยิงตัวตายในครั้งนี้ สำหรับตัวเองแล้วไม่คิดติดใจสำหรับสาเหตุการเสียชีวิต เพราะปกติสามีของตนก็เป็นคนเครียดและอารมณ์ร้อนอยู่แล้ว ด้านพล.ต.ต.วรวัฒน์ มะลิ รักษาราชการแทนผบก.ภ.จว.กาฬสินธุ์ กล่าวว่า ได้รับรายงานเหตุการณ์ดังกล่าวแล้ว เบื้องต้นเท่าที่สอบถามญาติสาเหตุน่าจะเกิดจากความเครียดเรื่องหนี้สินในครอบครัว ส่วนเรื่องงานนั้นจากการตรวจสอบไม่มี เนื่องจากด.ต.มหิทธิเดชเป็นคนตั้งใจทำงาน ขยัน และเป็นคนที่รักของเพื่อนร่วมงานและผู้บังคับบัญชา อย่างไรก็ตามเจ้าหน้าที่ได้ทำการส่งศพไปชันสูตรเพื่อหาสาเหตุการณ์เสียชีวิตอย่างละเอียดอีกครั้งก่อนที่จะส่งมอบให้ญาตินำไปบำเพ็ญกุศลต่อไป. -008,https://www.naewna.com/local/612558,2021_10_31
'จุ๊กกู้ เดอะเฟซ'โชว์ความแซ่บ สวมชุดชั้นในตัวจิ๋วสุดเซ็กซี่,31 ต.ค.64เป็นนางแบบสุดแซ่บอีกคนในวงการ ที่จัดเต็มความเซ็กซี่ตลอด สำหรับ จุ๊กกู้ สลิตา กลิ่นจันทร์ หรือ จุ๊กกู้ เดอะเฟซ ที่ล่าสุดเจ้าตัวได้อวดความแซ่บในชุดชั้นในลายลูกไม้สีขาวตัวจิ๋วตัดกับสีผิวน้ำผึ้ง พร้อมกับท่าโพสยิ่งทำให้เธอดูมีเสน่ห์หน้ามองมากขึ้นแถมยังได้เห็นหน้าท้องแบนราบสุดเซี๊ยะ เรียกว่าเป็นหุ่นที่หลายคนชื่นชอบเลยทีเดียว .-011,https://www.naewna.com/entertain/612563,2021_10_31
วันฮาโลวีน! สวนสัตว์สงขลา ปล่อยผีหลอกกวาง สร้างสีสันให้นักท่องเที่ยว,31 ตุลาคม 2564 ซึ่งเป็นวันฮาโลวีน สวนสัตว์สงขลา จัดบรรยากาศให้เข้ากับวันฮาโลวีน เพื่อให้นักท่องเที่ยวที่เข้ามาท่องเที่ยวในสวนสัตว์สงขลา ได้ชมเป็นการเปลี่ยนบรรยากาศในอีกรูปแบบหนึ่ง โดยมี นายวันชัยตันวัฒนะ ผู้อำนวยการสวนสัตว์สงขลา ซึ่งวันนี้แต่งหน้าแต่งตาเป็นผีสร้างสีสันให้เข้ากับวันฮาโลวีน โดยงานส่งเสริมพฤติกรรมสัตว์ สวนสัตว์สงขลา นำผี 2 ตัว พร้อมโลงศพแบบฝรั่ง เข้าไปวางไว้ในส่วนแสดงกวาง ที่มีกวางเป็นจำนวนมาก พร้อมอาหารกวาง ซึ่งเป็นหญ้าเนเปียที่กวางกินประจำทุกวันอยู่แล้ว ในช่วงแรกที่นำผี 2 ตัวเข้าไปพร้อมโลงศพ กวางตกใจวิ่งหลบหนีกันชุลมุน เนื่องจากไม่เคยเห็นสิ่งแปลกปลอมเข้าไปในคอกเลี้ยง ในวันนี้ผู้อำนวยการสวนสัตว์สงขลาที่แต่งหน้าแต่งตาเป็นผีก็เข้าไปร่วมในการวางผี 2 ตัวพร้อมโลงศพ จุดที่ให้อาหารกวางเป็นประจำทุกวัน เพื่อสร้างสีสันวันฮาโลวีนให้กับนักท่องเที่ยวได้ถ่ายภาพโดยกระจายอาหารกวาง เพื่อให้กวางได้กินอย่างทั่วถึง เมื่อวางเสร็จทุกคนก็ออกจากคอกกวาง เมื่อไม่มีคนอยู่ในคอกแล้ว ฝูงกวางก็เดินมากินหญ้าเนเปีย ซึ่งเป็นอาหารอย่างเอร็ดอร่อย โดยไม่สนใจว่าจะมีผี 2 ตัว ยืนมองพวกมันกินอาหารอยู่ข้างโลงศพ แต่ที่น่าสนใจก็คือ เมื่อนักท่องเที่ยวมาเห็นการจัดบรรยากาศในวันฮาโลวีน ก็หยิบมือถือถ่ายภาพฝูงกวางในวันฮาโลวีน ที่ยืนกินอาหาร โดยมีผี 2 ตัวและโลงศพอยู่ข้างหลัง เป็นการสร้างสีสันวันฮาโลวีนให้กับนักท่องเที่ยว ที่เข้ามาท่องเที่ยวในวันนี้ ซึ่งถือว่า วันฮาโลวีนวันนี้ สวนสัตว์สงขลาจัดกิจกรรมเข้ากับบรรยากาศ สร้างสีสันให้กับนักท่องเที่ยวได้ชม และเก็บภาพไว้เป็นที่ระลึกด้วยความประทับใจวันฮาโลวีน (Halloween) โดยนักท่องเที่ยวจากหาดใหญ่ ที่เดินทางนำครอบครัวมาเที่ยวสวนสัตว์สงขลา กล่าวว่า ก็ถือว่าสวนสัตว์สงขลาจัดได้ดี เข้ากับบรรยากาศวันฮาโลวีน ก็ถือว่าโอเค นายวันชัย ตันวัฒนะ ผู้อำนวยการสวนสัตว์สงขลา กล่าวว่า วันนี้สวนสัตว์สงขลาเราก็จัดกิจกรรมวันฮาโลวีน ร่วมสนุกกับสัตว์ป่าของเรา โดยเฉพาะได้นำโลงศพแบบฝรั่งและรูปผี มาประกอบในการที่จะให้อาหารกับสัตว์ และเขาก็จะมาร่วมสนุกกับเรา โดยเขาจะมาหาอาหารกินอยู่ตามปกติอยู่แล้ว เพื่อส่งเสริมสุขภาพชีวิตของเขา. 012,https://www.naewna.com/likesara/612559,2021_10_31
'สดมภ์'คว้าแชมป์ไทยแลนด์โอเพ่นตามคาดรับ1.5 ล้าน,"โปรเพชร 1 สดมภ์ แก้วกาญจนา โปรวัย 23 ปีจากนราธิวาส ทำได้ตามเป้าหมายนั่นคือการคว้าแชมป์กอล์ฟไทยแลนด์โอเพ่น 2021 ครั้งที่49 ประจำปี 2564 ของสมาคมกีฬากอล์ฟแห่งประเทศไทยและออลไทยแลนด์กอล์ฟทัวร์พร้อมรางวัลแชมป์รายการนี้1.5 ล้านบาท เมื่อบ่ายวันอาทิตย์ที่ 31 ต.ค.2564 ในการแข่งขันที่สนามกอล์ฟริเวอร์เดล อ.เมือง จ.ปทุมธานี พาร์71 ระยะ6,988 หลาได้ตามที่ต้องการโดยในการแข่งขันรอบสุดท้าย เขาทำได้สกอร์รวม 5 อันเดอร์พาร์ 66 สโตรค ได้เบอร์ดี้ที่หลุม1,2,8,14และ17ไม่เสียโบกี้เลยรวม 4 วัน ทำได้23 อันเดอร์พาร์ 65-66-64-66 - 261 สโตรค ได้รางวัล1.5 ล้านบาท พร้อมกับถ้วยพระราชทานของร.9 พระบาทสมเด็จพระชนกาธิเบศร มหาภูมิพลอดุลยเดชมหาราชฯ ส่วนอันดับ 2 ได้แก่โปรโลมาพรหม มีสวัสดิ์จากหัวหิน ประจวบคีรีขันธ์ ทำได้รวม 4 รอบ 19 อันเดอร์พาร์66-62-69-68-265 สโตรค ได้รางวัล 950,000 บาท อันดับ3ร่วม เป็นโปรเพชร2 พชร คงวัดใหม่จากหาดใหญ่สงขลา ทำได้รวม 15 อันเดอร์พาร์ 66-68-68-67 -269 สโตรค ได้รางวัล 481,750 บาทเท่ากับ สุรดิษ ยงค์เจริญชัยที่ทำได้ 15 อันเดอร์พาร์ 66-69-65-69 -269 สโตรคอันดับที่ 5 เดี่ยวคือ วิชยานนท์ โชติหิรัญรุ่งเรืองทำได้ 14 อันเดอร์พาร์ 69-70-65-68-270 สโตรค ได้รางวัล 318,000 บาท อันดับ 6 เดี่ยวเป็นโปรจากจังหวัดตาก อดีตทีมชาติไทยคือชนะโชค เดชภิรัตนมงคล ทำได้ 13 อันเดอร์พาร์ 70-69-74-68-271สโตรค ได้รางวัล 268,000 บาท สำหรับแชมป์ไทยแลนด์ โอเพ่น 2021 นี้ นับเป็นแชมป์รายการที่ 3 ในการเล่น 4 รายการสุดท้ายของสดมภ์ โดยเป็นแชมป์ออลไทยแลนด์กอล์ฟทัวร์ 2 รายการสิงห์ลากูน่าภูเก็ต โอเพ่น และไทยแลนด์ โอเพ่น และสมาคมกีฬากอล์ฟอาชีพฯ 1 รายการ ส่วนอีก 1 รายการนั้นได้รองแชมป์สิงห์พัทยาโอเพ่น โดยทั้ง 3 แชมป์ที่ทำได้นั้น สดมภ์นำก่อนเข้าสู่รอบสุดท้ายทุกรายการ นอกจากนั้นยังเป็นแชมป์ออลไทยแลนด์กอล์ฟทัวร์รายการที่ 4 อีกด้วย โดยรายการแรกที่ทำได้ก็คือสิงห์พัทยาโอเพ่น เมื่อตอนเป็นนักกอล์ฟสมัครเล่นปี 2560สดมภ์ ยังกลายเป็นนักกอล์ฟไทยคนที่ 6 ที่ได้แชมป์ไทยแลนด์โอเพ่น ต่อจาก สุเทพ มีสวัสดิ์ (2534), บุญชู เรืองกิจ (2535 และ 2547), ประหยัด มากแสง (2556), รฐนน วรรณศรีจันทร์ (2560) และ ภาณุพล พิทยารัฐ (2561)",https://www.naewna.com/sport/612565,2021_10_31
ทหารพราน 35 สกัดแรงงานต่างด้าว 12 ราย แอบลักลอบเข้าไทย,ทหารพราน 35 ปฎิบัติหน้าที่ไม่มีวันหยุด เพิ่มความเข้มงวดสกัดจับแรงงานต่างด้าว 12 คน เดินอ้อมผ่านด่าน 31 พ.ย.64 หน่วยเฉพาะกิจกรมทหารพรานที่ 35 โดย กองร้อยทหารพรานที่ 3505 ได้รับแจ้งจากแหล่งข่าวว่าจะมีกลุ่มแรงงานต่างด้าวหลบหนีเข้าเมืองโดยผิดกฎหมายโดยใช้เส้นทางอ้อมผ่านด่าน บ้านขุนห้วยนกแล หมู่ 1 ตำบลพระธาตุ อำเภอแม่ระมาด จังหวัดตาก หน่วยจึงได้จัดกำลังพลร่วมกับ หมวดสกัดกั้นที่ 1 กองร้อยสกัดกั้นการลักลอบเข้าเมืองโดยผิดกฎหมายที่ 2 กองกำลังนเรศวร ร่วมกันทำการลาดตระเวนเฝ้าตรวจบริเวณเส้นทางดังกล่าว ในระหว่างที่ทำการลาดตระเวนนั้นได้ตรวจพบแรงงานต่างด้าว จำนวน 12 คน แบ่งเป็นชาย จำนวน 5 คน และเป็นหญิง จำนวน 7 คน กำลังนั่งหลบซ่อนตัวอยู่ในป่า หน่วยจึงได้ทำการจับกุมแรงงานต่างด้าวทั้งหมด และประสาน เจ้าหน้าที่ตำรวจสถานีตำรวจภูธรแม่ระมาด และเจ้าหน้าที่สาธารณสุขอำเภอแม่ระมาด ทำการคัดกรองโรคเชื้อไวรัสโคโรนา 2019 (COVID - 19) และนำตัวแรงงานต่างด้าวทั้งหมด ส่ง สถานีตำรวจภูธรแม่ระมาด เพื่อดำเนินการตามขั้นตอนกฎหมาย. -008,https://www.naewna.com/local/612564,2021_10_31
เช็คที่นี่!ประกาศเพิ่มจาก 46 เป็น 63 ประเทศ/พื้นที่ เข้าไทยรับเปิดประเทศ 1 พ.ย.,เช็คที่นี่!ประกาศเพิ่มจาก 46 เป็น 63 ประเทศ/พื้นที่ เข้าไทยรับเปิดประเทศ 1 พ.ย. ผู้สื่อข่าวรายงานว่า เมื่อวันที่ 30 ตุลาคม 2564 ที่ผ่านมา กระทรวงการต่างประเทศ ออกประกาศศูนย์ปฏิบัติการมาตรการการเดินทางเข้าออกประเทศและการดูแลคนไทยในต่างประเทศ เรื่อง การกำหนดรายชื่อประเทศและพื้นที่ต้นทางที่อนุญาตให้เดินทางเข้ามาในราชอาณาจักร สำหรับบุคคลประเภท (13) มีรายละเอียด ดังนี้ ตามคำสั่งศูนย์บริหารสถานการณ์แพร่ระบาดของโรคติดเชื้อไวรัสโคโรนา 2019 (โควิด-19) ที่ 17/2564 เรื่อง แนวปฏิบัติตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 ลงวันที่ 21 ตุลาคม 2564 กำหนดให้ศูนย์ปฏิบัติการการเดินทางเข้าออกประเทศและการดูแลคนไทยในต่างประเทศ (ศปก.กต.) อนุมัติประเทศและพื้นที่ที่อนุญาตให้ผู้เดินทางเข้ามาในราชอาณาจักรสาหรับบุคคลประเภท (13) ผู้ซึ่งได้รับอนุญาตให้เดินทางเข้ามา ในราชอาณาจักร เพื่อประโยชน์ด้านเศรษฐกิจควบคู่กับความมั่นคงด้านสาธารณสุขตามแผนการเปิดประเทศของรัฐบาล ตามหลักเกณฑ์ของกระทรวงสาธารณสุข และการเสนอของกระทรวงการท่องเที่ยวและกีฬา และการท่องเที่ยวแห่งประเทศไทย โดย ศปก.กต ได้ประกาศรายชื่อประเทศและพื้นที่ต้นทางที่อนุญาต ให้เดินทางเข้ามาในราชอาณาจักรสาหรับบุคคลประเภท (13) เมื่อวันที่ 21 ตุลาคม 2564 แล้ว นั้น บัดนี้ ได้มีการทบทวนรายชื่อประเทศและพื้นที่ต้นทางที่อนุญาตให้เดินทางเข้ามา ในราชอาณาจักรสำหรับบุคคลประเภท (13) โดยพิจารณาจากหลักเกณฑ์ของกระทรวงสาธารณสุข ประกอบกับปัจจัยด้านเศรษฐกิจ สังคม และสถานการณ์การแพร่ระบาดของโรคติดเชื้อไวรัสโคโรนา 2019 ในประเทศ และพื้นที่นั้น ๆ ปลัดกระทรวงการต่างประเทศ ในฐานะหัวหน้า ศปก.กต. จึงประกาศรายชื่อประเทศและพื้นที่ต้นทางสำหรับบุคคลประเภท (13) ที่ผู้เดินทางจากประเทศและพื้นที่ดังกล่าวได้รับอนุญาตให้เดินทางเข้ามาในราชอาณาจักร ดังปรากฏตามเอกสารแนบท้ายประกาศฉบับนี้ ประกาศ ณ วันที่ 30 ตุลาคม พ.ศ. 2564 (นายธานี ทองภักดี) ปลัดกระทรวงการต่างประเทศ หัวหน้าศูนย์ปฏิบัติการมาตรการการเดินทางเข้าออกประเทศและการดูแลคนไทยในต่างประเทศ สำหรับรายชื่อประเทศ/พื้นที่ ตามประกาศ ศปก. กต. ลงวันที่ 30 ตุลาคม 2564 มีทั้งหมด 63 ประเทศ ประกอบด้วย 1. ออสเตรเลีย 2. ออสเตรีย 3. บาห์เรน 4. เบลเยียม 5. ภูฏาน 6. บรูไนดารุสซาลาม 7. บัลแกเรีย 8. กัมพูชา 9. แคนาดา 10. ชิลี 11. จีน 12. โครเอเชีย 13. ไซปรัส 14. สาธารณรัฐเช็ก 15. เดนมาร์ก 16. เอสโตเนีย 17. ฟินแลนด์ 18. ฝรั่งเศส 19. เยอรมนี 20. กรีซ 21. ฮังการี 22. ไอซ์แลนด์ 23. อินเดีย 24. อินโดนีเซีย 25. ไอร์แลนด์ 26. อิสราเอล 27. อิตาลี 28. ญี่ปุ่น 29. คูเวต 30. ลาว 31. ลัตเวีย 32. ลิทัวเนีย 33. ลักเซมเบิร์ก 34. มาเลเซีย 35. มัลดีฟส์ 36. มอลตา 37. มองโกเลีย 38. เมียนมา 39. เนปาล 40. เนเธอร์แลนด์ 41. นิวซีแลนด์ 42. นอร์เวย์ 43. โอมาน 44. ฟิลิปปินส์ 45. โปแลนด์ 46. โปรตุเกส 47. กาตาร์ 48. โรมาเนีย 49. ซาอุดีอาระเบีย 50. สิงคโปร์ 51. สาธารณรัฐสโลวัก 52. สโลวีเนีย 53. ศรีลังกา 54. สาธารณรัฐเกาหลี 55. สเปน 56. สวีเดน 57. สวิตเซอร์แลนด์ 58. สหรัฐอาหรับเอมิเรตส์ 59. สหราชอาณาจักร 60. สหรัฐอเมริกา 61. เวียดนาม 62. ฮ่องกง 63. ไต้หวัน -005,https://www.naewna.com/likesara/612506,2021_10_31
'ลาว'ต่อเวลาล็อกดาวน์ หลังป่วยโควิด-19พุ่งต่อเนื่อง,"31 ต.ค.64 รัฐบาลลาวขยายระยะเวลาบังคับใช้มาตรการล็อกดาวน์ในประเทศเพิ่มอีก 15 วัน หลังจากจำนวนผู้ป่วยโรคติดเชื้อไวรัสโคโรนาสายพันธุ์ใหม่ (โควิด-19) ยังคงเพิ่มขึ้นอย่างต่อเนื่อง เมื่อวันเสาร์ (30 ต.ค.) ทิบพะกอน จันทะวงสา รองผู้อำนวยการสำนักนายกรัฐมนตรีลาว แถลงข่าวว่ามาตรการล็อกดาวน์มีความจำเป็น เนื่องจากโรคโควิด-19 ระบาดทั่วประเทศ และลาวตรวจพบผู้ป่วยที่ติดเชื้อในท้องถิ่นหลายร้อยรายในช่วงไม่กี่วันนี้ ทิบพะกอนระบุว่าข้อจำกัดต่างๆ มีความจำเป็นเพื่อปกป้องพลเมืองลาวและชาวต่างชาติที่อาศัยในลาวจากโรคโควิด-19 พร้อมกับป้องกันการเสียชีวิตให้ได้มากที่สุด วันอาทิตย์ (31 ต.ค.) คณะกรรมการเฉพาะกิจแห่งชาติเพื่อการป้องกันและควบคุมโรคโควิด-19 ของลาวรายงานการตรวจพบผู้ป่วยที่ติดเชื้อในท้องถิ่นเพิ่ม 679 ราย และผู้ป่วยที่มาจากต่างประเทศ 6 ราย กลุ่มผู้ป่วยที่ติดเชื้อในท้องถิ่นอยู่ในนครหลวงเวียงจันทน์ 284 ราย แขวงเวียงจันทน์ 122 ราย แขวงอุดมไซ 59 ราย แขวงหลวงน้ำทา 55 ราย แขวงบ่อแก้ว 39 ราย แขวงหลวงพระบาง 38 ราย แขวงคำม่วน 21 ราย แขวงสาละวัน 16 ราย แขวงสะหวันนะเขตและแขวงเซกองแห่งละ 12 ราย แขวงจำปาศักดิ์ 7 ราย แขวงไซสมบูน 6 ราย แขวงเชียงขวาง 2 ราย และแขวงบอลิคำไซ 1 ราย ทั้งนี้ ลาวมีผู้ป่วยโรคโควิด-19 สะสม 40,271 ราย และผู้ป่วยเสียชีวิตรวม 65 ราย ที่มาxinhuathai",https://www.naewna.com/inter/612568,2021_10_31
'ม็อบ 3 นิ้ว'มาตามนัด! รวมตัวแยกราชประสงค์ กดดันยกเลิก ม.112,ม็อบ 3 นิ้วมาตามนัด! รวมตัวแยกราชประสงค์ กดดันยกเลิก ม.112ด้าน ตร.เตรียมกำลังพร้อม ประเมินตามสถานการณ์หนัก-เบา เตือนระวังผิดกฎหมายแจงปมปรับยุทธการใช้สายตรวจสีกากีคุมฝูงชน เมื่อวันที่ 31 ตุลาม 2564 ที่บริเวณแยกราชประสงค์ ผู้สื่อข่าวรายงานว่า กลุ่มราษฎร ซึ่งเป็นเครือข่ายม็อบ 3 นิ้ว พร้อมด้วยเครือข่ายแนวร่วมต่างๆ ได้ร่วมกันจัดกิจกรรมชุมนุมใหญ่ในหัวข้อหลัก ราษฏรประสงค์ยกเลิก112 เพื่อปลุกรณรงค์ให้ประชาชน หรือผู้ที่สนใจ เข้ามามีส่วนร่วมในการผลักดันให้เกิดแรงขับเคลื่อนทางสังคมให้มีการยกเลิกประมวลกฎหมายอาญามาตรา112 โดยมีการอ้างว่ากฎหมายดังกล่าวถูกนำมาใช้เป็นเครื่องมือเพื่อทำลายประชาธิปไตย ซึ่งบรรยากาศตั้งแต่เมื่อเวลา 15.30 น.กิจกรรมถูกจัดขึ้นเป็นแนวถนนยาวทางเดียว มีการเปิดทางให้เข้าออกที่จุดๆเดียวคือบริเวณถนนระหว่างหน้าห้างสรรพสินค้าเซ็นทรัลเวิร์ล-ห้างเกสรพลาซ่า จนต้องมีการปิดถนนไปโดยปริยาย ไม่สามารถมีการสัญจรของยานพาหนะได้ โดยผู้ที่เดินทางเข้ามาร่วมกิจกรรมชุมนุม จะต้องมีการวัดอุณหภูมิร่างกาย ตามมาตรการป้องกันโควิด มีการออกบูทรณรงค์ให้ผู้ที่สนใจกรอกแบบฟอร์มเข้าชื่อกันเพื่อยกเลิกมาตรา 112 มีการจัดตั้งเวทีเพื่อทำกิจกรรม รวมถึงปราศรัย ขณะที่ประชาชน หรือมวลชน ได้เริ่มทยอยกันเดินทางเข้ามาในบริเวณพื้นที่ชุมนุมอย่างต่อเนื่อง อย่างไรก็ตาม ในพื้นที่ได้พบแกนนำคนสำคัญการชุมนุมเข้ามาปักหลักรอทำกิจกรรมแล้ว อย่างเช่น น.ส.ปนัสยา หรือรุ้ง สิทธิจิรวัฒนกุล แกนนำแนวร่วมธรรมศาสตร์และการชุมนุม นายยิ่งชีพ อัชฌานนท์ หรือเป๋า ไอลอว์ ผู้จัดการโครงการอินเตอร์เน็ตเพื่อกฎหมายประชาชน (iLaw) เป็นต้น ด้านความเคลื่อนไหวของฟากฝั่งเจ้าหน้าที่รัฐ ทาง พ.ต.อ.กฤษณะ พัฒนเจริญ รองโฆษกสำนักงานตำรวจแห่งชาติ (สตช.) ได้ลงพื้นที่มาสังเกตการณ์บริเวณใกล้เคียงกับพื้นที่ชุมนุมราชประสงค์ พร้อมให้สัมภาษณ์ว่า การข่าวทราบว่าวันนี้จะมีการจัดชุมนุมหลายกลุ่ม มีการตั้งเวทีปราศรัยโจมตีรัฐบาล แสดงจุดยืนไม่เห็นด้วยกับการบริหารงานของรัฐบาล ในส่วนของเจ้าหน้าที่ตำรวจได้จัดกำลังดูแลการจราจร เพื่ออำนวยความสะดวกประชาชนที่พักอาศัยในพื้นที่ใกล้กับการชุมนุม และมีความจำเป็นต้องสัญจรผ่านไปยังบริเวณดังกล่าว ก็ขอให้มีการหลีกเลี่ยงการจราจรตลอดบริเวณถนนพระราม1 ส่วนการจัดกำลังรักษาความสงบเรียบร้อย ได้จัดกำลังไว้เพียงพอกับสถานการณ์ที่อาจเกิดขึ้น ในขณะนี้กทม.ยังอยู่ภายใต้พ.ร.ก.ฉุกเฉิน หรือพื้นที่สีแดงเข้มในการควบคุมป้องกันโรคโควิด-19 ดังนั้น การรวมตัวทำกิจกรรมต่างๆ หรือชุมนุมทางการเมือง ที่มีความสุ่มเสี่ยงต่อการแพร่ระบาดของโรคโควิด ก็ยังถือว่าเป็นความผิดทางกฎหมาย รวมถึงเคอร์ฟิวยังคงบังคับใช้ ก็ขอให้ผู้ชุมนุมคำนึงถึงระดับกฎหมายในส่วนนี้ด้วย รองโฆษกสำนักงานตำรวจแห่งชาติ กล่าว พ.ต.อ.กฤษณะ กล่าวต่อว่า สถานการณ์ในขณะนี้ยังไม่ไปถึงขั้นที่ต้องนำกำลังตำรวจมาตั้งแนวประชิดบริเวณแยกราชประสงค์ เนื่องจากต้องมีการประเมินสถานการณ์เป็นขั้นตอน และเพิ่งเริ่มมีการชุมนุม การข่าวเราได้ประสานกับผู้เกี่ยวข้องแล้วว่าการชุมนุมต้องไม่ให้เกิดผลกระทบต่อประชาชนทั่วไป ดังนั้นสิ่งที่เป็นห่วงคือ การจัดกิจกรรมรวมตัว ถือว่าเป็นความผิด แต่การบังคับใช้กฏหมาย หรือการดำเนินคดี คงต้องเป็นเรื่องของสถานการณ์ที่เปลี่ยนไป เราเป็นห่วงกลุ่มที่มีเจตนาที่จะมาสร้างความเสียหายไม่สงบเรียบร้อยต่อบ้านเมืองมากกว่า ขณะนี้เท่าที่ทราบ ยังคงใช้กำลังของกองบัญชาการตำรวจนครบาลเป็นหลักก่อน ในการจัดกิจกรรมช่วง1สัปดาห์ที่ผ่านมา ยังคงมีเพียงเมื่อ 2 คืนที่แล้ว บริเวณหน้าสน.ดินแดง ที่มีความไม่สงบเรียบร้อยเกิดขึ้น เราก็มีการปรับเปลี่ยนตามสถานการณ์อยู่แล้ว และเราก็ไม่อยากให้มีการเคลื่อนที่ออกมาจากบริเวณจุดชุมนุมหลัก เนื่องจากอาจเกิดผลกระทบกับการจราจรได้ พ.ต.อ.กฤษณะ กล่าว พ.ต.อ.กฤษณะ กล่าวชี้แจงกรณีที่มีการตั้งข้อสังเกตว่าเจ้าหน้าที่ตำรวจสามารถพกอาวุธเข้ามาได้ในเครื่องแบบสีกากีว่า นับตั้งแต่การชุมนุมปี 2563 การบริหารจัดการจะเป็นลักษณะควบคุมฝูงชน การขอคืนพื้นที่ แต่หลังจากที่มีการก่อเหตุความไม่สงบเรียบร้อยเกิดขึ้นในหลายพื้นที่ ทางกองบัญชาการตำรวจนครบาล (บช.น.) ก็อาจปรับเปลี่ยนยุทธการ วิธีการ โดยการนำเจ้าหน้าที่สายตรวจที่ใส่เครื่องแบบปกติมา ถือเป็นการปฏิบัติหน้าที่ตามปกติ เหมือนเจ้าหน้าที่ตำรวจจราจรก็ใส่เครื่องแบบปกติ พกอาวุธตามปกติเพื่อไว้ป้องกันเหตุ - 006,https://www.naewna.com/local/612571,2021_10_31
'เกาะสมุย' พร้อมต้อนรับนักท่องเที่ยวต่างชาติเข้าพื้นที่ท่องเที่ยว,"'เกาะสมุย' พร้อมรับการเปิดประเทศต้อนรับนักท่องเที่ยวต่างชาติเข้าพื้นที่ 31 ต.ค. ผู้สื่อข่าวรายงานว่า ภายในสนามบินนานาชาติสมุย อำเภอเกาะสมุย จังหวัดสุราษฎร์ธานี บรรยากาศก่อนวันเปิดประเทศรับนักท่องเที่ยวต่างชาติในวันที่1พฤศจิกายน2564เพื่อเป็นการเตรียมความพร้อมรับนักท่องเที่ยวสนามบินนานาชาติสมุยได้มีการปรับพื้นที่ให้ผู้โดยสารทั้งในประเทศและต่างประเทศให้ได้รับความสะดวกมากที่สุด จัดให้มีการตรวจคัดกรองหาเชื้อไวรัสโควิด-19กับนักท่องเที่ยวต่างชาติที่เดินทางเข้าเกาะสมุย โดยศูนย์ปฏิบัติการควบคุมโรคอำเภอเกาะสมุยได้นำแนวทางปฏิบัติภายใต้ชื่อ เทส แอนด์ โก มาใช้ซึ่งหากตรวจเชื้อแล้วไม่พบนักท่องเที่ยวสามารถเดินทางท่องเที่ยวได้ตามปกติ การลดขั้นตอนเข้าเกาะสมุยดังกล่าวทำให้นักท่องเที่ยวได้รับความสะดวกมากยิ่งขึ้น จึงเป็นตัวกระตุ้นให้นักท่องเที่ยวตัดสินใจที่จะเดินทางเข้าเกาะสมุย จากสถิติเมื่อวันที่30ตุลาคม2564มีนักท่องเที่ยวเข้าพักและจองห้องพักแล้วจำนวน18,333คืน(รูมไนซ์)จากสมุย พลัส โมเดล และสมุย พลัส แซนด์ บ๊อกซ์ ปัจจุบันมีนักท่องเที่ยวได้จองล่วงหน้าที่จะเดินทางเข้าเกาะสมุยผ่านรูปแบบสมุย พลัส แซนด์บ๊อกซ์ จำนวน1,324คน สำหรับยอดนักท่องเที่ยวสะสมตั้งแต่วันที่15กรกฎาคม ถึงวันที่30ตุลาคม2564มีจำนวน1,837คน ล่าสุดศูนย์ปฏิบัติการการเดินทางเข้าออกประเทศและการดูแลคนไทยในต่างประเทศ กระทรวงต่างประเทศได้ออกหนังสือกำหนดรายชื่อประเทศและพื้นที่ต้นทางที่อนุญาตให้เดินทางเข้ามาในราชอาณาจักรไทยเพิ่มขึ้นจาก46ประเทศ เพิ่มเป็น63ประเทศ ในเรื่องนี้นายรัชชพร พูลสวัสดิ์ นายกสมาคมส่งเสริมการท่องเที่ยวเกาะสมุย กล่าวถึงความพร้อมรับการเปิดประเทศตามนโยบายของรัฐบาลว่าขณะนี้เกาะสมุยได้มีการฐรณาการร่วมกับศูนย์ปฏิบัติการควบคุมโรคอำเภอเกาะสมุย และทุกภาคส่วนได้มีความพร้อมการเปิดรับนักท่องเที่ยวแบบ เทส แอนด์ โก เมื่อเดินทางมาถึงและมีผลตรวจไม่พบเชื้อก็จะสามารถท่องเที่ยวได้ตามปกติ นอกจากนี้เกาะสมุยได้มีการเชื้อต่อระบบการรายงานกับส่วนกลางแล้ว ซึ่งเกาะสมุยมีความพร้อมที่จะรับนักท่องเที่ยวแล้วตามกำหนดการเปิดประเทศของรัฐบาล คาดว่าหนึ่งสัปดาห์หลังจากนี้จะมีนักท่องเที่ยวเพิ่มมากขึ้นหลังจากระบบลงตัวแล้ว ด้านนายมีศักดิ์ ขันทอง ผู้ขับรถแท็กซี่มิเตอร์ได้กล่าวถึงการเปิดประเทศรับนักท่องเที่ยวในครั้งนี้ว่า ตนเองเชื่อมั่นในการเปิดประเทศรับนักท่องเที่ยวแต่บางคนในพื้นที่ยังคงวิตกว่านักท่องเที่ยวจะนำเชื้อเข้าประเทศ ซึ่งส่วนตัวแล้วเชื่อมั่นเพราะนักท่องเที่ยวที่จะเดินทางเข้าประเทศทุกคนได้รับการฉีดวัคซีนครบโดสแล้วทุกคนถ้าฉีดวัคซีนไม่ครบโดสจะไม่สามารถเข้าประเทศไทยได้โดยส่วนตัวถ้าจะกลัวการติดเชื้อจะกลัวคนไทยมากกว่าเพราะยังฉีดวัคซีนไมครบโดส. -08",https://www.naewna.com/likesara/612570,2021_10_31
'รุ้ง'โผล่ราชประสงค์ ลั่นล่าหมื่นชื่อจี้แก้ ม.112-ปล่อยเพื่อนเรา,รุ้ง ปนัสยาอ้างศก.-โควิดทำที่ผ่านมาม็อบแผ่วลง ลั่นล่าหมื่นชื่อจี้แก้ ม.112-ปล่อยเพื่อนเรา ดักคอ ตร.อย่ามาสลายชุมนุม เมื่อวันที่ 31 ตุลาคม 2564 ที่บริเวณแยกราชประสงค์ น.ส.ปนัสยา สิทธิจิรวัฒนกุล หรือรุ้ง แกนนำกลุ่มแนวร่วมธรรมศาสตร์และการชุมนุม ให้สัมภาษณ์ว่า วันนี้จะมีมวลชนเข้ามาร่วมเยอะ วันนี้ม็อบจุดติดอีกครั้ง คาดหวังว่าจะสะเทือนบ้างไม่มากก็น้อยเพื่อให้ทราบว่าเจตจำนงเราต้องการอะไรที่ผ่านมามีอาการแผ่วบ้าง จากการสังเกตและพูดคุยกับคนที่มาร่วมชุมนุมมาจาก 2 ปัจจัยคือสถานการแพร่ระบาดไวรัสโควิดและสภาพเศรษฐกิจไม่ดีไม่มีเงินเดินทางมาร่วมชุมนุม น.ส.ปนัสยา กล่าวต่อว่า วันนี้มีการตั้งโต๊ะล่ารายชื่อยกเลิกมาตรา 112 เราต้องการหนึ่งหมื่นรายชื่อ แต่ตอนนี้เกินแล้วแต่เราต้องการล่ารายชื่อต่อ ในการชุมนุมวันนี้เป้าหมาย 2 ประการ 1.ยกเลิกกฎหมายอาญามาตรา 112 และ 2.ปล่อยเพื่อนเรา และในวันพรุ่งนี้จะนำรายชื่อทั้งหมดไปยื่นที่ทำเนียบ โดยในวันที่ 3 พ.ย.นี้ จะมีการไต่สวนถอนการประกันตัวชั่วคราว คิดว่าอาจไม่รอดแต่ก็ขึ้นอยู่กับดุลพินิจของศาล ในขณะที่สหประชาชาติพูดแล้วห้ามนำเรื่องการแพร่ระบาดโควิดมาเป็นข้ออ้างในการชุมนุม แต่ไทยยังไม่ทำตาม ขณะเดียวกันมีการขยายเวลา พ.ร.ก.ฉุกเฉิน ออกไปอีกเพื่อเป็นเครื่องมือทั้งที่ใช้ พ.ร.บ.ควบคุมโรคก็ได้ ไม่กังวลว่าจะมีการสลายการชุมนุมเพราะบรรยากาศโอเค เป็นกิจกรรมนิ่งไม่มีอะไร ก็ขอความร่วมมือไปถึงตำรวจ การสลายการชุมนุมไม่มีความจำเป็นเลยสักครั้งที่ผ่านมา ถ้าอ้างเรื่องการแพร่ระบาดไวรัสโควิด-19 ทำไมไม่มาช่วยกันคัดกรอง ทำไมจ้องแต่จะดำเนินคดี น.ส.ปนัสยา กล่าว - 006,https://www.naewna.com/local/612576,2021_10_31
'สุชาติ' ชี้เหตุแรงงานต่างด้าวทะลักไทย แนะ พม.ดูแลมาตรฐานหอพัก,เตรียมนำเข้าแรงงานต่างด้าว MOU อีกระลอก สุชาติชี้เหตุทะลักไทย แนะ พม.ดูแลมาตรฐานหอพัก เอ็นจีโอ-นักวิชาการจี้รัฐเร่งปรับปรุงคุณภาพชีวิต เผยมีแต่การแก้ปัญหาเฉพาะหน้า-ขาดแผนระยะกลาง-ยาว 31 ต.ค.64 นายสุชาติ ชมกลิ่น รัฐมนตรีว่าการกระทรวงแรงงาน ให้สัมภาษณ์ถึงกรณีที่มีแรงงานข้ามชาติจำนวนมากทะลักเข้ามาทางชายแดนไทย-พม่าโดยเฉพาะจังหวัดกาญจนบุรีและจังหวัดตาก ว่า เหตุผลหนึ่งที่แรงงานต่างด้าวเข้ามาเยอะช่วงนี้ อาจเป็นเพราะได้ข่าวว่าประเทศไทยกำลังเปิดประเทศซึ่งร้านค้าและผู้ประกอบการกำลังฟื้นตัวและขาดแคลนแรงงาน ดังนั้นแรงงานต่างด้าวเหล่านี้จึงพากันกลับเข้าประเทศไทย นายสุชาติกล่าวว่า คาดว่าขณะนี้สถานประกอบการต่างๆขาดแคลนแรงงานประมาณ 3 แสนคน ซึ่งกระทรวงแรงงานพยายามแก้ไขปัญหาโดยการเอาคนที่อยู่อย่างผิดกฎหมายมาขึ้นทะเบียนเพื่อลดการนำพาเข้ามา แต่อีกมุมหนึ่งกลับได้รับเสียงสะท้อนว่าทำให้แรงงานต่างด้าวทะลักเข้ามา แต่ตนมองว่าแม้ไม่ได้เปิดให้ขึ้นทะเบียน พวกเขาก็เข้ามาอยู่ดี สาเหตุที่เราเลือกเอาแรงงานที่อยู่ผิดกฎหมายขึ้นมาก่อนเพราะนอกจากลดการขาดแคลนแรงงานแล้ว ยังเป็นการลดค่าใช้จ่ายที่ต้องนำเข้า เช่น สถานประกอบการแห่งหนึ่งมีแรงงานต่างด้าวผิดกฎหมายอยู่ 50 คน เราก็ให้เขาขึ้นทะเบียนอย่างถูกต้อง เขาไม่ต้องเสียค่าใช้จ่ายนำแรงงานเข้ามา ซึ่งเรื่องนี้ได้ผ่านความเห็นชอบของคณะรัฐมนตรีไปแล้ว รอเพียงประกาศของกระทรวงมหาดไทย ซึ่งคาดว่าจะขึ้นทะเบียนได้ระหว่างวันที่ 1 พฤศจิกายน-1ธันวาคม ผมกำลังกำลังเสนอว่าบริษัทก่อสร้างหรือสถานประกอบการต่างๆที่ใช้แรงงานไร้ฝีมือ และคนไทยไม่ทำแล้ว ควรมีการนำเข้าแบบ MOU เพราะเราไม่ได้นำเข้ามาแล้ว 2 ปี ธุรกิจต่างๆจำนวนไม่น้อยกำลังต้องการแรงงาน เราต้องช่วยกันประคับประคงกิจการของเขา แต่แรงงานที่จะเข้ามาต้องมีการกักตัว 14 วัน และตรวจโควิดและตรวจโรคตามกฎหมาย เพื่อทดแทนแรงงานต่างด้าวในกิจการที่ขาดแคลน เราถึงพยายามประชาสัมพันธ์ไปว่า ตอนนี้ยังไม่ต้องเอาเข้ามา ผมได้หารือกับท่าน ผบ.สส.ไปแล้วว่า หนักหนาแน่ตลอด 1 เดือน ผู้สื่อข่าวถามว่ามีโอกาสจัดระบบแรงงานข้ามชาติภายหลังวิกฤตโควิดหรือไม่ นายสุชาติ กล่าวว่า มีโอกาส แต่ที่ผ่านมาเราทำบัตรสีชมพูให้แรงงานต่างด้าวไปแล้วกว่า 10 ปี ข้อมูลกระจัดกระจายในจังหวัดและหน่วยงานต่างๆ ทำให้ไม่มีเสถียรภาพ ซึ่งนายกรัฐมนตรี ได้สั่งการให้จัดทำข้อมูลในบัตรใบเดียวเหมือนมีพาสปอร์ตบัตรฝังชิพเชื่อมฐานข้อมูลได้เลย แต่ยังติดขัดเรื่องงบประมาณที่สำนักงบประมาณไม่ยอมอนุมัติ เมื่อถามอีกว่า คุณภาพชีวิตของคนงานข้ามชาติยังไม่มีการปรับปรุง เช่น เรื่องที่อยู่อาศัย จะทำให้กลายเป็นแหล่งบ่มเพาะเชื้ออีกหรือไม่ นายสุชาติกล่าวว่า กระทรวงแรงงานก็พยายามพัฒนาคุณภาพชีวิตให้แรงงานเหล่านี้ แต่บางครั้งเป็นเรื่องของต้นทุนที่นายจ้างต้องจ่ายเพิ่ม อย่างไรก็ตามในสถานประกอบการหรือบริษัทใหญ่ๆมักไม่มีปัญหาเพราะเขาต้องการคนงานไว้ใช้ในระยะยาว ทำให้จัดที่พักได้มาตรฐาน แต่สำหรับสถานประกอบการรายย่อยหรือรายเล็ก เช่น ตามตลาดต่างๆ ก็ต้องแก้ไขปรับปรุงกันต่อไปซึ่งเกี่ยวพันกับหลายหน่วยงาน ที่เป็นปัญหามาโดยตลอดคือคนงานที่อยู่ตามแคมป์ก่อสร้างต่างเพราะเป็นที่ดินเอกชนจึงไม่มีการสร้างที่พัก แต่สำหรับแรงงานที่อยู่ตามหอพักเป็นเรื่องที่ พม.(กระทรวงพัฒนาสังคงและความมั่นคงของมนุษย์)ต้องไปตรวจสอบและดูสุขลักษณะให้ถูกต้อง นายสุชาติ กล่าว ด้านนายอดิศร เกิดมงคล ผู้ประสานงานเครือข่ายองค์กรด้านประชากรข้ามชาติกล่าวว่า เป็นที่น่าสังเกตว่า การเดินทางเข้าประเทศไทยของแรงงานข้ามชาติในครั้งนี้ มากันเป็นครอบครัวโดยมีเด็กๆเข้ามาด้วย ซึ่งตนคิดว่าสาเหตุสำคัญเป็นเรื่องของการเข้ามาหารายได้ เพราะนับตั้งแต่สถานการณ์การแพร่ระบาดของโควิด ช่องทางการเดินทางเข้ามาอย่างถูกกฎหมายถูกปิดหมด ดังนั้นจึงต้องเข้าอย่างผิดกฎหมาย แม้ทางการไทยจะยังไม่เปิดรับแต่ความต้องการแรงงานในประเทศไทยมีแล้ว ทำให้เกิดการลักลอบมากขึ้น โดยนับตั้งแต่ต้นปี 2564 มีคนลักลอบเพิ่มมากขึ้น โดยเฉพาะอย่างยิ่งในช่วง 2-3 เดือนที่ผ่านมา นอกจากนี้ยังเกี่ยวพันกับการเมืองในพม่าซึ่งเกิดรัฐประหารด้วย เพราะทหารพม่าปราบปรามผู้ที่เห็นต่างหนักขึ้น และหลังรัฐประหารเศรษฐกิจของพม่าก็ย่ำแย่ ผู้สื่อข่าวถามว่าปัจจุบันผู้หนี้ภัยการเมืองในพม่าและแรงงานข้ามชาติจากพม่าแยกกออกจากกันหรือไม่ นายอดิศร กล่าวว่า ไม่ได้แยก ทั้งๆที่ความจริงแล้วควรยแกจากกันเพราะจะสะดวกในการบริหารจัดการ แต่เนื่องจากมาตรการเกี่ยวกับผู้ลี้ภัยของรัฐบาลไทยยังไม่ชัดเจน ทำให้กลุ่มผู้หนีภัยการเมืองเข้ามาในรูปแบบแรงงานข้ามชาติ จริงๆควรแยกให้ชัดเจน โดยมีการคัดกรองตั้งแต่ชายแดน เพื่อการบริหารจัดการชัดเจนขึ้น และมีมาตรการดูแลต่างหาก แต่เข้าใจว่ารัฐไทยคงไม่อยากดูแลผู้ลี้ภัย จริงๆมีระเบียบสำนักนายกฯเรื่องการคัดกรองคนเหล่านี้ เพราะเขาคงกลัวในเรื่องความมั่นคงและจัดการไม่ทันนายอดิศร กล่าว เมื่อถามอีกว่าปัจจุบันรัฐไทยได้มีการปรับระบบแรงงานข้ามชาติเพื่อรองรับการเปิดประเทศหรือไม่ นายอดิสร ตนยังไม่เห็นมีการปรับปรุง มีเพียงการแก้ไขปัญหาเฉพาะหน้า และมติคณะรัฐมนตรีแบบเดือนเว้นเดือน ทั้งการขยายกลุ่มเดิมและเปิดจดใหม่ แต่ไม่มีแผนจัดการระยะปานกลางและระยะยาว ที่ผ่านมาเคยมีการเสนอไปแล้วว่ารัฐบาลควรมีแผนระยะสั้น เช่น แรงงานข้ามชาติอยู่อย่างไร แผนระยะกลางคือรองรับแรงงานเหล่านี้อย่างไร และแผนระยะยาวเกี่ยวกับจัดการอย่างเป็นระบบมากขึ้น แต่ตอนนี้กระทรวงแรงงานได้แต่แก้ปัญหาเฉพาะหน้า อย่างกรณีเรื่องของที่พักอาศัย จริงๆควรควรพิจารณากันเลยว่า ทุกวันนี้เขาพักอาศัยกันเป็นอย่างไร เพราะตรงนี้เป็นส่วนหนึ่งของการแก้ปัญหาโควิด เพราะหากให้พวกเขาอยู่กันอย่างแออัด รวมถึงการแก้ปัญหาจ้างงานที่เป็นธรรมก็ยังไม่มีการแก้ไขนายอดิศร กล่าว ขณะที่นายสืบสกุล กิจนุกร นักวิชาการจากศูนย์วิจัยนวัตกรรมสังคมเชิงพื้นที่ มหาวิทยาลัยแม่ฟ้าหลวง (มฟล.)และที่ปรึกษา ศูนย์ช่วยเหลือแรงงานข้ามชาติจังหวัดเชียงรายกล่าวว่า ในพื้นที่เชียงรายยังไม่มีแรงงานข้ามชาติถูกจับเป็นกลุ่มใหญ่เหมือนที่แม่สอดและเมืองกาญจน์ แต่ลักษณะการลักลอบเข้ามาเป็นไปในรูปแบบกลุ่มเล็กๆทยอยเข้ามา สาเหตุส่วนหนึ่งอาจเพราะมีแรงงานข้ามชาติอยู่ทุกพื้นที่และพื้นที่ชายแดนบริเวณนี้มีเรื่องขบวนการยาเสพติด ทำให้พวกลักลอบขนคนงานหลีกเลี่ยงไปใช้ช่องทางอื่น อย่างไรก็ตามปกติแรงงานข้ามชาติที่ถูกจับก็แยกไม่ออกระหว่างผู้หนีภัยการเมืองในพม่าและแรงงานข้ามชาติ ทั้งนี้เชื่อว่าการหนีเข้ายังเพิ่มขึ้นเรื่อยๆเพราะสถานการณ์ความไม่สงบในพม่าและความต้องการแรงงานในไทย นายสืบสกุลกล่าวว่า ยังมองไม่เห็นนโยบายที่ชัดเจนว่าประเทศไทยจะรับแรงงานข้ามชาติชุดใหม่หรือไม่ ซึ่งที่ผ่านมารัฐบาลเลือกใช้วิธีขุดคนงานที่อยู่ใต้ดินมาไว้บนดิน แต่คนที่ต้องการเข้ามาทำงานในประเทศไทยมีมากขึ้น ดังนั้นการคัดกรองจึงมีความจำเป็น ขณะที่โควิดระบาดในแคมป์ก่อสร้างก่อนเพราะอยู่กันอย่างแออัดและใช้ห้องน้ำร่วมกันทำให้เกิดความเสี่ยง ดังนั้นต้องมีการจัดระบบทที่พักอาศัยของคนงานให้มีมาตฐานมากขึ้นโดยเฉพาะแคมป์ที่มีคนอยู่มากๆ นักวิชการจาก มฟล.กล่าวว่า ในสถานการณ์การแพร่ระบาดของโควิด เรื่องที่สำคัญอย่างหนึ่งคือการสื่อสารโดยที่จังหวัดเชียงรายเมื่อเจ้าหน้าที่เข้าไปสอบสวนโรค แต่ในระยะแรกการสื่อสารกับแรงงานข้ามชาติไม่เข้าใจกัน แต่เราได้มีการจัดตั้งศูนย์ประสานงานจึงช่วยได้มากและทำให้การทำงานมีประสิทธิภาพมากขึ้น โดยศูนย์ประสานงานได้มีสายด่วนเป็นภาษาพม่า ซึ่งช่วยอำนวยความสะดวกให้แรงงานข้ามชาติได้เป็นอย่างดี ทำให้การลงทะเบียนไม่ยุ่งยากและแรงงานข้ามชาติเข้าถึงวัคซีนมากขึ้นเพราะมีระบบลงทะเบียนซึ่งทำไปแล้วกว่า 1 พันคน ระบบสาธารณะต้องการคนข้ามชาติในพื้นที่เข้ามาช่วยประสาน อนาคตต้องมีแบบนี้มากขึ้น ขณะเดียวกันควรมีการสร้างที่พักอาศัยให้ถูกสุขลักษณะมากขึ้น แคมป์คนงานมี 2 แบบคือแคมป์หลักที่คนงานอยู่เป็นปี และแคมป์ย่อยอยู่ในสถานที่ก่อสร้าง โดยแคมป์หลักควรจัดการให้เหมาะสมนายสืบสกุล กล่าว. -008,https://www.naewna.com/local/612575,2021_10_31
ปชช.หวั่นพวก‘ฉวยโอกาส-กอบโกย’ทำผิดกม.พาโควิดระบาด‘ปิดประเทศ’อีกรอบ,"ปชช.หวั่นพวกฉวยโอกาส-กอบโกยทำผิดกม.พาโควิดระบาดปิดประเทศอีกรอบ 31 ตุลาคม 2564 นายนพดล กรรณิกา ผู้อำนวยการสำนักวิจัยซูเปอร์โพล (SUPER POLL) เสนอผลสำรวจ เรื่อง หวั่นพวกเห็นแก่ตัว กอบโกย พาปิดประเทศ กรณีศึกษาประชาชนทุกสาขาอาชีพทั่วประเทศโดยดำเนินโครงการทั้งการวิจัยเชิงปริมาณ (Quantitative Research) และการวิจัยเชิงคุณภาพ (Qualitative Research) จำนวน 1,101 ตัวอย่าง ระหว่างวันที่ 25-30 ตุลาคม 2564 ที่ผ่านมา จากการสำรวจ พบว่า ส่วนใหญ่หรือร้อยละ 97.6 กังวลพวกฉวยโอกาสเห็นแก่ได้ ช่วงเปิดประเทศ ทำผิดกฎหมายซ้ำเติมวิกฤตเดือดร้อนประชาชน ในขณะที่ร้อยละ 2.4 ไม่กังวล ที่น่าเป็นห่วงคือ ส่วนใหญ่หรือร้อยละ 89.4 กังวลต่อพวกนายจ้าง เจ้าของโรงงาน และพวกเอเย่นต์นำเข้าแรงงานผิดกฎหมาย เห็นแก่ตัว สร้างปัญหาพ่วงต่อซ้ำเติมวิกฤตชาติและประชาชน เช่น โควิดระบาดรอบใหม่ ยาเสพติด ค้ามนุษย์ คนไทยตกงาน ไม่มีงานทำ ขาดรายได้ เป็นต้น ในขณะที่ร้อยละ 10.6 ไม่กังวล ผลสำรวจยังพบความกังวลของประชาชนระดับมากถึงมากที่สุด เรียงลำดับดังนี้ ได้แก่ พวกไม่เคร่งครัด ไม่ควบคุมโรค เกิดโควิดรอบใหม่ ร้อยละ 45.8 สถานบันเทิงทำผิดกฎหมาย แหล่งแพร่ระบาดโควิดรอบใหม่ ร้อยละ 43.1 เจ้าหน้าที่รัฐ เช่น ตำรวจตรวจคนเข้าเมือง ฝ่ายปกครอง ทหาร กระทรวงสาธารณสุข กระทรวงแรงงาน ปล่อยปละละเลย เป็นต้นเหตุวิกฤตโควิด วิกฤตเศรษฐกิจรอบใหม่ ร้อยละ 41.0 ขบวนการลำเลียงค้ายาเสพติด ร้อยละ 40.0 พวกลำเลียงขนคนค้ามนุษย์ ร้อยละ 38.9 และ พวกฉวยโอกาส เอาเปรียบ โก่งราคา สินค้าและบริการ เช่น ค่าแท็กซี่ รถรับจ้าง ค่าที่พัก เป็นต้น ร้อยละ 38.7 ตามลำดับ ที่น่าพิจารณาคือ ส่วนใหญ่หรือร้อยละ 97.8 ต้องการให้ทุกภาคส่วนร่วมมือรับผิดชอบร่วมกันใช้มาตรการควบคุมสังคม จัดการเด็ดขาด กับพวกฉวยโอกาสทำผิดกฎหมายต้นตอ วิกฤตเดือดร้อนของประชาชน ในขณะที่ร้อยละ 2.2 ไม่ต้องการ อย่างไรก็ตาม ส่วนใหญ่หรือร้อยละ 95.5 เชื่อว่า เปิดประเทศควบคู่กับมาตรการควบคุมโรค การ์ดไม่ตกร่วมกันเป็นแนวทางฟื้นฟูเศรษฐกิจ แก้ปัญหาปากท้องของประชาชนได้ ดีกว่า ปิดประเทศ ในขณะที่ร้อยละ 4.5 ไม่เชื่อ ผอ.ซูเปอร์โพล กล่าวว่า ผลโพลชิ้นนี้ชี้ให้เห็นว่า ประชาชนส่วนใหญ่สนับสนุนการเปิดประเทศฟื้นฟูเศรษฐกิจและควบคุมโรคอย่างเคร่งครัดควบคู่กันไปแต่กังวลขบวนการฉวยโอกาส เห็นแก่ตัว กอบโกย ช่วงเปิดประเทศ โดยเฉพาะกลุ่มต้นเหตุของปัญหา นายจ้าง เจ้าของโรงงานและเอเย่นต์นำเข้าแรงงานที่ผิดกฎหมาย โดยไม่ผ่านกระบวนการทำ MOU และการควบคุมโรค ส่งผลเสียหายกระทบเป็นลูกโซ่ซ้ำเติมวิกฤตชาติและประชาชน เช่น สถานบันเทิงผิดกฎหมายแพร่เชื้อโควิดรอบใหม่ ยาเสพติด ค้ามนุษย์ และคนไทยตกงานขาดรายได้ ประมาท การ์ดตก ไม่รับผิดชอบส่วนรวม เป็นต้น หากเจ้าหน้าที่ตำรวจตรวจคนเข้าเมือง ฝ่ายปกครอง ทหาร แรงงานและสาธารณสุข รวมทั้ง กทม.ปล่อยปละละเลย หรือแม้แต่ประชาชนที่ไม่รับผิดชอบต่อตนเองและส่วนรวม จะเป็นเหตุต่อต้นตอวิกฤตปัญหาเหล่านี้ การเปิดประเทศจะกลายเป็นดาบสองคม ส่งผลเสียหายต่อทุกคนในชาติไม่สามารถผ่านพ้นวิกฤตนี้ไปได้ อย่างไรก็ตาม ประชาชนส่วนใหญ่ยังเชื่อว่า การเปิดประเทศควบคู่กับมาตรการควบคุมโรคที่ถือว่าเป็นหน้าที่ของทุกคน จะช่วยฟื้นฟูเศรษฐกิจ แก้ปัญหาปากท้องของประชาชนได้ดีกว่า ปิดประเทศ ทั้งนี้ รัฐและสังคม ต้องร่วมกันจัดการเด็ดขาดกับขบวนการฉวยโอกาส กอบโกยช่วงเปิดประเทศ ทั้งขบวนการทำผิดกฎหมายและพวกโก่งราคาสินค้าและบริการ เป็นต้น ผอ.ซูเปอร์โพล กล่าว -005",https://www.naewna.com/local/612532,2021_10_31
หลวงตาแค้น! สารภาพฆ่าโหดพระวัดเดียวกัน ทะเลาะเรื่องอาหารบิณฑบาตร,31 ตุลาคม 2564 ความคืบหน้าพระลุน สุ่มมาตย์ อายุ 72 ปี พระวัดป่าภูปอ ต.นาตาล อ.ท่าคันโท จ.กาฬสินธุ์ ถูกฆ่าโหดมรณภาพบริเวณบันไดลานหิน ทางลงกุฏิภายในวัด บริเวณศีรษะ ใบหน้า แขน และข้อมือถูกของมีคมฟัน 27 แผล ชาวบ้านพบศพเมื่อช่วงเช้าวันที่ 29 ตุลาคม 2564 ที่ผ่านมา โดยเบื้องต้นสอบถามพระลูกวัดด้วยกันอ้างว่า เห็นชายสองคนเข้ามาทวงหนี้กับพระลุน 3 หมื่นบาท ก่อนที่ตำรวจจะเค้นสอบพระรูปดังกล่าว เนื่องจากพบเป็นผู้ต้องสงสัย หลังจากพบคราบเลือดติดอยู่ที่จีวร ย่ามสะพาย และเอกสารของพระรูปนี้ แต่เบื้องต้นเจ้าตัวยังคงให้การปฏิเสธ ล่าสุดเมื่อเวลา 08.30 น. พล.ต.ต.วรวัฒน์ มะลิ รักษาราชการแทนผบก.ภ.จว.กาฬสินธุ์ เปิดเผยความคืบหน้าของคดีว่า ล่าสุดจากการที่เชิญตัวพระกรกช หรือหลวงตาจรัญ เสนาฤทธิ์ อายุ 72 ปี (เดิมชื่อจรัญ แต่เปลี่ยนชื่อใหม่เป็นกรกช) พระในวัดป่าภูปอมาสอบปากคำ เนื่องจากเป็นผู้ต้องสงสัยมากที่สุด หลังมีพยานระบุว่าก่อนหน้านี้พระรูปดังกล่าวมีปากเสียงและทะเลาะกันพระลุนที่มรณภาพบ่อยครั้ง หลังยังพบคราบเลือดที่จีวร ย่ามสะพาย เอกสาร นิ้วชี้และนิ้วกลางมือขวามีบาดแผล และเป็นผู้ที่อยู่ใกล้จุดเกิดเหตุมากที่สุด ซึ่งหลังจากชุดสืบสวนลงพื้นที่สืบหาข่าวกดดันต่อเนื่องและจากการเค้นสอบมากว่า 2 วัน ล่าสุดพระรูปดังกล่าวได้รับสารภาพแล้วว่าเป็นผู้ที่ลงมือก่อเหตุฆ่าพระลุน อายุ 72 ปี ซึ่งอยู่ในวัดเดียวกัน ทั้งนี้แหล่งข่าวรายงานว่า สำหรับสาเหตุนั้นเบื้องต้นเกิดจากการที่พระทั้งสองรูปที่เข้ามาขอจำวัดในวัดป่าภูปอ ต่อมาระยะหลังพระทั้งสองรูปมีนั้นมักเรื่องระหองระแหงกัน โดยเฉพาะเรื่องการแบ่งอาหารที่เจ้าอาวาสและพระลุนบิณฑบาตมา เนื่องจากพระกรกช ออกเดินบิณฑบาตรไม่ได้ จึงเกิดการต่อว่าดุด่ากันและยังมีการพูดจาใส่กัน จนทะเลาะบ่อยครั้ง ส่วนใหญ่พระกรกชจะถูกต่อว่า จึงเกิดความแค้นฝังใจก่อเหตุดังกล่าว โดยในวันเกิดเหตุช่วงเวลาประมาณตี 5 พระลุนได้ตื่นขึ้นมา เพื่อที่จะนำผ้าจีวรไปซักในห้องน้ำ ก่อนที่พระกรกชจะแอบเดินตามไปแล้วใช้มีดอีโต้ฟันที่ศีรษะหลายครั้ง ซึ่งพระลุนพยายามวิ่งหนีออกมาจนล้มลงบริเวณบันไดและตะโกนขอความเหลือ ก่อนที่จะนำจอบเข้ามาสับและตีซ้ำที่ศีรษะอีกหลายครั้งจนแน่นิ่ง อย่างไรก็ตาม ขณะนี้อยู่ระหว่างการสอบปากคำอย่างละเอียดถึงสาเหตุและเหตุการณ์ที่เกิดขึ้น พนักงานสอบสวนและเร่งเก็บรวบรวมพยานหลักฐานเพิ่มเติม เพื่อที่จะนำตัวผู้ก่อเหตุดำเนินคดีตามขั้นตอนต่อไป โดยเบื้องต้นคาดว่าเจ้าหน้าที่ตำรวจจะนำตัวไปทำแผนในวันพรุ่งนี้ ด้านนายบุญล้ำ เนื่องมัจฉา อายุ 55 ปี ชาวบ้านที่อยู่รอบบริเวณวัดกล่าวว่า วัดเกิดเหตุได้ยินเสียงร้องตะโกนช่วยเหลือจึงเข้าไปดูพร้อมเพื่อนบ้านและเจ้าอาวาส กระทั่งเห็นพระลุนนอนมรณภาพอยู่ จึงได้แจ้งเจ้าหน้าที่มาตรวจสอบ ซึ่งไม่คิดว่าจะมีการฆ่าโหดกันถึงขนาดนี้. 012,https://www.naewna.com/local/612531,2021_10_31
'กาฬสินธุ์' ผวา! คลัสเตอร์ห้างสรรพสินค้าติดเชื้อพุ่ง 217 ราย,"คลัสเตอร์โควิด-19 ห้างสรรพสินค้าจำหน่ายวัสดุอุปกรณ์ก่อสร้างและของแต่งบ้านโกลบอลเฮ้าส์กาฬสินธุ์ พบคนใกล้ชิดในครอบครัวพนักงานติดเชื้อเพิ่มอีก 47 ราย ส่งผลให้มีผู้ติดเชื้อจากคลัสเตอร์นี้รวม 217 ราย ขณะที่ยอดผู้ติดเชื้อสะสมในจังหวัดกาฬสินธุ์พุ่งขึ้นเป็น 9,274ราย 31 ต.ค.64 นพ.อภิชัย ลิมานนท์ นายแพทย์สาธารณสุข จ.กาฬสินธุ์ เปิดเผยว่า จากกรณีพบคลัสเตอร์โควิด-19 ในห้างสรรพสินค้าจำหน่ายวัสดุอุปกรณ์ก่อสร้างและของแต่งบ้าน โกลบอลเฮ้าส์กาฬสินธุ์ ซึ่งจากการตรวจคัดกรองและสอบสวนโรคของเจ้าหน้าที่สาธารณสุข ทั้งพนักงานของห้างฯและกลุ่มบุคคลใกล้ชิดของพนักงานตั้งแต่25-29 ตุลาคม 2564 ที่ผ่านมาพบผู้ป่วย 170 ราย และผลการตรวจเมื่อวานนี้ (30 ตุลาคม 2564) พบผู้ติดโควิด-19 จากคลัสเตอร์เพิ่มอีก 44 ราย และล่าสุดวันนี้ติดเชื้อเพิ่มอีก 3 ราย ทั้งหมดเป็นบุคคลใกล้ชิดและญาติในครอบครัวของพนักงาน โดยส่วนใหญ่อยู่ในพื้นที่ อ.เมืองกาฬสินธุ์ และ อ.ยางตลาด ส่งผลให้มีผู้ป่วยติดเชื้อจากคลัสเตอร์แล้วรวม 217 ราย ทั้งนี้ ในส่วนของพนักงานจากเดิมพบผู้ติดเชื้อ137 ราย จากการตรวจคัดกรองทั้งหมด 243รายนั้น ขณะนี้ยอดผู้ติดเชื้อยังเท่าเดิม และทั้งหมดได้ถูกนำตัวส่งเข้ารับการรักษาในโรงพยาบาลแล้ว ขณะที่ห้างโกลบอลเฮ้าส์กาฬสินธุ์เองได้ให้ความร่วมมือหยุดบริการ 14 วันตั้งแต่วันที่ 26 ตุลาคม 2564 ถึงวันที่ 8 พฤศจิกายน 2564เพื่อทำความสะอาดและฆ่าเชื้อ สำหรับ กรณีผู้สัมผัสเสี่ยงสูง ทั้งพนักงานของห้างที่เหลือ รวมทั้งผู้ใกล้ชิด หรือคนในครอบครัวนั้น เจ้าหน้าที่ได้เร่งติดตามตัวและสอบสวนโรคใกล้ครบทุกรายแล้ว พร้อมทั้งให้ทำการกักตัว และเฝ้าระวังอาการ เพื่อรอการตรวจหาเชื้อซ้ำอีกครั้งในวันที่ 7 และวันที่ 14 พฤศจิกายน 2564 นี้ พร้อมกับแจ้งข่าวประชาสัมพันธ์ประชาชนหากเดินทางไปสถานที่ดังกล่าวในระหว่างวันที่ 18-25 ตุลาคม 2564 ให้สังเกตอาการตนเอง ซึ่งหากอาการให้รีบแจ้งอสม.หรือเจ้าหน้าที่สาธารณสุขใกล้บ้านทันที และสามารถเข้ารับการตรวจหาเชื้อในสถานพยาบาลใกล้บ้าน ขณะที่สถานการณ์โรคโควิด-19ภาพรวมของ จ.กาฬสินธุ์ ล่าสุดวันนี้(31 ตุลาคม 2564)พบผู้ป่วยรายใหม่ 39 ราย แยกเป็นการติดเชื้อในจังหวัด 25 ราย ติดจากต่างจังหวัด 3 ราย และพบเชื้อระหว่างกักตัวอีก 11 ราย ส่งผลให้ยอดผู้ป่วยสะสมของจังหวัดอยู่ที่ 9,274ราย และมีผู้เสียชีวิตสะสม 60 ราย อย่างไรก็ตามเจ้าหน้าที่ขอความร่วมมือพี่น้องประชาชนให้ปฏิบัติตามมาตรการป้องกันโรคอย่างเคร่งครัด อย่าประมาท การ์ดอย่าตก. -008",https://www.naewna.com/local/612581,2021_10_31
สาวน้อยใจผัวผูกคอดับ สุนัข 3 ตัว ที่เลี้ยงไว้นั่งเฝ้าศพทั้งคืน,สลดหญิงวัย40ปี ชาว อ.เฉลิมพระเกียรติ จ.บุรีรัมย์ น้อยใจผัวนั่งก๊งเหล้ากับเพื่อนเรียกไม่ยอมกลับ ขับ จยย.ไปผูกคอลาโลกประชดคากระท่อมนา เขียน จม.ลาแม่ที่ทำให้อายไม่เชื่อฟัง สะเทือนใจสุนัข3ตัวที่เลี้ยงไว้นั่งเฝ้าศพทั้งคืน ผัวสร่างเมาร้องไห้เสียใจที่เป็นต้นเหตุให้เมียคิดสั้น 31 ต.ค.64 พ.ต.ต.พงษ์สันต์ บุตาวงษ์ พนักงานสอบสวน สภ.เฉลิมพระเกียรติ จ.บุรีรัมย์ ได้รับแจ้งมีเหตุคนผูกคอเสียชีวิตที่กระท่อมนาทางทิศตะวันออก บ.เขว้า ต.อิสาณเขต อ.เฉลิมพระเกียรติจึงรายงานผู้บังคับบัญชาทราบ ก่อนจะรุดไปตรวจสอบที่เกิดเหตุพร้อมเจ้าหน้าที่ตำรวจชุดสืบสวน สภ.เฉลิมพระเกียรติแพทย์เวร รพ.เฉลิมพระเกียรติและหน่วยกู้ภัยฯ เมื่อไปถึงที่เกิดเหตุพบร่าง น.ส.นก(นามสมมติ) อายุ40ปี อยู่ในสภาพใช้เชือกผูกคอตัวเองกับขื่อไม้ของกระท่อมนา เสียชีวิตในลักษณะกึ่งยืนเข่าติดกับพื้น สวมกางเกงขายาวสีดำแถบลาย เสื้อยืดสีเขียวและเสื้อยีนส์แขนยาวทับคลุมอีกชั้นใกล้กับเตียงที่ใช้สำหรับปูที่นอนโดยมีมุ้งกางครอบไว้ คาดว่าน่าจะเสียชีวิตมาแล้วไม่ต่ำกว่า8ชั่วโมง เนื่องจากตัวแข็งแล้วตรวจสอบสภาพศพเบื้องต้นไม่พบร่องรอยบาดแผลจากการถูกทำร้ายร่างกายแต่อย่างใดมีเพียงจดหมายลาตายที่เขียนด้วยลามือวางไว้บนเตียงนอน1แผ่น พร้อมกับโทรศัพท์มือถือ2เครื่องเท่านั้น ซึ่งจดหมายที่พบคาดว่าผู้ตายน่าจะเขียนเอาไว้ก่อนจะตัดสินใจผูกคอลาโลกโดยเนื้อหาในจดหมายเขียนว่า ถึงแม่ ... นกรักแม่นะ นกไม่สามารถจะอยู่กับแม่ได้ขอโทษจริงๆ ที่ทำให้แม่อายเพราะลูกคนนี้มันดื้อ แม่สอนอบรมทุกอย่าง เพราะลูกคนนี้มันดื้อ ขอโทษนะแม่ที่ทำให้แม่อายและพี่น้องเดือดร้อน ฉันเป็นคนที่แย่ที่เลว ฉันกราบขอโทษนะแม่ถ้าชาติหน้ามีจริง บุญของฉันมีจริงขอให้เกิดมาเป็นลูกแม่ ได้ดูแลแม่ตอนแก่ ได้อยู่กับแม่เป็นลูกที่ดีของแม่ ไม่ทำให้แม่เสียใจอาบเขา ไม่ทำให้พี่น้องเดือดร้อน ไม่ต้องมาเจ็บช้ำน้ำใจเหมือนชาตินี้นะแม่ ฉันคิดถึงลูกๆและฉันรู้แล้วว่ารักของแม่เป็นไง ซึ่งคาดว่าเนื้อหาในจดหมายผู้ตายน่าจะตัดพ้อที่ตัวเองไม่เชื่อฟังแม่ ทำให้แม่ต้องเสียใจ จนทำให้ชีวิตต้องกลายเป็นแบบนี้ แต่ที่สร้างความสลดใจ คือ มีสุนัข3ตัว ซึ่งเป็นสุนัขที่ผู้ตายเลี้ยงเอาไว้ที่กระท่อมจุดเกิดเหตุ นั่งเฝ้าศพผู้ตายอยู่ไม่ห่าง แม้แต่ตอนที่กู้ภัยฯ นำร่างไปขึ้นรถก็ยังวิ่งตาม ซึ่งสื่อให้เห็นถึงความกตัญญูที่สุนัขมีต่อเจ้าของที่ให้ข้าวให้อาหารกิน ขณะเดียวกันนายเอ๋ (นามสมมติ) อายุ47ปี สามีของผู้เสียชีวิตก็ร้องไห้เสียใจตลอดเวลาหลังจากเห็นภรรยาตัวเองผูกคอเสียชีวิต ทั้งเสียใจที่เป็นต้นเหตุทำให้ภรรยาคิดสั้น โดยนายเอ๋ เล่าว่า เมื่อคืนตนไปนั่งดื่มเหล้ากับเพื่อนในหมู่บ้านประมาณ2ทุ่มภรรยาก็เรียกให้กลับแต่ตนก็ไม่ยอมกลับ ก็มีปากเสียงกันเล็กน้อยเพราะตอนนั้นก็เริ่มเมาแล้ว จากนั้นภรรยาก็ขับรถจักรยานยนต์ออกมา คิดว่าภรรยาขับรถกลับบ้านก็ไม่ได้เอะใจอะไร กระทั่งตอนเช้าเริ่มสร่างเมามีคนไปบอกว่าภรรยาผูกคอเสียชีวิตที่กระท่อมนาแล้ว ก็ตกใจและรีบออกไปดู พอเห็นร่างภรรยาก็แทบช็อกทำอะไรไม่ถูกได้แต่ร้องไห้ไม่คิดว่าภรรยาจะคิดสั้นแบบนี้ ขณะที่แม่ของ น.ส.นก ก็บอกว่า ลูกสาวมีอาชีพรับจ้างทั่วไป ลูกสาวเคยมีสามีมาแล้วมีลูกด้วยกัน4คน ในจำนวนนี้พิการ3คน มีเพียงคนเดียวที่ปกติ เวลาที่ลูกสาวไปหางานทำตนก็จะเลี้ยงลูกให้ กระทั่งลูกสาวเลิกกับสามีคนเก่ามาอยู่กินกับสามีคนปัจจุบันได้ประมาณ1ปี ก็อาศัยอยู่บ้านคนละหลังแต่ก็ไม่มาหาสู่กันบ่อย ก็ไม่รู้ว่าลูกสาวมีปัญหาอะไรกับสามีถึงได้คิดสั้นแบบนี้ ในฐานะคนเป็นแม่ก็เสียใจและสงสารลูก แต่ก็ไม่ได้ติดใจสาเหตุการตาย หลังจากนำศพไปตรวจชันสูตรสาเหตุการเสียชีวิตเรียบร้อยแล้ว ทางเจ้าหน้าที่ก็ได้มอบร่างให้ญาตินำกลับไปบำเพ็ญกุศลที่บ้าน. -008,https://www.naewna.com/local/612580,2021_10_31
เช็คที่นี่!ยอดโควิดทั่วไทย-10อันดับสูงสุด-‘ใต้’ยังยึดท็อปเท็น- ‘เชียงใหม่’ขึ้นที่5,"เช็คที่นี่!ยอดโควิดทั่วไทย-10อันดับสูงสุด-ใต้ยังยึดท็อปเท็น- เชียงใหม่ขึ้นที่5 31 ตุลาคม 2564 เพจ ศูนย์ข้อมูล COVID-19 รายงานสถานการณ์ โควิด-19 ในประเทศไทย ว่า วันนี้พบผู้ป่วยรายใหม่ 8,859 ราย ผู้ป่วยยืนยันสะสมตั้งแต่ปี 63 อยู่ที่ 1,912,024 ราย หายป่วย 8,253 ราย หายป่วยสะสมตั้งแต่ปี 63 อยู่ที่ 1,792,128 ราย ผู้ป่วยรักษาอยู่ 100,691 ราย อาการหนัก 2,225 ราย (ใส่เครื่องช่วยหายใจ 500 ราย) วันนี้มีผู้เสียชีวิตอีก 47 ราย ผู้เสียชีวิตสะสมตั้งแต่ปี 63 อยู่ที่ 19,205 ราย สำหรับ 10 อันดับจังหวัดที่มีจำนวนผู้ติดเชื้อโควิด ในประเทศรายใหม่สูงสุด เป็นดังนี้ 1.กรุงเทพมหานคร 630 ราย 2.สงขลา 583 ราย 3.นครศรีธรรมราช 574 ราย 4.ปัตตานี 558 ราย 5.เชียงใหม่ 394 ราย 6.ยะลา 379 ราย 7.ชลบุรี 344 ราย 8.สมุทรปราการ 296 ราย 9.นราธิวาส 289 ราย 10.ระยอง 286 ราย ทั้งนี้ กรุงเทพฯ ยังพบผู้ติดเชื้อเป็นอันดับ 1 ของประเทศ แต่พบว่าวันนี้ซึ่งพบผู้ผู้ติดเชื้อ 630 ราย ถือว่าน้อยที่สุดนับตั้งแต่วันที่ 25 ตุลาคม 2564 ขณะที่ จ.สงขลา มีตัวเลขอยู่ที่ 583 ราย เพิ่มขึ้นจากวานนี้อยู่ที่ 548 ราย ขยับขึ้นมาอยู่ในอันดับ 2 ของประเทศ เช่นเดียวกับ จ.นครศรีธรรมราช อยู่ที่ 574 ราย เพิ่มขึ้นจากวานนี้อยู่ที่ 554 ราย ยังยึดอันดับ 3 ของประเทศต่อไป โดยในกลุ่ม 5 จังหวัดภาคใต้ (สงขลา , นครศรีธรรมราช , ปัตตานี , ยะลา และนราธิวาส) ยังคงอยู่ในกลุ่ม 10 อันดับแรกของประเทศต่อเนื่อง ขณะที่ จ.เชียงใหม่ ตัวเลขอยู่ที่ 394 ราย ลดลงจากวานนี้อยู่ที่ 414 ราย แต่ขยับจากอันดับ 6 ขึ้นมาอยู่อันดับ 5 ของประเทศ โดยวันนี้มี จ.นครพนม เพียงจังหวัดเดียวที่ไม่พบผู้ติดเชื้อรายใหม่ ขณะที่ยอดผู้ป่วยติดเชื้อภายในประเทศรายใหม่ ตามรายภาค จำนวน 8,516 ราย เป็นดังนี้ -005",https://www.naewna.com/local/612535,2021_10_31
'ปูน ทะลุฟ้า'ห้าว! ปลุกยกเลิกมาตรา 112 เพ้อหนักยื่น 3 ข้อเสนอ,ปูน ทะลุฟ้าห้าวปลุกยกเลิกมาตรา 112 เพ้อหนักยื่น 3 ข้อเสนอ ขู่ถ้าไม่รับฟังคงต้องเป็นสาธารณรัฐไล่บิ๊กตู่พ้นนายกฯ เมื่อเวลา 16.30 น.วันที่ 31 ตุลาคม 2564 ที่บริเวณแยกราชประสงค์ นายธนพัฒน์ กาเพ็ง หรือปูน ทะลุฟ้า แกนนำกลุ่มทะลุฟ้า ขึ้นเวทีกล่าวปราศรัยในการชุมนุม ราษฎรประสงค์ยกเลิก 112 ตอนหนึ่งว่า กฎหมายมาตรา 112 ไม่ใช่ฉันทามติของประชาชน แต่เป็นฉันทามติของคนชนชั้นนำที่ออกมาจำกัดเสรีภาพประชาชน เพราะชนชั้นปกครองรู้สึกว่าเมื่อประชาชนมีสิทธิเสรีภาพ จะเป็นตัวทำลาย จึงพยายามทำทุกอย่างให้ได้มาซึ่งกฎหมายนี้ แต่ประชาชนวันนี้แสดงเจตจำนงค์แล้วว่าไม่เอากฎหมายนี้ ประชาชนสามารถแสดงออกได้ในประเด็นที่ต้องการ โดยเฉพาะในแง่การเมือง ถ้ารัฐบาลไม่ชอบธรรม เราก็สามารถพูดตรงไปตรงมาได้แต่ความจริงไม่ใช่ ยังมีกฎหมายบางมาตรา ไม่ให้ประชาชนแสดงความคิดเห็นอย่างตรงไปตรงมา ดังนั้น กฎหมายต่างๆ อยู่ที่เจตจำนงค์ของประชาชนว่าจะเปลี่ยนแปลงหรือยกเลิก ยืนยันว่าสิ่งที่เราทำไม่ผิด สามารถทำได้ ที่ผ่านมาในการพิจารณณาคดีมาตรา 112 ของศาล ทำให้ศาลคิดหนักว่าจะเอาตัวรอด หรือจะเอาความถูกต้อง เนื่องจากมีการกดดันว่าจะต้องทำตามคำสั่ง จึงสงสัยว่ามีใครอยู่เบื้องหลังหรือไม่ ปูน ทะลุฟ้า กล่าวต่อว่า ความรักที่ประชาชนมีให้ ไม่ต้องใช้กระบอกปืนมาจ่อหัว แต่ความรักต้องออกมาจากความจริงใจ รับฟังเสียงประชาชนบ้าง ตนไม่เห็นประชาชนคนไหนที่ลุกขึ้นมาแล้วบอกว่าจะล้มล้างการปกครอง ไม่มีใครพูดว่าจะปฏิวัติ มีแต่บอกว่าจะปฏิรูป กฎหมายมาตรา 112 ยิ่งใช้ยิ่งประณามตัวเอง เสื่อมเสีย ในวันนี้เราจำเป็นต้องยกเลิกมาตรา 112 เนื่องจากประชาชนต้องการวิจารณ์ได้อย่างสุจริต ตรงไปตรงมา โดยไม่มีผลกระทบอะไรเลย แต่ถ้ายังไม่มีการยกเลิก เรามี 3 ทางเลือก 1.ถ้าไม่ออกมาสู้ ก็กลับไปเป็นทาส ในระบบสมบูรณาญาสิทธิราชย์ 2.ถ้ารับฟังเรา ก็จะอยู่ในระบอบประชาธิปไตยที่มีพระมหากษัตริย์อยู้ใต้รัฐธรรมนูญ และ 3.ถ้าไม่รับฟัง คงจะต้องมีทางเดียว คือ สาธารณรัฐ ประชาชนชี้ทางข้อเสนอให้แล้ว นอกจากนี้ เราจะต้องให้ พล.อ.ประยุทธ์ จันทร์โอชา นายกรัฐมนตรี ลาออกโดยเร็วด้วย เพราะไม่เคยสนใจประชาชน ไม่เคยเห็นหัวประชาชน ในขณะที่ประชาชนอดตาย พล.อ.ประยุทธ์ ก็ยังอยู่ในตำแหน่ง ยืนยันว่าเราต้องยกเลิก 112 ให้ได้ และตนพร้อมสู้ตาย,https://www.naewna.com/local/612582,2021_10_31
เมืองกาญจน์ผ่อนคลายมาตรการโควิด19 ยอดติดเชื้อ 147 ราย,"ผู้ว่าฯกาญจน์ประกาศผ่อนคลายมาตรการโควิด-19 รับเปิดประเทศ 1 พ.ย. ส่วนสถานการณ์โควิด-19 วันนี้ บวก 147 เป็นบุคลาการทางการแพทย์ 1 ราย หายป่วย 83 เสียชีวิต 1 ราย 31 ต.ค.64 นายจีระเกียรติ ภูมิสวัสดิ์ ผู้ว่าราชการจังหวัดกาญจนบุรี/ ประธานคณะกรรมการโรคติดต่อจังหวัดกาญจนบุรี/ ผู้กำกับการบริหารราชการในสถานการณ์ฉุกเฉินจังหวัดกาญจนบุรีลงนามในประกาศคำสั่งคณะกรรมการโรคติดต่อจังหวัดกาญจนบุรี ที่ 5116/2564 เรื่อง มาตรการป้องกันการแพร่ระบาดของโรคติดเชื้อไวรัสโคโรนา 2019 หรือโควิด-19 จังหวัดกาญจนบุรี เป็นพื้นที่ควบคุมสูงสุด โดยได้ประกาศผ่อนคลายมาตรการ โควิด-19 ซึ่งจังหวัดกาญจนบุรี ถูกลดระดับจากพื้นที่ควบคุมสูงสุดและเข้มงวด ลงมาเป็นพื้นที่ควบคุมสูงสุด เพื่อรอบรับการประกาศเปิดประเทศของรัฐบาล ซึ่งมาตรการผ่อนคลาย 11 มาตรการที่ให้ปฏิบัติตามอย่างเคร่งครัดนั้นมีผลตั้งแต่วันที่ 1 พ.ย.2564 ดังนี้ 1.ห้ามจัดกิจกรรมรวมคนมากกว่า 200 คน 2.สถานศึกษาทุกระดับ สถาบันกวดวิชา ให้ใช้อาคารสถานที่ เพื่อจัดการเรียนการสอนที่มีการรวมคนจำนวนมาก โดยผ่านความเห็นชอบจากคณะกรรมการโรคติดต่อจังหวัดกาญจนบุรี 3.ร้านสะดวกซื้อ ตลาดสด ตลาดนัด เปิดบริการได้ตามปกติ 4.ร้านอาหาร ร้านเครื่องดื่มทั้งในและนอกห้างสรรพสินค้า บริโภคในร้านได้ เปิดตามเวลาปกติ ไม่เกิน 23.00 น. แต่ให้งดการจำหน่ายและดื่มสุราในร้าน 5.ห้างสรรพสินค้า ศูนย์การค้า คอมมูนิตี้มอลล์ เปิดได้ตามเวลาปกติ แต่ต้องปิดให้บริการสวนน้ำและสวนสนุก 6.สถานที่ออกกำลังกายในร่ม ยิม ฟิตเนส ในห้องปรับอากาศ เปิดได้ไม่เกินเวลา 23.00 น.ซึ่งสามารถจัดการแข่งขันได้ ประเภทกีฬาในร่ม มีผู้ชมในสนามได้ไม่เกิน 25%ของความจุ 7.สวนสาธารณะ ลานกีฬา สนามกีฬา สระว่ายน้ำกลางแจ้ง เปิดได้ไม่เกินเวลา 23.00 น.สามารถจัดการแข่งขันได้ ประเภทกีฬากลางแจ้ง ผู้ชมในสนามไม่เกิน 50%ของความจุ 8.คลินิกเวชกรรมเสริมความงามร้านเสริมสวย แต่งผมหรือตัดผม ร้านทำเล็บและร้านสัก เปิดได้ไม่เกินเวลา 23.00 น. 9.โรงแรมศูนย์แสดงสินค้า ศูนย์ประชุม สถานที่จัดนิทรรศการ สามารถเปิดให้บริการเพื่อการจัดประชุม สัมมนา จัดงานประเพณี มหกรรมด้านกีฬา หรือการจัดแสดงสินค้า จำกัดผู้ร่วมงานไม่เกิน 500 คน ต้องปฏิบัติตามมาตรการป้องกันโรคที่กระทรวงสาธารณสุขกำหนดอย่างเคร่งครัด 10.ร้านนวดแผนไทย สปา เปิดได้ไม่เกิน 23.00 น.ต้องปฏิบัติตามมาตรการป้องกันโรคที่กระทรวงสาธารณสุขกำหนดอย่างเคร่งครัด 11.โรงภาพยนตร์ โรงมหรศพ โรงละคร เปิดดำเนินการได้ตามเวลาปกติ ห้องปรับอากาศ จำกัดจำนวนผู้ใช้บริการไม่เกิน 75%ของความจุ พื้นที่เปิดที่อากาศสามารถระบายถ่ายเทได้ดี ให้พิจารณาจำกัดจำนวนผู้ใช้บริการตามความเหมาะสมของขนาดพื้นที่โดยผู้ใช้บริการจะต้องสวมหน้ากาดอนามัย หรือหน้ากากผ้า ตลอดเวลาที่รับชม ผู้สื่อข่ารายงานว่าสำหรับสถานการณ์การแพร่ระบาดของเชื้อไวรัสโควิด-19 ศูนย์ปฏิบัติการแก้ไขปัญหาจากโรคติดเชื้อไวรัสโคโรนา2019 (COVID-19)จังหวัดกาญจนบุรี รายงานสถานการณ์การแพร่ระบาดของโรคติดเชื้อโควิด-19ในพื้นที่จังหวัดกาญจนบุรี ประจำวันที่31ต.ค.64ระบุว่าพบผู้ติดเชื้อรายใหม่ จำนวน147ราย ทั้งหมดตรวจหาเชื้อในรูปแบบRT-PCRแยกเป็นผู้ติดเชื้อภายในจังหวัด จำนวน143ราย นอกพื้นที่จังหวัด จำนวน 4 ราย สถานประกอบการ 0 ราย รวมผู้ป่วยสะสม ตั้งแต่วันที่6เม.ย.จนถึงปัจจุบัน จำนวน21,181ราย หายป่วย จำนวน83ราย หายป่วยสะสม จำนวน18,882ราย รักษาอยู่โรงพยาบาล จำนวน2,109ราย เสียชีวิต 1 ราย เป็นชาว อ.สังขละบุรี รวมเสียชีวิตสะสม จำนวน190ราย สำหรับผู้ป่วยติดเชื้อ รวมทั้งเสียชีวิตสะสมเฉพาะในพื้นที่จังหวัดกาญจนบุรี ทั้ง 13 อำเภอ ดังนี้ อ.เมืองกาญจนบุรี ติดเชื้อสะสม จำนวน 4,328 ราย (+15 ราย) เสียชีวิตสะสม 41 ราย ,อ.ท่ามะกา ติดเชื้อสะสม 5,468 ราย (+46 ราย) เสียชีวิตสะสม 51 ราย ,อ.ท่าม่วง ติดเชื้อสะสม จำนวน 2,186 ราย (+7ราย) เสียชีวิตสะสม 13 ราย ,อ.สังขละบุรี ติดเชื้อสะสม จำนวน 1,726 ราย เสียชีวิต 1 ราย สะสม 17 ราย , อ.ทองผาภูมิ ติดเชื้อสะสม จำนวน 1,432 ราย (+46 ราย เสียชีวิตสะสม จำนวน 9 ราย ,อ.ไทรโยค ติดเชื้อสะสม จำนวน 1,245 ราย (+12 ราย) เสียชีวิตสะสม จำนวน14 ราย , อ.พนมทวน ติดเชื้อสะสม จำนวน 587 ราย (+1 ราย) เสียชีวิตสะสม จำนวน 3 ราย อ.บ่อพลอย ติดเชื้อสะสม จำนวน 559 ราย (+6 ราย) เสียชีวิตสะสม จำนวน 10 ราย , อ.เลาขวัญ ติดเชื้อสะสม จำนวน 441 ราย (+8 ราย) เสียชีวิตสะสม จำนวน 5 ราย , อ.หนองปรือ ติดเชื้อสะสม จำนวน 388 ราย (+1 ราย) เสียชีวิตสะสม จำนวน 7 ราย , อ.ศรีสวัสดิ์ ติดเชื้อสะสม จำนวน 334 ราย เสียชีวิตสะสม 0 ราย , อ.ด่านมะขามเตี้ย ติดเชื้อสะสม จำนวน 311 ราย (+2 ราย) เสียชีวิตสะสม จำนวน 2 ราย , อ.ห้วยกระเจา ติดเชื้อสะสม จำนวน 76 ราย เสียชีวิตสะสม จำนวน 1 ราย จากตารางรายงานผู้ป่วยรายใหม่ทั้ง 147 ราย พบเป็นบุคลากรทางการแพทย์ 1 ราย แหล่งติดเชื้อสัมผัสผู้ป่วยในจังหวัด จำนวน 53 ราย กลับจากพื้นที่เสียง 41 ราย สัมผัสผู้ป่วยนอกจังหวัด จำนวน 5 ราย คลัสเตอร์กลุ่มวัดใต้ ต.บ้านใต้ อ.เมืองกาญจนบุรี จำนวน 1 ราย คลัสเตอร์กลุ่มงานศพ ต.เลาขวัญ อ.เลาขวัญ จำนวน 8 ราย คลัสเตอร์สังสรรค์วันเกิด ต.หลุมรัง อ.บ่อพลอย จำนวน 2 ราย คลัสเตอร์กลุ่มปิล็อกคี่ หมู่ 4 ต.ปิล็อก อ.ทองผาภูมิ จำนวน 31 ราย ผู้ป่วยชาว จ.เพชรบุรี เข้ามารับการรักษาในโรงพยาบาลมะการักษ์ 1 ราย ผู้ป่วยชาว จ.ราชบุรี เข้ารับการรักษาที่ รพ.มะการักษ์ 1 ราย และผู้ป่วยชาว จ.สุราษฎร์ธานี และ จ.นครปฐม เข้ามารับการรักษาที่ รพ.ด่านมะขามเตี้ย จังหวัดละ 1 ราย. -008",https://www.naewna.com/local/612584,2021_10_31
เดี๋ยวค่อยเติม! พรุ่งนี้'โออาร์'ปรับลดราคาน้ำมันดีเซล-ชนิดอื่นคงเดิม,เมื่อวันที่ 31 ตุลาคม 2564 บริษัท ปตท. น้ำมันและการค้าปลีก จำกัด (มหาชน) หรือ ORประกาศปรับลดราคาน้ำมันดีเซลโดยน้ำมันดีเซล ปรับลดลง 15 สตางค์/ลิตร ส่วนน้ำมันอื่นๆ ในกลุ่มดีเซลและน้ำมันในกลุ่มเบนซินราคาคงเดิม มีผลวันที่ 1 พ.ย.64 ตั้งแต่เวลา 05.00 น.เป็นต้นไป *ราคาที่ประกาศเป็นราคาขายปลีกในกรุงเทพมหานครฯ ที่ยังไม่รวมภาษีบำรุงท้องถิ่น - 006,https://www.naewna.com/business/612574,2021_10_31
รวบอีก 5 โจ๋เมืองเพชรบุรี 2 กลุ่มนัดเคลียร์ปัญหาไม่จบ ดวลปืนสนั่นใส่กันยับกว่า 60 นัด,"รวบอีก 5 โจ๋เมืองเพชรบุรี 2 กลุ่มนัดเคลียร์ปัญหาไม่จบ ดวลปืนสนั่นใส่กันยับกว่า 60 นัด 31 ตุลาคม 2564 ที่หน้ากองบังคับการตำรวจภูธรจังหวัดเพชรบุรี (บก.ภ.จว.เพชรบุรี) พล.ต.ท.ต่อศักดิ์ สุขวิมล ผู้ช่วย ผบ.ตร. , พล.ต.ท.ธนายุตม์ วุฒิจรัสธำรงค์ ผบช.ภ.7 , พล.ต.ต.อุทัย กวินเดชาธร ผบก.ภ.จว.เพชรบุรี , พ.ต.อ.วันชัย ขาวรัมย์ ผกก.สภ.เมืองเพชรบุรี ร่วมแถลงข่าวจับกุมนายชนาธิป หรืออาร์ท อายุ 22 ปี อยู่หมู่ 1 ต.ไร่ส้ม อ.เมือง จ.เพชรบุรี , นายอันดา หรือโต๊ด อายุ 23 ปี อยู่หมู่ 6 ต.บ่อสุพรรณ อ.สองพี่น้อง จ.สุพรรณบุรี , นายณกรพัสส์ อายุ 25 ปี อยู่หมู่ 2 ต.วังตะโก อ.เมือง จ.เพชรบุรี , นายกฤษฎา อายุ 25 ปี อยู่หมู่ 2 ต.ไร่ส้ม อ.เมือง จ.เพชรบุรี , นายจิระธนินทร์ หรือเรด อายุ 23 ปี อยู่หมู่ 3 ต.ไร่ส้ม อ.เมือง จ.เพชรบุรี ทั้งหมดเป็นผู้ต้องหาตามหมาจับศาลจังหวัดเพชรบุรี ฐานร่วมกันพยายามฆ่าผู้อื่น ร่วมกันมีอาวุธปืนและเครื่องกระสุนปืนไว้ในครอบครองโดยไม่ได้รับอนุญาตจากนายทะเบียน, พาอาวุธปืนติดตัวไปในเมืองหมู่บ้านหรือทางสาธารณะโดยไม่ได้รับอนุญาตให้มีอาวุธปืนติดตัวและโดยไม่มีความจำเป็นเร่งด่วนตามสมควร, พาอาวุธปืนติดตัวไปในเมือง หมู่บ้านหรือทางสาธารณะโดยไม่มีเหตุสมควร ทั้งนี้ มีของกลาง อาทิ รถยนต์กระบะ หมายเลขทะเบียนกรุงเทพฯ 1 คัน , รถยนต์เก๋ง หมายเลขทะเบียนเพชรบุรี 1 คัน , รถยนต์เก๋ง หมายเลขทะเบียนเพชรบุรี 1คัน , รถยนต์กระบะ หมายเลขทะเบียนเพชรบุรี 1 คัน , อาวุธปืนพกสั้นแบบกึ่งอัตโนมัติ ขนาด .380 จำนวน 1 กระบอก และอาวุธปืนพกสั้นแบบกึ่งอัตโนมัติ ขนาด .45 จำนวน 1 กระบอก พล.ต.ท.ต่อศักดิ์ กล่าวว่า จากกรณีเมื่อช่วงกลางดึกของวันที่ 27 ตุลาคม 2564 มีวัยรุ่นของ กลุ่มหน้าลาบ กับ กลุ่มไร่กล้วย ฝ่ายละกว่า 10 คน ยกพวกก่อเหตุทะเลาะวิวาท ชกต่อย และต่างฝ่ายใช้อาวุธปืนหลายกระบอกยิงต่อสู้ตอบโต้กันไปมากว่า 50 นัด ที่บริเวณถนนเลียบคลองชลประทาน ตรงข้ามนาซ่าผับ บ้านนาแค หมู่ 5 ต.ต้นมะม่วง อ.เมือง จ.เพชรบุรี ส่งผลให้มีผู้บาดเจ็บหลายรายเข้ารักษาตัวโรงพยาบาลพระจอมเกล้าฯ เพชรบุรี และโรงพยาบาลกรุงเทพ-ธนบุรี เจ้าหน้าที่ตำรวจพิสูจน์หลักฐานจังหวัดเพชรบุรี ตรวจพื้นที่พบปลอกกระสุนปืน ขนาด.38 , ขนาด.380 และขนาด .45 ตกกระจายอยู่ทั่วบริเวณบนถนนและไหล่ทาง รวมกว่า 60 ปลอก ใกล้กันพบรถยนต์กระบะอีซูซุ สีบรอนด์ หมายเลขทะเบียนกรุงเทพฯ จอดทิ้งไว้ 1 คัน ต่อมาเจ้าหน้าที่ตำรวจชุดสืบสวน สภ.เมืองเพชรบุรี สืบทราบว่าผู้ที่ร่วมก่อเหตุมีด้วยกันจำนวน 2 กลุ่ม คือ กลุ่มหน้าลาบ ที่นำโดย นายจิระธนินทร์ กับพวก ประมาณ 10 คน และ กลุ่มไร่กล้วย ที่นำโดยนายภานุวัฒน์ หรือเกมส์ กับพวกประมาณ 15 คน โดยทั้ง 2 กลุ่มมีเรื่องบาดหมางกัน ท้าทายกันทางเฟซบุ๊ก และมีการนัดมาพบกันบริเวณที่เกิดเหตุ เมื่อถึงที่เกิดเหตุมีการพูดจาด่าทอ และท้าทายกัน กระทั่งเกิดชกต่อยกันและมีเสียงปืนดังขึ้น จากนั้นทั้ง 2 ฝ่ายจึงเกิดการยิงโต้ตอบใส่กันไปมาหลายสิบนัด เจ้าหน้าที่ตำรวจชุดสืบสวน สภ.เมืองเพชรบุรี จึงรวบรวมพยานหลักฐานจากกล้องวงจรปิด ขอหมายจับจากศาลจังหวัดเพชรบุรี จับกุมผู้ต้องหาที่ปรากฏภาพชัดในคลิป VDO เบื้องต้นจำนวน 4 คน ต่อมาเจ้าหน้าที่ตำรวจชุดสืบสวน สภ.เมืองเพชรบุรี ร่วมกับเจ้าหน้าที่ตำรวจชุดสืบสวน ภ.จว.เพชรบุรี และเจ้าหน้าที่ตำรวจชุดสืบสวนภาค 7 สืบทราบว่านายชนาธิป , นายอันดา , นายณกรพัสส์ , นายกฤษฎา และนายจิระธนินทร์ เป็นผู้ร่วมก่อเหตุในครั้งนั้นด้วย จึงขออนุมัติหมายศาลจังหวัดเพชรบุรี เข้าจับกุมตัวได้เมื่อวันที่ 30 ตุลาคม 2564 พล.ต.ท.ต่อศักดิ์ กล่าวว่า เหตุการณ์ที่เกิดขึ้นเป็นเหตุการณ์สะเทือนขวัญ ถือว่าเป็นการเย้ยกฎหมายบ้านเมือง ทางนายกรัฐมนตรีและสำนักงานตำรวจแห่งชาติได้ให้ความสำคัญในเรื่องนี้เป็นอย่างมาก จึงกำชับให้ตำรวจภูธรภาค 7 ลงพื้นที่มาดำเนินการกวดล้างจับกุม ขณะนี้เจ้าหน้าที่ตำรวจสามารถจับกุมผู้ก่อเหตุได้ทั้งหมด 9 คน ส่วนที่เหลืออยู่ระหว่างขออนุมัติหมายจับ คาดว่าจะได้ตัวทั้งหมดมาดำเนินคดีทางกฎหมายในเร็วๆนี้ -005",https://www.naewna.com/local/612556,2021_10_31
สาวแสบตีสนิทตาวัย 80 ปี ​ก่อนใช้อุบายขอเข้าห้องน้ำแอบฉกเงินเบี้ยคนชราเกลี้ยง,"สาวแสบทำทีมาตีสนิทตาวัย80จนเหยื่อตายใจ แล้วขอเข้าห้องน้ำไม่นานแอบฉกเงินที่ลูกส่งมาให้และเบี้ยคนชรา1,600บาท ไว้ซื้อข้าวกินหายเกลี้ยง ชาวบ้านสงสารตาต่างนำเงินมาให้ไว้ซื้อข้าวกินวอน ตร.เร่งล่าตัวคาดตระเวนก่อเหตุหลายพื้นที่จนชำนาญ 31 ต.ค.64 นายอ่อนสา ชะนุรัมย์ อายุ80ปี เปิดเผยว่า ช่วงเวลาประมาณ10.00น. เมื่อวานนี้ (30 ต.ค.64) ได้มีผู้หญิงคนหนึ่งรูปร่างท้วมอายุประมาณ 40 ปี ขี่รถจักรยานยนต์สีแดงมาจอดที่หน้าบ้าน แล้วเดินมาหาตน ซึ่งตอนนั้นตนนั่งอยู่เก้าอี้หน้าบ้านคนเดียวแล้วผู้หญิงคนดังกล่าวก็ถามว่ายายอยู่มั้ย ตนก็ตอบไปว่ายายเสียชีวิตแล้วอยู่คนเดียว จากนั้นหญิงคนดังกล่าวก็เดินเข้ามาหา แล้วมาพูดตีสนิทบอกว่ารู้จักลูกเขยของตนเองอย่างนั้นอย่างนี้ก็ชวนคุยอยู่ประมาณ10นาทีเพื่อให้ตนเองตายใจ จากนั้นก็ออกอุบายขอเข้าห้องน้ำซึ่งอยู่ภายในบ้านตนก็ให้เข้าเพราะคิดว่าผู้หญิงคนดังกล่าวรู้จักกับลูกเขยจริงๆ ผ่านไปประมาณ5นาทีหญิงคนดังกล่าวก็เดินออกมาจากบ้าน แล้วก็เอานมยื่นให้ตนเอง3กล่องทำเหมือนกับเป็นคนดีมีน้ำใจห่วงใยคนแก่ซึ่งตอนนั้นยังไม่รู้ว่าเงินหายไปกระทั่งหญิงคนดังกล่าวขับรถจักรยานยนต์ออกไป ตนก็เดินเข้าไปในบ้านเห็นกางเกงขาสั้นที่เอาเงินไว้ในกระเป๋ากางเกงกองอยู่ข้างเตียงก็ไปล้วงดูในกระเป๋าแต่ไม่เจอเงินแล้ว ซึ่งในกระเป๋ามีเงินอยู่1,600บาท เป็นเงินลูกซึ่งทำงานอยู่กรุงเทพฯ ส่งมาไว้ให้ใช้1,000บาท และอีก600บาท เป็นเบี้ยผู้สูงอายุ พร้อมกับบัตรสวัสดิการแห่งรัฐ หรือบัตรคนจนที่เอาไว้ในกระเป๋าก็หายไปด้วยตาบอกว่าเสียใจเพราะเงินดังกล่าวเก็บไว้ซื้อข้าวและอาหารกินเพราะอยู่คนเดียว ลูกไปทำงานไม่คิดว่ามือเท้าก็ครบทำไมถึงกล้าทำคนแก่แบบนี้ก็อยากให้เจ้าหน้าที่ตำรวจจับกุมตัวมาดำเนินคดีจะได้ไม่ไปก่อเหตุกับผู้สูงอายุคนอื่นอีก ด้านนางทอง พาสนุกผู้ช่วยผู้ใหญ่บ้าน บอกว่า เมื่อวานตอนเห็นผู้หญิงรูปร่างท้วมขับรถจักรยานยนต์สีแดง มาจอดที่หน้าบ้านคุณตา ก็คิดว่าคงเป็นคนรู้จักกับตาจึงไม่ได้เอะใจอะไร กระทั่งมารู้ทีหลังว่าเป็นมิจฉาชีพที่มาหลอกตีสนิทแล้วแอบเข้าไปขโมยเงินคุณตาจนเกลี้ยง ไม่คิดว่าจะกล้าทำกับคนแก่แบบนี้สงสารคุณตาเพราะอยู่บ้านคนเดียวยายเสียชีวิตแล้วส่วนลูกก็ไปทำงานต่างจังหวัดชาวบ้านจึงพากันสมทบเงินคนละ20-30บาท มอบให้กับคุณตา เพื่อไว้ซื้ออาหารกินก็อยากให้เจ้าหน้าที่ตำรวจเร่งติดตามตัวหญิงมิจฉาชีพคนดังกล่าวมาดำเนินคดีเพราะจากพฤติกรรมคาดว่าน่าจะก่อเหตุมาหลายพื้นที่. -008",https://www.naewna.com/local/612597,2021_10_31
ครอบครัว 'ฉลามวาฬ' โผล่อวดโฉม 'อ่าวไร่เล' จ.กระบี่ ต้อนรับเปิดประเทศ,31 ต.ค.64ผู้ใช้เฟสบุ๊คชื่อว่า สุทิวัส อุ่นเสียม ได้โพสต์ข้อความว่า ที่กลางทะเลอันดามันกระบี่ เจอฝูงฉลามวาฬ จำนวนมากไร่เล กระบี่ พร้อมคลิปวีดีโอ ของฉลามวาฬที่กำลังว่ายวนเวียน อยู่รอบๆเรือ สร้างความตื่นเต้นแก่นักท่องเที่ยว เป็นอย่างมาก เบื้องต้นจากการตรวจสอบเจ้าของเฟสบุ๊ค ทราบชื่อ พ.ต.ท.สุทิวัส อุ่นเสียม สว.จร.เมืองกระบี่ ซึ่งหลังจากที่ ร่วมเป็นจิตอาสา เก็บขยะ ที่หาดอ่าวนาง ต.อ่าวนาง อ.เมือง เมื่อช่วงบ่ายของวันนี้ เสร็จภารกิจ ก็ได้ขึ้นเรือยอร์ช มาสเตอร์ ของบริษัทเกาะพีพี ทัวร์ เดินทาง ร่วมกับ นทท.และสื่อมวลชน เพื่อร่วมสังเกตการณ์ สถานที่ท่องเที่ยว ก่อนที่จะเปิดเมืองในวันพรุ่งนี้1 พ.ย.64 โดยในคลิป นทท.มีการพูดด้วยน้ำเสียงด้วยความตื่นเต้น ไม่เคยเห็นฉลามวาฬมาก่อนโผล่ขึ้นมา โดยน้ำทะเลใสมองเห็นตัว ฉลามวาฬว่ายเล่นกันไม่น้อยกว่า 3 ตัว ดูเชื่อง ลอยขึ้นมาเล่นกับคนแล้วไม่ยอมไปไหน คาดน้ำหนักของฉลามวาฬแต่ละตัวประมาณ 500 กิโลกรัม ด้วยความไม่เคยเห็นจึงได้ถ่ายคลิปฉลามวาฬ และนำมาโพสต์ลงเฟซบุ๊ค ซึ่งเหตุการในครั้งนี้ทำให้เห็นได้ว่าทะเล กระบี่ กำลังได้ฟื้นฟู สมบูรณ์ที่สุด ด้านนางสาวทิวา ร่มรื่น สื่อมวลชนกระบี่ ที่ร่วมเดินทางไปกับคณะฯ กล่าวว่า สำหรับจุดที่เจอฉลามวาฬ อยู่บริเวณระหว่างอ่าวไร่เล และเกาะปอดะ มีฉลามวาฬประมาณ 3-4 ตัว มาว่ายวนเวียนอยู่รอบเรือ ในลักษณะที่เชื่องมาก สร้างความตื่นเต้นแก่คณะฯรวมถึง นทท.เที่ยว ที่อยู่บนเรือ ซึ่งความยาวของฉลามวาฬแต่ละตัวใหญ่มาก ไม่ต่ำกว่า 5 เมตร บางตัวยาวร่วม 10 เมตร. -008,https://www.naewna.com/likesara/612629,2021_10_31
ไม่หยุด! 'รุ้ง'บอกแผลกรีดข้อมือ เทียบไม่ได้กับความทุกข์ทรมานของปชช.,เมื่อวันที่ 31 ตุลาคม 2564 จากกรณีน.ส.ปนัสยา สิทธิจิรวัฒนกุล หรือรุ้ง แกนนำกลุ่มแนวร่วมธรรมศาสตร์และการชุมนุมได้ร่วมการชุมนุมของม็อบ 3 นิ้ว และกลุ่มเครือข่ายหลายกลุ่ม ภายใต้หัวข้อ ราษฎรประสงค์ยกเลิก 112ที่บริเวณแยกราชประสงค์ และได้ลงทุนใช้ใบมีดกรีดที่บริเวณข้อมือซ้ายของตัวเอง ด้วยคำระบุว่า 112ยกเลิกเพื่อเป็นการยืนยันให้ประชาชนทุกคนรณรงค์ยกเลิกมาตรา 112 นั้น ล่าสุด น.ส.ปนัสยาได้โพสต์ข้อความลงบนเฟซบุ๊กส่วนตัว Panusaya Sithijirawattanakul ระบุว่า ตอนนี้ทำแผลเรียบร้อยแล้วนะคะ ไม่ต้องเป็นห่วงกันนะคะทุกคน แผลค่นี้ ความเจ็บแค่นี้ มันเทียบไม่ได้กับความทุกข์ทรมานของประชาชนเลยค่ะ #ยกเลิก112 (ข่าวที่เกี่ยวข้อง : ท็อปฟอร์มกว่านี้ไม่มีแล้ว! 'รุ้ง'ลงทุนกรีดข้อมือตัวเอง ด้วยคำว่า'112ยกเลิก') - 006,https://www.naewna.com/local/612633,2021_10_31
ป้อง‘นายน้อยอุ๊งอิ๊ง’!‘เพื่อไทย’จี้หยุดโจมตีปมข้อสอบเอ็นฯรั่วปี47 ย้อนเกล็ดถาม‘ไชยันต์’,ป้องนายน้อยอุ๊งอิ๊ง!เพื่อไทยจี้หยุดโจมตีปมข้อสอบเอ็นฯรั่วปี47 ย้อนเกล็ดถามไชยันต์ 31 ตุลาคม 2564 ที่พรรคเพื่อไทย (พท.) นายยุทธพงศ์ จรัสเสถียร ส.ส.มหาสารคาม รองหัวหน้าพรรคเพื่อไทย แถลงกรณีนายไชยันต์ ไชยพร อาจารย์คณะรัฐศาสตร์ จุฬาลงกรณ์มหาวิทยาลัย โพสต์ข้อความทางเฟซบุ๊ก ถึง น.ส.แพทองธาร ชินวัตร ประธานคณะที่ปรึกษาด้านการมีส่วนร่วมและนวัตกรรม พรรคเพื่อไทย กรณีข้อสอบเอ็นทรานซ์รั่วเมื่อปี 2547 ว่า ขอให้นายไชยันต์ ได้เคารพการตัดสินใจของ น.ส.แพทองธาร ซึ่งน.ส.แพทองธาร ก็เป็นประชาชนคนหนึ่งที่เข้ามาอยู่ในการเมืองในระบอบประชาธิปไตย การที่น.ส.แพทองธาร เสนอตัวเข้ามาเป็นประธานที่ปรึกษาของคณะกรรมการมีส่วนร่วมและนวัตกรรม ของพรรคเพื่อไทย โดยมีความมุ่งมั่น มีเจตนาที่อยากจะมาช่วยเหลือ และเป็นส่วนหนึ่งของการเมืองในระบอบประชาธิปไตย และเป็นการทำงานให้กับพรรคเพื่อไทย เพื่อนำเสนอนโยบายที่ดีๆให้กับเยาวชน คนรุ่นใหม่ ขณะเดียวกัน นายไชยันต์ เคยฉีกบัตรเลือกตั้ง เมื่อวันที่ 2เม.ย. 2549 ซึ่งการที่นายไชยันต์ เป็นอาจารย์สอนวิชารัฐศาสตร์ ให้กับนิสิต นึกศึกษา แต่กลับมีพฤติกรรมในการฉีกบัตรเลือกตั้ง ที่สุดท้ายก็นำไปสู่การปฏิบัติ 19ก.ย.49 ซึ่งนำความบอบช้ำมาให้กับประเทศไทย พฤติกรรมของอาจารย์ไชยันต์ ที่ไปฉีกบัตรเลือกตั้ง และเป็นอาจารย์สอนรัฐศาสตร์เหมาะสมหรือไม่ เป็นตัวอย่างที่ไม่ดี การที่อาจารย์ไปวิพากษ์วิจารณ์คนอื่นเหมาะสมหรือไม่ ดังนั้น ขอให้หยุดออกมาโจมตีคุณอุ๊งอิ๊ง ได้แล้ว นายยุทธพงศ์ กล่าว -005,https://www.naewna.com/politic/612545,2021_10_31
เปิดเรียนวันแรก! ผู้ปกครองไม่ให้ลูกไป รร. กลัวติดโควิด ห่วงความปลอดภัย,31 ต.ค.64 ผู้สื่อข่าวรายงานว่า ตามที่พรุ่งนี้หรือ 1 พฤศจิกายน 2564 โรงเรียนในประเทศไทยและในเขตพื้นที่จังหวัดเลยจะทำการเปิดเรียนแบบ on site กว่า 700 โรงเรียนในพื้นที่จังหวัดเลย ซึ่งสามารถเปิดเรียนได้ประมาณ 300 กว่าโรงเรียนเท่านั้น เกิดความไม่มั่นใจในผู้ปกครอง ว่าเมื่อลูกตนเองเข้าไปสู่โรงเรียน เปิดโรงเรียนวันแรกและต้องพบกับเพื่อนที่เดินทางมาจากหลายๆ อำเภอ กลัวจะติดโควิดกลับบ้าน นายองอาจ คำเน้า เจ้าของร้านเอ กรอบรูป ผู้ปกครอง เด็กนักเรียน ซึ่งมีลูกอายุระหว่าง 9-13 ปี 3 คน และกำลังเรียนอยู่ในโรงเรียนในพื้นที่จังหวัดเลย ซึ่งพรุ่งนี้จะเปิดเรียน ตัดสินใจไม่ยอมให้ลูก 3 คน ไปโรงเรียน เนื่องจากเป็นห่วงในเรื่องความปลอดภัยไม่มั่นใจ เกี่ยวกับการติดเชื่อโควิดมาจากโรงเรียน ในช่วงวันเปิดเรียนวันแรกและระยะแรก มีการให้แสดงความคิดเห็นในไลน์กลุ่มผู้ปกครอง ของโรงเรียนของลูกแต่ตนคิดว่า ให้เปิดเรียนไปสักระยะหนึ่งก่อนเพื่อความปลอดภัย เพราะในการเปิดเรียนครั้งแรกอาจจะติดขัดและเสี่ยงในการที่ลูกทั้ง 3 คนจะเสี่ยงติดโควิดกลับมาบ้าน สู่ครอบครัว และหากเกิดติดเป็นคลัสเตอร์ ขึ้นมา เกรงว่าโรงเรียนหรือระบบราชการไม่สามรถดูแล ลูกๆได้ เพราะหากลูกติดๆโควิดกลับมาจะเป็นเรื่องใหญ่ต่อครอบครัว ก็รอไปสักระยะก่อน เพื่อความปลอดภัย. -008,https://www.naewna.com/local/612648,2021_10_31
'เชียงคาน'คึกคัก! แต่งผีออกอาละวาด 'ฮาโลวีน' เตรียมพร้อมรับนักท่องเที่ยว,"31 ต.ค.64การท่องเที่ยวแห่งประเทศไทย (ททท.) สำนักงานเลย ร่วมกับภาครัฐและเอกชนในจังหวัดเลย จัดกิจกรรมสร้างสีสันและความสนุกสนานด้วยเหล่าขบวน ผี ณ บริเวณถนนคนเดินเชียงคาน เพื่อเตรียมความพร้อมต้อนรับการเปิดเมืองต้อนรับนักท่องเที่ยวที่จะมีขึ้นในวันที่ 1 พฤศจิกายน 2564 นี้ นายจริยาทร สูหู่ ผู้อำนวยการการท่องเที่ยวแห่งประเทศไทย (ททท.) สำนักงานเลย กล่าวว่า จังหวัดเลย ได้เข้าสู่ช่วงฤดูหนาว ในโอกาสที่จังหวัดเลย (อำเภอเชียงคาน) เป็น 1 ใน 17 จังหวัดของทางรัฐบาลมีมติเปิดเมืองต้อนรับนักท่องเที่ยวในวันที่ 1 พฤศจิกายนนี้ ทาง ททท.สำนักงานเลย เล็งเห็นว่าจังหวัดเลย มีประเพณีวัฒนธรรมที่เกี่ยวกับความเชื่อเรื่องผีและจิตวิญญาณที่แฝงในคติแนวทางในการดำเนินชีวิตของชาวอีสาน คือ ฮีต 12 คอง 14 อาทิเช่น งานประเพณีบุญหลวงและการละเล่นผีตาโขน เป็นงานประเพณีประจำปีของชาวอำเภอด่านซ้าย จังหวัดเลย ซึ่งจะจัดขึ้นหลังวันขึ้น 15 ค่ำ เดือน 6 ของทุกปี, ผีขนน้ำ บ้านนาซ่าว อำเภอเชียงคาน เป็นการละเล่นที่สืบทอดกันมายาวนานของชาวนาซ่าว เป็นพิธีกรรมไหว้ผีบรรพบุรุษที่ชาวบ้านรวมตัวกันจัดขึ้น หรือเรียกว่า เลี้ยงบ้าน เพื่อแสดงความเคารพและตอบแทนบุญคุณ ผีเจ้าปู่ ที่ให้ความคุ้มครองให้ชาวบ้านอยู่เย็นเป็นสุข ฝนตกต้องตามฤดูกาล และมีพืชผลอุดมสมบูรณ์ และจากแนวคิดที่จะนำเอาผีที่มีชื่อเสียงของจังหวัดเลยเหล่านี้ มาร่วมกิจกรรมขบวนแห่ผีที่เชียงคาน จึงได้เปิดโอกาสให้น้องๆใน ชมรมคอสเพลย์จังหวัดเลย ได้มีพื้นที่ในการแสดงตัวตนผ่านเครื่องแต่งกายด้วยชุดเลียนแบบตัวละครจากในเกมหรือการ์ตูนที่มีใบหน้าเป็นผี นอกจากนี้ ได้เชิญชวนผู้ประกอบการ สมาคม ชมรม พ่อค้าและแม่ค้าในอำเภอเชียงคาน รวมทั้งนักท่องเที่ยวที่ได้เดินทางเข้ามาท่องเที่ยวยังอำเภอเชียงคาน ได้มีส่วนร่วมในกิจกรรมดังกล่าวอีกด้วย อันจะเป็นการสร้างสีสันและความสนุกสนาน รวมทั้งสร้างบรรยากาศการท่องเที่ยวให้คึกคักในพื้นที่มากยิ่งขึ้น นายจริยาทรฯ กล่าวเพิ่มเติมว่า การจัดกิจกรรมครั้งนี้ให้ความสำคัญกับส่งเสริมการท่องเที่ยววิถีใหม่ หรือ New Normal ที่เน้นความปลอดภัยด้านสุขอนามัย โดยการเน้นย้ำให้นักท่องเที่ยวสวมหน้ากากอนามัยตลอดการเดินทางท่องเที่ยว พกพาอุปกรณ์ป้องกันและฆ่าเชื้อ หมั่นล้างมือให้สะอาด กินร้อนช้อนตัวเอง และปฏิบัติตามกฎระเบียบของแต่ละจังหวัดและสถานที่ท่องเที่ยวต่างๆ ตามมาตรฐานสาธารณสุข รวมทั้งขอเชิญชวนให้นักท่องเที่ยวเลือกใช้บริการของผู้ประกอบที่ได้รับตราสัญลักษณ์ ตามมาตรฐานโครงการ Amazing Thailand Safety & Health Administration (SHA) ที่สร้างความมั่นใจว่าทุกท่านจะปลอดภัยจากโควิด อีกทั้งยังช่วยเหลือผู้ประกอบการต่างๆ และกระจายรายได้สู่ชุมชนระดับฐานรากในระบบการท่องเที่ยวให้กลับมาฟื้นตัวอีกครั้ง. -008",https://www.naewna.com/likesara/612655,2021_10_31
