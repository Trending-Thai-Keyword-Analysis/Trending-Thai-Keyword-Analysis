title,summary,link,published
ยิปซีพยากรณ์ 'ดวงรายวัน' ประจำวันศุกร์ที่ 22 ตุลาคม 2564,ท่านที่เกิดวันอาทิตย์ อิทธิพลของไพ่โลก(The World)วันนี้จะมีโชคลาภเข้ามาดังลุ้นส่วนคนหวังสิ่งของมีค่าจะได้มาดังรอคอย และคนค้าขายเริ่มดีขึ้นหลังจากมีครอยครัวเข้ามาช่วย งานประจำเริ่มทำผลงานดีกว่าเดิม จึงทำให้ทำงานอย่างมีความสุขและมั่นใจ ความรักเริ่มเข้าใจกันหลังจากไม่พอใจกันมาหลายวัน ท่านที่เกิดวันจันทร์ อิทธิพลของไพ่7 ไม้เท้า(Seveof Wands)วันนี้หายเครียดเพราะงานที่มีปัญหาสามารถแก้ไขได้ลุล่วง และคนที่มีงานส่วนคัวการเจรจาเริ่มเป็นไปในทางที่ดี ความรักมีปัญหากันบ้างจากเรื่องเดิมๆ ด้านการเงินอย่าคาดหวังมากนักกับการเสี่ยง และต้องประหยัดมากๆ วันนี้ ท่านที่เกิดวันอังคาร อิทธิพลของไพ่ 9 ถ้วย(Nine of Cups) วันนี้เงินทองพอมีเข้ามาแต่รายจ่ายสังคมมากเกิน ด้านการเสี่ยงมีเข้ามาบ้างแต่ไม่มาก ด้านการงานทำงานอย่างมีความสุข เพราะเคลียร์ปัญหากับเพื่อนร่วมงานได้ คนค้าขายไปได้ดีขึ้นเพราะนำสื่อใหม่มาช่วย ความรักคนโสดให้ระวังจะไปพบคนมีเจ้าของ ท่านที่เกิดวันพุธ อิทธิพลของไพ่ 8 ไม้เท้า(Eight of Wands)วันนี้ทำงานดีมีผลงานทำให้เจ้านายพอใจ การค้าการขายกิจการส่วนตัวไปได้ดี เงินทองหมุนเวียนได้แต่มิใช่เงินก้อนโตความรักเรื่อยๆ เพราะไม่ค่อยมีเวลาให้กันและกัน ท่านที่เกิดวันพฤหัสบดี อิทธิพลของไพ่ 10 ถ้วย(Ten of Cups)วันนี้ความรักสดใสหลังจากเพื่อนเป็นกาวใจให้ ทำให้ชีวิตสุขสดชื่น แอบชอบใครเขาวาจาดีด้วย เงินทองได้มาจากพี่น้องช่วย ทำให้เคลียร์หนี้สินได้เสียที งานเด่นผลงานเริ่ดเจ้านายประทับใจ กิจการเดินหน้าได้คนช่วย ท่านที่เกิดวันศุกร์ อิทธิพลของไพ่ 9 เหรียญ(Nine of Pentacles)วันนี้เงินทองราบรื่นมีเงินก้อนโตได้มาจากครอบครัว ส่วนที่เป็นเจ้าหนี้จะได้เงินคืนอย่างไม่คาดฝันแม้จะไม่เต็มจำนวน ความรักคนโสดจะได้พบคนถูกใจแต่เป็นคนมีตำหนิ ด้านการงานจะแสดงความสามารถได้โดดเด่น ทำให้หายเครียดกังวลใจ และคนค้าขายเริ่มรุ่งแล้วสิ ท่านที่เกิดวันเสาร์ อิทธิพลของไพ่กงล้อมหาสมบัติ(Wheel of Fortune)วันนี้เงินทองเริ่มเดินสะพัดมีลาภลอยจากคนใกล้ตัว ทำให้หายเครียดกังวลใจ ความรักคนโสดพบคนถูกใจ ด้านการงานผลงานเกินหน้าชาวบ้านเขา ทำให้โดนคนอื่นอิจฉาอย่างออกนอนกหน้า ธุรกิจส่วนตัวเดินหน้าไปได้อย่างน่าพอใจ ท่านผู้อ่านที่มีความประสงค์ต้องการปรึกษา เรื่องดวงชะตาเป็นการส่วนตัวกับอาจารย์กิติคุณพลวัน สอบถามรายละเอียดเพิ่มเติมได้ที่094-6298799 - 006,https://www.naewna.com/lady/610573,2021_10_22
ความกดอากาศสูงระลอกใหม่แผ่ปกคลุม ทำไทยมีฝนเพิ่ม-กทม.ตก70%ของพื้นที่,ความกดอากาศสูงระลอกใหม่แผ่ปกคลุม ทำไทยมีฝนเพิ่ม-กทม.ตก70%ของพื้นที่ เมื่อเวลา 05.00 น.วันที่ 22 ตุลาคม 2564 กรมอุตุนิยมวิทยา รายงานลักษณะอากาศทั่วไป พยากรณ์อากาศ 24 ชั่วโมงข้างหน้า บริเวณความกดอากาศสูงระลอกใหม่อีกระลอกหนึ่งจากประเทศจีนได้แผ่ลงมาปกคลุมบริเวณประเทศลาวตอนบนและทะเลจีนใต้ตอนบนแล้ว คาดว่าจะแผ่ลงมาปกคลุมบริเวณภาคเหนือตอนบนและภาคตะวันออกเฉียงเหนือตอนบนในวันนี้ (22 ตุลาคม 2564) ประกอบกับลมตะวันออกและลมตะวันออกเฉียงใต้ยังคงพัดปกคลุมบริเวณประเทศไทยตอนบน ในขณะที่มรสุมตะวันตกเฉียงใต้พัดปกคลุมทะเลอันดามัน ภาคใต้ และอ่าวไทย ลักษณะเช่นนี้ทำให้ประเทศไทยมีฝนเพิ่มขึ้น โดยมีฝนฟ้าคะนองกับมีลมกระโชกแรงเกิดขึ้นได้บางพื้นที่ในระยะแรก และมีฝนตกหนักบางแห่งในภาคเหนือ ภาคตะวันออกเฉียงเหนือ ภาคกลาง ภาคตะวันออก และภาคใต้ ขอให้ประชาชนในบริเวณพื้นที่เสี่ยงภัยดังกล่าวระวังอันตรายจากฝนฟ้าคะนองและลมกระโชกแรงที่อาจจะเกิดขึ้น รวมถึงระวังอันตรายจากฝนตกหนักและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลากในระยะนี้ไว้ด้วย ฝุ่นละอองขนาดเล็ก ในช่วงของฤดูฝนการสะสมของฝุ่นละออง/หมอกควันมีน้อย พยากรณ์อากาศสำหรับประเทศไทยตั้งแต่เวลา 06:00 วันนี้ ถึง 06:00 วันพรุ่งนี้ + ภาคเหนือ มีฝนฟ้าคะนองร้อยละ 70 ของพื้นที่ กับมีฝนตกหนักและมีลมกระโชกแรงบางแห่ง บริเวณจังหวัดเชียงราย พะเยา แพร่ น่าน อุตรดิตถ์ สุโขทัย พิษณุโลก กำแพงเพชร พิจิตร และเพชรบูรณ์ อุณหภูมิต่ำสุด 22-24 องศาเซลเซียส อุณหภูมิสูงสุด 29-34 องศาเซลเซียส ลมใต้ ความเร็ว 10-20 กม./ชม. + ภาคตะวันออกเฉียงเหนือ มีฝนฟ้าคะนองร้อยละ 60 ของพื้นที่ กับมีฝนตกหนักและมีลมกระโชกแรงบางแห่ง บริเวณจังหวัดเลย หนองคาย หนองบัวลำภู อุดรธานี ขอนแก่น ชัยภูมิ นครราชสีมา บุรีรัมย์ สุรินทร์ ศรีสะเกษ และอุบลราชธานี อุณหภูมิต่ำสุด 21-25 องศาเซลเซียส อุณหภูมิสูงสุด 30-32 องศาเซลเซียส ลมตะวันออก ความเร็ว 10-20 กม./ชม. + ภาคกลาง มีฝนฟ้าคะนองร้อยละ 60 ของพื้นที่ กับมีฝนตกหนักและมีลมกระโชกแรงบางแห่ง บริเวณจังหวัดกาญจนบุรี สุพรรณบุรี สระบุรี พระนครศรีอยุธยา ราชบุรี นครปฐม สมุทรสงคราม และสมุทรสาคร อุณหภูมิต่ำสุด 23-26 องศาเซลเซียส อุณหภูมิสูงสุด 31-33 องศาเซลเซียส ลมใต้ ความเร็ว 10-20 กม./ชม. + ภาคตะวันออก มีฝนฟ้าคะนองร้อยละ 70 ของพื้นที่ กับมีฝนตกหนักและมีลมกระโชกแรงบางแห่ง บริเวณจังหวัดนครนายก ปราจีนบุรี สระแก้ว ฉะเชิงเทรา ชลบุรี ระยอง จันทบุรี และตราด อุณหภูมิต่ำสุด 23-25 องศาเซลเซียส อุณหภูมิสูงสุด 30-33 องศาเซลเซียส ลมตะวันออกเฉียงใต้ ความเร็ว 10-30 กม./ชม. ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร + ภาคใต้ (ฝั่งตะวันออก) มีฝนฟ้าคะนองร้อยละ 70 ของพื้นที่ กับมีฝนตกหนักบางแห่ง บริเวณจังหวัดเพชรบุรี ประจวบคีรีขันธ์ ชุมพร สุราษฎร์ธานี นครศรีธรรมราช และยะลา อุณหภูมิต่ำสุด 23-25 องศาเซลเซียส อุณหภูมิสูงสุด 30-32 องศาเซลเซียส ลมตะวันตก ความเร็ว 10-30 กม./ชม. ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร + ภาคใต้ (ฝั่งตะวันตก) มีฝนฟ้าคะนองร้อยละ 70 ของพื้นที่ กับมีฝนตกหนักบางแห่ง บริเวณจังหวัดระนอง พังงา ภูเก็ต และกระบี่ อุณหภูมิต่ำสุด 19-25 องศาเซลเซียส อุณหภูมิสูงสุด 28-31 องศาเซลเซียส ลมตะวันตกเฉียงใต้ ความเร็ว 10-30 กม./ชม. ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงประมาณ 1 เมตร + กรุงเทพมหานครและปริมณฑล มีฝนฟ้าคะนองร้อยละ 70 ของพื้นที่ กับมีฝนตกหนักและมีลมกระโชกแรงบางแห่ง อุณหภูมิต่ำสุด 24-26 องศาเซลเซียส อุณหภูมิสูงสุด 31-33 องศาเซลเซียส ลมตะวันออกเฉียงใต้ ความเร็ว 10-20 กม./ชม. -005,https://www.naewna.com/local/610575,2021_10_22
เกาะติด! รายงานสถานการณ์ผู้ติดเชื้อไวรัส COVID-19 ทั่วโลก,"ติดตามรายงานสถานการณ์การแพร่ระบาดล่าสุดของ ไวรัสโควิด-19 จากประเทศต่างๆ ทั่วโลก ประจำวันที่ 22ตุลาคม2564มีรายละเอียดดังต่อไปนี้... ผู้ติดเชื้อรวม :243,240,311 ผู้เสียชีวิตรวม : 4,944,687 รักษาหายรวม :220,429,507 ยอดรวมประเทศที่ติดเชื้อ:www.worldometers.info",https://www.naewna.com/inter/610574,2021_10_22
หนุ่มขี่จยย.ชนท้ายสิบล้อพ่วงจอดข้างทาง กะโหลกแตกเสียชีวิต คนขับเผ่นหนี,22 ตุลาคม 2564 เมื่อกลางดึกที่ผ่านมา ร.ต.ท ภัณณิพงค์ จิตร์ตารานนท์ ร้อยเวรสอบสวน สภ.คูคต ได้รับแจ้งมีอุบัติเหตุรถจักรยานยนต์ชนท้ายรถสิบล้อ เป็นเหตุให้มีผู้เสียชีวิตเป็นชาย 1 รายเหตุเกิดภายในซอยลำลูกกา 45 ตำบลลาดสวาย อำเภอลำลูกกา จังหวัดปทุมธานี หลังได้รับแจ้งเหตุได้ไปตรวจสอบที่เกิดเหตุ ร่วมกับแพทย์เวรจากโรงพยาบาลภูมิพลอดุลยเดชและเจ้าหน้าที่อาสาสมัครมูลนิธิร่วมกตัญญู ในที่เกิดเหตุพบผู้เสียชีวิตเป็นชาย 1 ราย ทราบชื่อคือ นายพรศักดิ์ ปึ้งตาเณร อายุ 37 ปี ชาวจังหวัดอุบลราชธานี ตรวจพบบาดแผลกะโหลกศีรษะแตกแขนขวาหัก ซึ่งเป็นผู้ขับขี่รถจักรยานยนต์ MSX 125cc สีดำแดง หมายเลขทะเบียน 6 กง 5072 กทม. สภาพรถด้านหน้าพังยับเยิน หลังจากขับชนอัดท้าย รถบรรทุก 10 ล้อบรรทุกตู้คอนเทนเนอร์ ยี่ห้อ isuzu สีขาว หมายเลขทะเบียน ตัวแม่ 70- 0985 อ่างทอง ตัวลูกทะเบียน 70-0985 อ่างทอง สภาพด้านท้ายมีลอยถูกชนอย่างแรง จึงทำให้เหล็กกันชนงอพับติดด้านใน จากการตรวจสอบยังไม่มีผู้ใดออกมาแสดงตนว่าเป็นเจ้าของรถ เพราะสถานที่ที่จอดค่อนข้างมืด ทำให้รถจักรยานยนต์คันดังกล่าวมองในระยะไกลไม่เห็น จึงทำให้พุ่งชนท้ายอย่างจัง ทางด้านร.ต.ท ภัณณิพงค์ จิตร์ตารานนท์ ร้อยเวรสอบสวน สภ.คูคต ได้ลงพื้นที่ตรวจสอบในจุดเกิดเหตุและร่วมชันสูตรพลิกศพพร้อมกับแพทย์เวร จากนั้นจึงได้บันทึกภาพเก็บไว้เป็นหลักฐาน ก่อนเร่งติดตามตัวเจ้าของรถบรรทุกสิบล้อ โดยทางพนักงานสอบสวนได้ใช้กระดาษเขียนแปะไว้บริเวณด้านหน้ารถ ให้ติดต่อพนักงานสอบสวน สภ.คูคต ด่วนพร้อมกับเบอร์โทร ส่วนผู้เสียชีวิตมอบให้เจ้าหน้าที่อาสาสมัครมูลนิธิร่วมกตัญญูนำร่างผู้เสียชีวิตส่งชันสูตร ที่นิติเวชโรงพยาบาลภูมิพลอดุลยเดชเพื่อหาสาเหตุการตายอีกครั้งและจะได้ประสานทางญาติๆมารับศพนำกลับไปบำเพ็ญกุศลต่อไป,https://www.naewna.com/local/610580,2021_10_22
ยังน่าห่วง! 'อังกฤษ'พบยอดติดเชื้อรายวันทะลุ 5 หมื่นราย,"22 ต.ค.64 สำนักข่าวต่างประเทศรายงานว่ากระทรวงสาธารณสุขอังกฤษระบุว่า มีผู้ติดเชื้อโควิด-19 รายใหม่ 52,000 รายในวันพฤหัสบดี(21ต.ค.) โดยตัวเลขเฉลี่ยรายวันในช่วงสัปดาห์ที่ผ่านมาอยู่ที่กว่า 44,000 คน สูงกว่าสัปดาห์ก่อนหน้าประมาณ 16% นายกรัฐมนตรีบอริส จอห์นสัน กล่าวว่า รัฐบาลยังคงดำเนินแผนงานตามที่ประกาศออกมาเมื่อต้นปีคือการทำตามขั้นตอนต่างๆ เพื่อเปิดกิจกรรมทางสังคมและเศรษฐกิจ พร้อมยกเลิกคำสั่งจำกัดต่างๆ เพื่อให้ประเทศกลับมาอยู่ในภาวะใกล้ปกติอีกครั้ง ด้านองค์การอนามัยโลก (ดับเบิลยูเอชโอ) เพิ่มออกมาเตือนเมื่อต้นสัปดาห์ว่า อังกฤษคือหนึ่งในประเทศที่มีอัตราผู้ติดเชื้อรายใหม่ต่อวันสูงที่สุดในภาคพื้นยุโรป ซึ่งเป็นภูมิภาคเดียวของโลกที่มีการปรับขึ้นของตัวเลขในสัปดาห์ที่แล้ว นอกจากนี้ จอห์นสันยังแนะให้ประชาชนเร่งออกมารับวัคซีนเข็มกระตุ้นให้มากกว่านี้ หลังจากรัฐบาลประกาศพร้อมฉีดวัคซีนเข็มพิเศษให้กับประชาชนที่มีอายุ 50 ปีขึ้นไป และได้รับวัคซีนครบโดสไปก่อนหน้านี้แล้ว ปัจจุบัน ชาวอังกฤษที่มีอายุตั้งแต่ 12 ปีขึ้นไปได้รับวัคซีนโควิด-19 ครบโดสแล้วในสัดส่วนเกือบ 80%",https://www.naewna.com/inter/610586,2021_10_22
'ศรีสุวรรณ'ร้องมหาเถรฯ-สำนักพุทธฯ เอาผิด'อดีตพระยันตระ'อ้างตนยังเป็นพระ,เมื่อวันที่ 22 ตุลาคม 2564 นายศรีสุวรรณ จรรยา เลขาธิการสมาคมองค์การพิทักษ์รัฐธรรมนูญไทย เปิดเผยว่า วันนี้สมาคมฯ ได้ทำหนังสือด่วนร้องเรียนไปยังมหาเถรสมาคม ผ่านสำนักงานพระพุทธศาสนาแห่งชาติ ให้ดำเนินการเอาผิดอดีตพระยันตระ หรือ นายวินัย ละอองสุวรรณ ตามประมวลกฎหมายอาญา ม.208 ประกอบ พ.ร.บ.คณะสงฆ์ 2505 ม.29 ทั้งนี้ สืบเนื่องจากกรณีโซเชียลและสื่อมวลชนได้โพสต์ข้อความพร้อมภาพ ระบุว่า อดีตพระยันตระทำพิธีครบรอบอายุ 70 ปี มีเหล่า พส.ที่เลื่อมใสเข้าร่วมงานกันคับคั่ง ก่อนกลับได้ก้มกราบขอพรและถ่ายรูปหมู่เป็นที่ระลึกอันเป็นการกระทำที่ไม่เหมาะสม โดยหลักฐานสำคัญในกรณีดังกล่าว คือ อดีตพระยันตระ ได้ให้สัมภาษณ์กับรายการ เที่ยงวันทันเหตุการณ์ ถึงภาพที่ปรากฏออกมา โดยยืนยันว่าตนเองยังเป็นพระและนักบวชอยู่ มีแต่รูปแบบภายนอกเท่านั้นที่เปลี่ยนไป ยังใช้นมัสการเหมือนเดิม ซึ่งเป็นการยืนยันด้วยตนเองต่อสาธารณะว่าตนยังเป็นพระอยู่ ทั้งๆ ที่อดีตพระยันตระได้พ้นจากความเป็นพระไปนานแล้วและห้ามบวชเข้ามาเป็นพระอีกเพราะต้องสิขาบทปราชิก เพราะเสพเมถุน อีกทั้งได้หลบหนีคดีอาญาไปอยู่ต่างประเทศจนหมดอายุความ เป็นที่ครหาของชาวพุทธทั่วไป ดังนั้น การที่อดีตพระยันตระยังยืนยันต่อสาธารณะว่ายังเป็นพระอยู่และแต่งกายห่มจีวรสีเขียว อันมีบักษณะคล้ายพระในพุทธศาสนา เพียงแต่มิได้ปลงผมโกนเคราเท่านั้น พฤติการดังกล่าเข้าองค์ประกอบความผิดตาม ปอ.208 โดยชัดเจนที่ว่า ผู้ใดแต่งกายหรือใช้เครื่องหมายที่แสดงว่าเป็นภิกษุ สามเณร นักพรต หรือนักบวชในศาสนามดโดยมิชอบ เพื่อให้บุคคลอื่นเชื่อว่าตนเป็นบุคคลเช่นว่านั้น ต้องระวางไทษจำคุกไม่เกิน 1 ปี ซึ่งถือว่าเป็นกฎหมายเพื่อจัดการพวกอลัชชีทั้งหลายที่ชอบเสะเมถุน มิให้สร้างความแปดเปื้อนในบวรพุทธศานาได้ เฉกเช่นในอดีตที่เราเคยใช้กฎหมายตราสามดวงในพระไอยการลักษณะผัวเมีย บทที่ 40 และ 41 นั่นเอง เพื่อมิให้สังคมพุทธศานาของไทยถูกกระทำโดยบุคคลนอกรีตอีกต่อไป สมาคมองค์การพิทักษ์รัฐธรรมนูญไทยจึงทำหนังสือร้องเรียนไปยังมหาเถรสมาคม ผ่านสำนักพุทธศาสนาแห่งชาติ ให้ดำเนินการเอาผิดกับบุคคลที่แอบอ้างตนเป็นพระเสียโดยเร็ว ก่อนที่จะกลับอเมริกา 27 ต.ค.นี้ และขอให้กำหนดมาตรการหรืออกมติมหาเถรสมาคมเพื่อจัดการพระภิกษุทั้งหลายที่ลดตัวเองไปกราบไหว้พวกอลัชชีดังกล่าวด้วย นายศรีสุวรรณ กล่าวในที่สุด - 006,https://www.naewna.com/local/610585,2021_10_22
เช็คคิวเลย!‘ไทยร่วมใจ’แจ้งวันนัดฉีดวัคซีน‘แอสตร้าฯ’เข็ม 2,เช็คคิวเลย!ไทยร่วมใจแจ้งวันนัดฉีดวัคซีนแอสตร้าฯเข็ม 2 22 ตุลาคม 2564 เพจ ไทยร่วมใจ กรุงเทพฯ ปลอดภัย Safe Bangkok แจ้งประชาสัมพันธ์กำหนดการฉีดวัคซีน AstraZeneca เข็มที่ 2 สำหรับผู้ที่ได้รับการฉีดวัคซีนเข็มที่ 1 ผ่านระบบลงทะเบียน ไทยร่วมใจ ดังต่อไปนี้ -005,https://www.naewna.com/local/610589,2021_10_22
โฆษกรัฐบาลยืนยันคนละครึ่งเฟส 4 ยังไม่มีการขอข้อมูล เตือนปชช.อย่าหลงเชื่อ,"โฆษกรัฐบาลยืนยันคนละครึ่งเฟส 4 ยังไม่มีการขอข้อมูล เตือนประชาชนอย่าหลงให้ข้อมูลส่วนตัว เมื่อวันที่ 22 ตุลาคม 2564 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า กรณีโครงการคนละครึ่งส่ง SMS ให้ประชาชนลงทะเบียนรับสิทธิ์สำหรับเฟส 4 นั้น ยืนยันว่าจากการตรวจสอบทางศูนย์ต่อต้านข่าวปลอม ของกระทรวงกระทรวงดิจิทัลเพื่อเศรษฐกิจและสังคม (ดีอีเอส) ได้ตรวจสอบข้อเท็จจริง พร้อมด้วยธนาคารกรุงไทยพบว่าประเด็นดังกล่าวว่า เป็นการกระทำของมิจฉาชีพที่แอบอ้างโครงการคนละครึ่ง โดยส่ง SMS หลอกขอข้อมูลส่วนตัวของประชาชน ให้กรอกข้อมูลเพื่อยืนยันตัวตน เพื่อนำไปทุจริตโอนเงินออกจากบัญชีลูกค้า ทั้งนี้ ธนาคารกรุงไทยไม่มีนโยบายขอข้อมูลส่วนตัว ข้อมูลทางการเงิน และข้อมูลบัตรเดบิตของประชาชนโดยการส่ง SMS แต่อย่างใดดังนั้น ขอให้ประชาชนอย่าหลงเชื่อข้อมูลดังกล่าว และขอความร่วมมือไม่ให้ข้อมูลส่วนตัวและข้อมูลสำคัญทางการเงินแก่บุคคลอื่นหรือลงในสื่อออนไลน์ต่างๆ โฆษกประจำสำนักนายกรัฐมนตรี กล่าวว่ามติคณะรัฐมนตรีล่าสุด รัฐบาลยังเพิ่มวงเงินให้กับผู้ได้รับสิทธิในโครงการคนละครึ่งเพิ่มอีกคนละ 1,500 บาท ในเดือน พ.ย.นี้ รวมวงเงินที่ได้รับในโครงการคนละครึ่งเฟส 3 ทั้งหมดเป็น 4,500 บาท ซึ่งประชาชนสามารถใช้สิทธิได้ถึง 31 ธันวาคม 2564ในขณะที่โครงการคนละครึ่งเฟส 3 มีสิทธิเหลือ จำนวน 193,628 สิทธิ (ข้อมูล ณ วันที่ 19 ต.ค.) พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมตระหนักดีถึงโครงการคนละครึ่ง ที่ภาครัฐได้ดำเนินการมาเพื่อกระตุ้นเศรษฐกิจในประเทศ และประชาชนสามารถนำเงินที่รัฐบาลเติมให้ผ่านโครงการนำมาจับจ่ายใช้สอย โดยในส่วนของคนละครึ่งเฟส 4 นั้น อยูในแผนกระตุ้นไตรมาสที่ 4 ของกระทรวงการคลังและสำนักงานสภาพัฒนาการเศรษฐกิจและสังคมแห่งชาติจะต้องหารือในเรื่องดังกล่าวต่อไป - 006",https://www.naewna.com/politic/610588,2021_10_22
‘ชินวรณ์’วิเคราะห์ 5 ปัจจัยขาขึ้นปชป. ดัน‘จุรินทร์’เบียดชิงเก้าอี้นายกฯ,ชินวรณ์วิเคราะห์ 5 ปัจจัยขาขึ้นปชป. ดันจุรินทร์เบียดชิงเก้าอี้นายกฯ 22 ตุลาคม 2564 นายชินวรณ์ บุญยเกียรติ ส.ส.นครศรีธรรมราช พรรคประชาธิปัตย์ (ปชป.) กล่าวถึงการที่สื่อมวลชนหลายแขนงได้นำข้อวิเคราะห์ของตนเองจากการกล่าวในการประชุม ส.ส.ภาคใต้ที่ จ.พัทลุง เมื่อวันที่ 20 ตุลาคม ที่ผ่านมา ว่า ถ้าพรรคประชาธิปัตย์ชนะ ต้องชนะในภาคใต้ก่อน และตนเชื่อมั่นว่าพรรคประชาธิปัตย์จะมีกระแสที่ดีขึ้นตามลำดับ ท่านจุรินทร์ จะเป็นคนหนึ่งที่จะเป็นแคนดิเดตว่าที่นายกรัฐมนตรีคนต่อไปแน่นอน ก็ด้วยเหตุผลหลัก 5 ประการ 1) สถานการณ์การเลือกตั้งครั้งที่ผ่านมามีกระแสความสงบ จบที่ลุงตู่ วันนี้ชัดเจนว่าความสงบที่ยั่งยืนต้องเกิดจากบ้านเมืองที่เป็นระบอบประชาธิปไตยอันมีพระมหากษัตริย์เป็นประมุขเท่านั้น ซึ่งเป็นอุดมการณ์ของพรรคประชาธิปัตย์ที่ชัดเจนตลอดมา 2) ระบบการเลือกบัตรเบอร์เดียวแบบสัดส่วนผสม มีพรรคการเมืองส่งคนมาสมัคร 30-40 คน ต่างรุมด่าพรรคประชาธิปัตย์เพื่อหวังส่วนแบ่งคะแนนไปให้พรรคตนเอง หลังจากวันเลือกตั้งต่างสาบสูญไปแล้ว และต่อไปหากใช้ระบบการเลือกตั้งแบบบัตร 2 ใบ เลือกคนที่รัก เลือกพรรคที่ชอบ พรรคเฉพาะกิจคงหายไปเยอะ โอกาสพรรคของเรา คนของเรา เป็นเสรีภาพของประชาชนผู้เลือกมากขึ้น อิทธิพลการซื้อเสียงจะลดลง 3) การร่วมรัฐบาลที่ผ่านมาเป็นการยืนยันหลักการการยึดมั่นประโยชน์ของประเทศ มากกว่าผลประโยชน์ของพรรค หรือตนเอง พรรคจึงต้องทำหน้าที่ประคับประคองให้บ้านเมืองเดินหน้าไปได้ และบัดนี้พรรคประชาธิปัตย์ได้แสดงให้เห็นว่าสามารถขับเคลื่อนนโยบายว่าทำได้ไวทำได้จริง เช่น นโยบายด้านเศรษฐกิจ หรือนโยบายทางการเมืองที่มุ่งมั่นจะแก้ไขรัฐธรรมนูญให้เป็นประชาธิปไตยมากยิ่งขึ้น เป็นต้น 4) การประกาศของมวลสมาชิกพรรคและข้อเสนอของประชามติหลายสำนักที่สนับสนุนให้ท่านจุรินทร์ ลักษณวิศิษฏ์ เป็นผู้ที่เหมาะสมเป็นนายกรัฐมนตรี เป็นกระแสที่มีพื้นฐานทางทฤษฏีสนับสนุนชัดเจน อาทิ พรรคประชาธิปัตย์เป็นสถาบันทางการเมืองที่ไม่มีใครเป็นเจ้าของ การเสนอตัวนายกรัฐมนตรีจึงชัดเจน ไม่ต้องไปหาเหมือนพรรคอื่น ท่านจุรินทร์เป็นนักการเมืองน้ำดีคนหนึ่งของประเทศ มีประสบการณ์ทางการเมือง ทั้งฝ่ายบริหารและฝ่ายนิติบัญญัติมามากที่สุด 5) พรรคประชาธิปัตย์อยู่ในช่วงปรับปรุงพัฒนาในทุกด้าน ตามยุทธศาสตร์ 3 ขา ขารัฐมนตรี ขาพรรคและขา ส.ส.ในสภา ที่แสดงบทบาทที่ชัดเจน กว่าทุกพรรคในช่วงที่ผ่านมา โดยเฉพาะข้อเสนอเสนอทางยุทธศาสตร์ ทั้งเรื่องการประชาสัมพันธ์ โซเชียลมีเดีย และยุทธศาสตร์การสร้างพรรคเสรีนิยม ที่เป็นพรรคการเมืองสากลที่แท้จริงต่อไป นายชินวรณ์กล่าวว่า หวังว่าข้อเสนอของตนจักเป็นข้อเสนอที่ได้รับการวิเคราะห์วิจารณ์จากทุกฝ่ายด้วยความจริงใจ และเชื่อมั่นศรัทธาในมวลสมาชิกพรรคและผู้สนับสนุนทั้งหลายว่าทุกคนเป็นนักประชาธิปไตย แต่เมื่อถึงเวลาวิกฤติหรือจะต้องสู้ศึกไปด้วยกัน ทุกคนจะรวมพลังกันด้วยอุดมการณ์ที่มั่นคงเสมอมาและตลอดไป -005,https://www.naewna.com/politic/610592,2021_10_22
'บุรีรัมย์'ติดเชื้อโควิด 26 ราย-เสียชีวิต 1 ราย ยังรักษาอยู่ 429 ราย,"บุรีรัมย์พบติดเชื้อโควิด-19รายใหม่26ราย เสียชีวิต1ราย ส่วนใหญ่ติดเชื้อมาจากนอกพื้นที่15ราย หายป่วยสะสม15,926ราย ยังรักษาอยู่429รายเฝ้าระวังผู้เดินทางมาจากพื้นที่สีแดงเข้ม/แดง/ส้ม สะสม32,756ราย 22ต.ค.64ศูนย์ปฏิบัติการตอบโต้ภาวะฉุกเฉิน สำนักงานสาธารณสุขจังหวัดบุรีรัมย์ รายงานข้อมูลสถานการณ์แพร่ระบาดของโรคติดเชื้อไวรัสโควิด-19หรือ (โควิด-19) ระลอกใหม่ ตั้งแต่วันที่1เม.ย.2564ถึง วันที่21ต.ค.2564ของ จ.บุรีรัมย์ ว่า วันนี้ พบผู้ป่วยยืนยันติดเชื้อโควิด-19รายใหม่ จำนวน26รายมีผู้เสียชีวิต1ราย ที่ อ.สตึก เป็นเพศหญิง อายุ80ปี โดยเป็นผู้ป่วยติดเชื้อพบในพื้นที่จังหวัด11ราย ติดเชื้อมาจากนอกพื้นที่15ราย แยกเป็นติดเชื้อมาจากจังหวัดเสี่ยง7ราย และเป็นผู้ติดเชื้อมาจากจังหวัดเสี่ยง (พบก่อนเข้าสถานกักกันตัว)LQ 8ราย รวมยอดผู้ป่วยสะสม16,431ราย เสียชีวิตสะสม76ราย หายป่วยสะสม15,926ราย ยังรักษาอยู่429ราย กระจายตามโรงพยาบาลต่างๆ ในพื้นที่จังหวัด สำหรับผู้ป่วยรายใหม่ ทั้ง26ราย กระจายใน6อำเภอ จากทั้งหมด23อำเภอ แยกเป็น ผู้ติดเชื้อพบในพื้นที่อำเภอเมือง 13 ราย (ในพื้นที่ 10 ราย), อ.นางรอง 6 ราย (ในพื้นที่ 1 ราย), อ.บ้านใหม่ไชยพจน์ 1 ราย, อ.ประโคนชัย 3 ราย, อ.บ้านกรวด 1 ราย และ อ.บ้านด่าน 2 ราย โดยอำเภอที่พบผู้ป่วยสะสมมากที่สุด คือ อ.เมือง1,651ราย รองลงมา อ.ประโคนชัย1,569ราย,อ.สตึก1,468ราย, อ.กระสัง1,432ราย,อ.ลำปลายมาศ1,353ราย,อ.บ้านกรวด816รายตามลำดับ ผู้ป่วยเข้าเกณฑ์สอบสวนโรคสะสม ทั้งหมด3,202ราย แยกเป็นรายใหม่0ราย และรายเก่า3,202ราย ส่วนการเฝ้าระวังผู้ที่เดินทางมาจากพื้นที่สีแดงเข้ม/แดง/ส้มสะสม32,756ราย แยกกักตัวที่บ้าน31,298ราย และกักตัวในท้องถิ่น1,458ราย ขณะเดียวกัน สถานการณ์เตียง ผู้ป่วยโควิด-19จังหวัดบุรีรัมย์ เตียงทั้งหมด4,850เตียง ครองเตียง414เตียง เหลือเตียงว่าง4,436เตียงแยกเป็น ผู้ป่วยสีแดง ทั้งหมด27เตียง ครองเตียง20เตียง มีเตียงว่าง7เตียง ผู้ป่วยสีเหลือง ทั้งหมด181เตียง ครองเตียง146เตียง มีเตียงว่าง35เตียง และ ผู้ป่วยสีเขียว ทั้งหมด4,642เตียง ครองเตียง248เตียง เหลือเตียงว่าง4,394เตียง อย่างไรก็ตาม ถึงแม้มียอดผู้ติดเชื้อรายใหม่ แต่คณะกรรมการโรคติดต่อจังหวัดบุรีรัมย์ ก็ยังมีมาตรการคุมเข้มอย่างต่อเนื่อง เพื่อป้องกันการแพร่กระจายเชื้อ ซึ่งขณะนี้ มีประชาชนในพื้นที่จังหวัดบุรีรัมย์ ได้แสดงความจำนงลงทะเบียนประสงค์รับวัคซีน จำนวน989,510คน จากจำนวนผู้ลงทะเบียนผ่านBuriram ICสะสม1,061,789คน",https://www.naewna.com/local/610594,2021_10_22
สหัสขันธ์ลุยประเมินมาตรฐาน SHA รับเปิดเมืองท่องเที่ยว นศ.กาฬสินธุ์ร่วมเก็บข้อมูล,"สำนักงานท่องเที่ยวและกีฬาจังหวัดกาฬสินธุ์ ร่วมกับชมรมส่งเสริมการท่องเที่ยวร้านอาหาร โรงแรมที่พักอำเภอสหัสขันธ์และนักศึกษาสาขาวิชาการท่องเที่ยว คณะศิลปศาสตร์ มหาวิทยาลัยกาฬสินธุ์ ร่วมบูรณาการเก็บข้อมูลสถานที่ท่องเที่ยวเพื่อเข้ารับการประเมินมาตรฐาน SHA รองรับการเปิดเมืองเพื่อการท่องเที่ยว ที่อำเภอสหัสขันธ์ นางสาวแววตา นระทัด นายอำเภอสหัสขันธ์ ได้มอบแนวทางในการลงพื้นที่เก็บข้อมูลสถานที่ท่องเที่ยวในพื้นที่อำเภอสหัสขันธ์ ให้กับคณะนักศึกษาสาขาวิชาการท่องเที่ยว คณะศิลปศาสตร์ มหาวิทยาลัยกาฬสินธุ์ ซึ่งจะปฏิบัติหน้าที่ลงเก็บข้อมูลสถานที่ท่องเที่ยว 2 แห่ง เพื่อเสนอเข้ารับการประเมินมาตรฐาน SHA หรือ Amazing Thailand Safty and health Administration ที่ร่วมกับสำนักงานท่องเที่ยวและกีฬา จ.กาฬสินธุ์ ชมรมส่งเสริมการท่องเที่ยวร้านอาหารโรงแรมที่พัก อ.สหัสขันธ์ เพื่อตอบโจทย์ด้านการท่องเที่ยวในมาตรการควบคุมโรคและเตรียมเปิดเมืองท่องเที่ยวจุดแรกนำร่องของจังหวัดกาฬสินธุ์ นางสาวแววตา นระทัด นายอำเภอสหัสขันธ์ กล่าวว่า พิพิธภัณฑ์สิรินธร เป็นสถานที่ท่องเที่ยวนำร่องของอำเภอสหัสขันธ์ที่ได้รับมาตรฐาน SHA อีกทั้งในพื้นที่พิพิธภัณฑ์และโดยรอบ ทั้งเจ้าหน้าที่ ชาวบ้าน ผู้ประกอบการร้านค้า ได้รับกรฉีดวัคซีนแล้ว 80% ทั้งนี้ในส่วนสถานที่ท่องเที่ยวหลักมีนักท่องเที่ยวเดินทางมาจำนวนมาก อีก 2 แห่ง คือ วัดพุทธาวาสภูสิงห์ และวัดพุทธนิมิต (ภูค่าว) จากความร่วมมือที่เกิดขึ้นในการบูรณาการเข้าเก็บข้อมูลเพื่อส่งเข้ารับการประเมินมาตรฐาน SHA จะเป็นประโยชน์อย่างยิ่งกับภาคการท่องเที่ยวของอำเภอสหัสขันธ์ และจังหวัดกาฬสินธุ์ รวมถึงในด้านความเชื่อมั่นของนักท่องเที่ยวที่จะคำนึงถึงความปลอดภัยสูงสุด ทั้งนี้จากรายงานสถานที่ท่องเที่ยวหลักของ อ.สหัสขันธ์ ยังพบว่านักท่องเที่ยวเริ่มเดินทางมาเที่ยวที่อำเภอสหัสขันธ์มาขึ้นโดยเฉพาะวันเสาร์-อาทิตย์และวันหยุดยาว โดยเฉลี่ยจะอยู่ที่ 700-1,200 คน ส่วนพิพิธภัณฑ์สิรินธร ยังไม่เปิดให้บริการโดยวัดพุทธนิมิต (ภูค่าว) และวัดพุทธาวาสภูสิงห์ มีนักท่องเที่ยวเดินทางมาเที่ยวชมมากที่สุด รองลงมาคือสวนไดโนเสาร์ และแหลมโนนวิเศษ สะพานเทพสุดา อย่างไรก็ตามในภาคส่วนของการเฝ้าระวังการแพร่ระบาดเชื้อไวรัสโควิด 19 ทางอำเภอยังเน้นมาตรการสวมแมส ล้างมือ เว้นระยะห่าง และควบคุมงดและเลี่ยงการจัดกิจกรรมและชุมชนคนจำนวนมาก โดยเน้นบังคับตามมาตรการของทางจังหวัดกาฬสินธุ์อย่างเคร่งครัด นายอำเภอสหัสขันธ์ กล่าว อาจารย์ภูมิ หมั่นพลศรี อาจารย์สาขาวิชาการท่องเที่ยว คณะศิลปศาสตร์ มหาวิทยาลัยกาฬสินธุ์ กล่าวว่า อำเภอสหัสขันธ์เป็นพื้นที่นำร่องด้านของท่องเที่ยวของจังหวัดกาฬสินธุ์ ซึ่งมีสถานที่ท่องเที่ยวที่สำคัญมีนักท่องเที่ยวเดินทางมาท่องเที่ยวจำนวนมากในแต่ละปี สำหรับการลงพื้นที่เก็บข้อมูลเพื่อเสนอเข้ารับการประเมิน SHA วัดพุทธาวาสภูสิงห์ และวัดพุทธนิมิต (ภูค่าว) จะช่วยเสริมศักยภาพด้านการท่องเที่ยวได้ดียิ่งขึ้น โดยเฉพาะความปลอดภัยด้านสาธารณสุข ซึ่งมาตรฐาน SHA นี้เป็นความร่วมมือระหว่างกระทรวงการท่องเที่ยวกีฬา และกระทรวงสาธารณสุข ซึ่งได้นำมาตรการความปลอดภัยด้านสาธารณสุข มาให้บริการแบบมีคุณภาพ มุ่งเน้นลดความเสี่ยงและป้องกันการแพร่ระบาดของโรคไวรัสโควิด",https://www.naewna.com/likesara/610596,2021_10_22
"เช็ควันต่อวัน!‘น้ำเหนือ’ไหลผ่านกทม.เฉลี่ย 3,156 ลบ.ม./วินาที ต่ำกว่าคันกั้น 1 ม.","เช็ควันต่อวัน!น้ำเหนือไหลผ่านกทม.เฉลี่ย 3,156 ลบ.ม./วินาที ต่ำกว่าคันกั้น 1 ม. 22 ตุลาคม 2564 พล.ต.อ.อัศวิน ขวัญเมือง ผู้ว่าราชการกรุงเทพมหานคร (ผู้ว่าฯ กทม.) เปิดเผยถึงสถานการณ์น้ำเหนือไหลผ่านเขื่อนเจ้าพระยา ว่า วันนี้ (06.00 น.) ปริมาณน้ำของกรมชลประทานที่อำเภอบางไทรตรวจวัดปริมาณน้ำไหลผ่านกทม. เฉลี่ย 3,156 ลูกบาศก์เมตร (ลบ.ม.) ต่อวินาที (วานนี้อยู่ที่เฉลี่ย 3,103 ลูกบาศก์เมตร (ลบ.ม.) ต่อวินาที ระดับน้ำในแม่น้ำเจ้าพระยาบริเวณปากคลองตลาดของ กทม. อยู่ที่ระดับ 2.00 เมตร จากระดับน้ำทะเลปานกลาง (ม.รทก.) ซึ่งยังต่ำกว่าระดับคันกั้นน้ำแม่น้ำเจ้าพระยาของกรุงเทพมหานครอยู่ประมาณ 1 เมตร (วานนี้อยู่ที่ 1.15 เมตร) จึงยังไม่ได้ผลกระทบจากน้ำที่ปล่อยมาจากเขื่อนเจ้าพระยาและจากน้ำขึ้นเต็มที่แต่อย่างใด สำหรับระดับน้ำแนวคันกั้นน้ำด้านตะวันออก ณ ประตูระบายน้ำคลองสอง (สายใต้) อยู่ในระดับปกติ +0.83 (ระดับวิกฤติ +1.80) ประตูระบายน้ำแสนแสบ (มีนบุรี) อยู่ในระดับปกติ +0.55 (ระดับวิกฤติ +0.90) ประตูระบายน้ำลาดกระบัง อยู่ในระดับปกติ +0.32 (ระดับวิกฤติ +0.60) โดยวันนี้ฐานน้ำในแม่น้ำเจ้าพระยาจะขึ้นสูงสุดเวลา 18.54 น. ที่ระดับ +1.07 ม.รทก. ในรอบ 24 ชั่วโมงที่ผ่านมา (07.00 น.) พื้นที่กรุงเทพมหานครฝนตกเล็กน้อยถึงปานกลาง ปริมาณฝนรวมสูงสุดจุดวัด สะพานคลองเจ็ก เขตพระโขนง 26.5 มม. จุดวัดสำนักงานเขตยานนาวา 26.5 มม. จุดวัด สะพานพระราม 4 เขตคลองเตย 25.0 มม. จุดวัดสำนักงานเขตสาทร 25.0 มม. จุดวัดสำนักงานเขตบางคอแหลม 19.5 มม. ไม่มีรายงานจุดเร่งการระบายน้ำในถนนสายหลัก อย่างไรก็ตาม ในช่วงวันที่ 23-30 ต.ค.64 ระดับน้ำในแม่น้ำเจ้าพระยาบริเวณท้ายเขื่อนเจ้าพระยา มีระดับน้ำเพิ่มสูงขึ้นจากปัจจุบัน ประมาณ 0.20-0.40 เมตร จึงขอให้ชุมชนที่อยู่นอกคันกั้นน้ำแม่น้ำเจ้าพระยา 11 ชุมชน 239 ครัวเรือน ในพื้นที่ 7 เขต ติดตามสถานการณ์น้ำอย่างใกล้ชิด ทั้งนี้ ประชาชนสามารถติดตามสถานการณ์น้ำผ่านทางเว็บไซต์ของสำนักการระบายน้ำ https://dds.bangkok.go.th/ ตลอด 24 ชั่วโมง -005",https://www.naewna.com/local/610600,2021_10_22
'องค์การอนามัยโลก'ชี้โควิดอาจคร่าชีวิตบุคลากรการแพทย์ทั่วโลก 1.8 แสนราย,22 ต.ค.64 สำนักข่าวต่างประเทศรายงานว่านพ.ทีโดรส อัดฮานอม กีบรีเยซุส ผู้อำนวยการองค์การอนามัยโลก กล่าวเรียกร้องให้ประเทศต่างๆ จัดลำดับความสำคัญกับบุคลากรทางสาธารณสุขเป็นลำดับแรก และวิพากษ์วิจารณ์ความไม่เท่าเทียมกันในการแจกจ่ายวัคซีน เขากล่าวว่า ทั่วโลกมีบุคลากรทางสาธารณสุขประมาณ 135 ล้านคน จากข้อมูลของ 119 ประเทศชี้ให้เห็นว่าโดยเฉลี่ย 2 ใน 5 ของบุคลากรทั้งหมด ได้รับการฉีดวัคซีนอย่างครบถ้วนแล้ว แต่เมื่อจำแนกออกตามภูมิภาคและกลุ่มเศรษฐกิจจะพบว่ามีความแตกต่างอย่างมาก โดยในแอฟริกา มีบุคลากรจำนวนน้อยกว่า 1 ใน 10 คนได้รับการฉีดวัคซีนครบถ้วนแล้ว ขณะที่ประเทศร่ำรวยมีบุคลากร 8 ใน 10 คนที่ฉีดวัควีนครบถ้วนแล้ว ส่วนปริมาณการใช้วัคซีนโดยรวม ส่วนใหญ่ถูกใช้ในประเทศที่มีรายได้สูงหรือรายได้ปานกลางระดับสูง โดยแอฟริกามีสัดส่วนเพียงร้อยละ 2.6 ของปริมาณวัคซีนที่ใช้ทั่วโลก ทั้งนี้ ดับเบิลยูเอชโอกำหนดเป้าหมายให้ทุกประเทศบนโลก ฉีดวัคซีนป้องกันโรคโควิด-19 ให้ครบครอบคลุมประชากรอย่างน้อย 40% ภายในสิ้นปีนี้ แต่มีแนวโน้มว่า อย่างน้อย 82 ประเทศอาจไม่บรรลุเป้าหมาย เนื่องจากมีวัคซีนไม่เพียงพอ,https://www.naewna.com/inter/610599,2021_10_22
ชาวปทุมธานีสืบสานประเพณี 'ตักบาตรพระร้อย' หลังวันออกพรรษา,22 ตุลาคม 2564 เมื่อเวลา 07.30 น. นาย ดรณ์ สมิตะเกษตริน ปลัดจังหวัดปทุมธานี นายสายัณ นพขำ นายกเทศบาลตำบลบ้านกลาง นายพิษณุ ประภาธนานันท์ นายอำเภอเมืองปทุมธานี พร้อมข้าราชการพ่อค้า ประชาชนจำนวนมาก ร่วมประเพณีทำบุญตักบาตรพระร้อยทางเรือ อนุรักษ์ประเพณีดั้งเดิมในเทศกาลวันออกพรรษา ที่วัดมะขาม ต.บ้านกลาง อ.เมือง จ.ปทุมธานี ซึ่งเป็นวัดที่เป็นแหล่งท่องเที่ยว และติดกับวัดศาลเจ้าที่มีตลาดน้ำสำคัญของจังหวัดปทุมธานี ประเพณีตักบาตรพระร้อยในเทศกาลวันออกพรรษาตั้งแต่แรม 1 ค่ำ เดือน 11 การตักบาตรพระร้อยเป็นประเพณีของวัดที่อยู่ตามริมฝั่งแม่น้ำเจ้าพระยาทั้งสองฝั่งแม่น้ำ โดยจะตกลงกำหนดแบ่งกันเป็นเจ้าภาพเพื่อไม่ให้ตรงกัน เพราะถ้าตรงกันแล้วจำนวนพระที่มารับบิณฑบาตจะได้ไม่ครบ 100 รูป และต้องการให้พุทธศาสนิกชนทั้งหลายรู้กำหนดเวลา จะได้เตรียมจัดทำอาหารหวานคาวไว้ทำบุญตักบาตรได้ถูกต้อง ด้านนายสายัณ นพขำ นายกเทศบาลตำบลบ้านกลาง กล่าวว่า ประเพณีตักบาตรพระร้อยเป็นหน้าที่ของวัดที่ตั้งอยู่ริมฝั่งแม่น้ำเจ้าพระยา ซึ่งจะมีเฉพาะในวัดใหญ่ ๆ ตามที่ยึดถือกันมาแต่ดั้งเดิมเพราะว่าต้องนิมนต์พระภิกษุมาเป็นจำนวนมาก ประชาชนที่มีความศรัทธาในพระพุทธศาสนาเข้ามาร่วมงานเพื่อความเป็นสิริมงคล ทั้งนี้ ประเพณีตักบาตรพระร้อยเป็นงานบุญที่ยิ่งใหญ่ของจังหวัดปทุมธานี โดยกำหนดให้วันแรม 1 ค่ำ ทำบุญตักบาตรที่วัดมะขาม วันแรม 2 ค่ำ ทำบุญตักบาตรที่วัดหงษ์ปทุมาวาส อ.เมือง และวันถัดไปแล้วแต่จะกำหนดกันซึ่งอาจจะเปลี่ยนแปลงได้ตามความพร้อมของวัดนั้นๆ ด้าน นายธีระ ช่างเกตุ อายุ 66 ปี ชาวบ้านตำบลบ้านกลางกล่าวว่า ตนทำขนมกงมาตัดบาตร ขนมกงจะนิยมใช่ช่วงออกพรรษาอยางเช่นตักบาตรพระร้อย ขนมกง หรือเรียกอีกชื่อหนึ่งว่า ขนมกงเกวียน เป็นขนมไทยโบราณ มีลักษณะเป็นวงกลมและมีเส้นไขว้พาดกันคล้ายรูปล้อเกวียน มีความหมายเป็นสิริมงคล หมายถึงการหมุนไปข้างหน้า หรือการก้าวไปข้างหน้า เช่นเดียวกับพระธรรมจักร จึงนิยมใช้ในพิธีแต่งงาน เพื่อแทนความหมายให้คู่บ่าวสาวครองคู่อยู่ชั่วนิจนิรันดร์. 012,https://www.naewna.com/likesara/610598,2021_10_22
ชาวไทยเบิ้ง 'ตักบาตรลูกอม' เผยความเป็นมาประเพณี100ปี จังหวัดลพบุรี,22 ตุลาคม 2564 ที่วัดโคกสำราญ ต.โคกสลุง อ.พัฒนานิคม จ.ลพบุรี ชาวไทยเบิ้งที่อาศัยอยู่ที่นี้ทั้งเด็กและคนแก่จำนวนมาก ไปรวมตัวกันที่วัดเพื่อทำบุญในวันออกพรรษา ซึ่งจะมีประเพณีตักบาตรเทโวโรหณะ แต่ชุมชนแห่งนี้จะมีการตักบาตรที่ไม่เหมือนกับที่อื่นๆของประเทศ หรืออาจเป็นที่เดียวในโลก เนื่องจากตักบาตรเทโวโรหณะของที่จังหวัดอื่นๆจะเป็นการตักบาตรข้าวต้มมัด หรือตักบาตรข้าวสารอาหารแห้ง แต่สำหรับที่วัดโคกสำราญวัด ในชุมชนไทยเบิ้งแห่งนี้จะใช้ลูกอม เช่น ลูกอมนมสดที่ชาวบ้านกวนกันเอง หรือลูกอมที่หาซื้อจากท้องตลาด มาตักบาตรเทโวพระสงฆ์ โดยเป็นการทำสืบทอดต่อกันมารุ่นต่อรุ่นยาวนานกว่า 100 ปีแล้ว พระครูผาสุกพัฒนสุนทร เจ้าอาวาสวัดโคกสำราญ กล่าวว่า การตักบาตรเทโวของที่นี่ เป็นการสืบทอดประเพณีเก่าของชาวไทยเบิ้ง ซึ่งการตักบาตรลูกอมมีความหมายคือในอดีตกาลหลังออกพรรษาแล้ว พระสงฆ์ส่วนใหญ่ก็จะออกเดินธุดงค์เพื่อปฎิบัติธรรม แต่การเดินทางสมัยก่อนไม่สะดวก พระสงฆ์ที่รับบาตรลูกอมมา ก็จะนำลูกอมติดตัวไปด้วยเวลาเดินธุดงค์ หากพระสงฆ์เกิดหิวน้ำ ก็จะใส่อมลูกอมแทนการดื่นน้ำเพื่อแก้กระหายน้ำ หรือบางครั้งระหว่างออกธุดงค์ พระเกิดอาพาธเมื่อกินยาลูกกลอนแล้วมีอาการขม ก็จะใช้ลูกอมอมแก้ขมได้ จึงถือเป็นประเพณีที่สืบทอดกันตลอดมา ด้านนายเทียนชัย สุขมั่น สมาชิกองค์การบริหารส่วนจังหวัด เปิดเผยว่า ชาวบ้านไทยเบิ้งได้มีการสืบสานประเพณี ตักบาตรลูกอม มานานกว่า100ปีแล้ว โดยจะจัดทำขึ้นหลังออกพรรษา 1 วัน เพื่อให้พระสงฆ์ได้นำลูกอมติดตัวไปในเวลาเดินธุดงค์แสวงบุญ และเพื่อนำไว้เวลายามเจ็บป่วย เพื่อใช้ผสมยาลูกกลอนกินจะได้ไม่ขม สำหรับวันตักบาตรเทโว หมายถึง วันทำบุญตักบาตรในเทศกาลวันออกพรรษา ตามความเชื่อของพุทธศาสนิชน ว่าเป็นวันที่เสด็จลงจากสวรรค์ ชั้นดาวดึงส์หลังจากเทศนาอภิธรรมปิฎกโปรดพุทธมารดา การตักบาตรเทโวนี้ บางวัดทำในวันออกพรรษา คือวันขึ้น 15 ค่ำ เดือน 11 บางวัดก็ทำในวันรุ่งขึ้น คือวันแรม 1 ค่ำ เดือน 11 . 012,https://www.naewna.com/likesara/610602,2021_10_22
'น้ำตาล ชลิตา'สวมบิกินีสีเขียวจี๊ด อวดหุ่นเป๊ะสุดร้อนแรง,22 ต.ค.64แจกความสดใสกันถี่ๆ ไปเลยสำหรับทริปนี้ของ น้ำตาล ชลิตาส่วนเสน่ห์ที่แพ็คกระเป๋าไปเที่ยวทะเล โดยสาวน้ำตาลลงรูปในชุดบิกินีสีเขียวสดคล้ายมะนาว กับท่าโพสริมทะเลสุดดีต่อใจ ไหนจะลุคบิกินีสีดำสุดลึกลับที่ดูยังไงก็แซ่บไม่มีตกทำทั้งเกาะแทบลุกเป็นไฟเพราะความฮอตจริงๆ,https://www.naewna.com/entertain/610606,2021_10_22
‘ไพศาล’ชี้อย่าไปสน‘พท.’ลบสีน้ำเงินจากโลโก้ ให้ดูทำพรรคเพื่อถอนทุน หรือรับใช้ปชช.,ไพศาลชี้อย่าไปสนพท.ลบสีน้ำเงินจากโลโก้ ให้ดูทำพรรคเพื่อถอนทุน หรือรับใช้ปชช. 22 ตุลาคม 2564 นายไพศาล พืชมงคล อดีตกรรมการผู้ช่วยรองนายกรัฐมนตรี (พล.อ.ประวิตร วงษ์สุวรรณ) โพสต์ข้อความผ่านเฟซบุ๊ก แสดงความคิดเห็นกรณีพรรคเพื่อไทย (พท.) เปลี่ยนโลโก้พรรคใหม่โดยลบสีน้ำเงินออกจากโลโก้ เหลือเพียงสีแดงสีเดียว มีเนื้อหาดังนี้... ตามที่พรรคเพื่อไทยเอาสีน้ำเงินออกจากโลโก้พรรคเหลือแต่สีแดงอย่างเดียวนั้น อย่าไปวิพากษ์วิจารณ์ให้เสียเวลาเลยครับ ความสำคัญไม่ได้อยู่ที่สี แต่อยู่ที่การทำพรรคการเมืองให้เป็นธุรกิจของครอบครัว แล้วคิดถอนทุนเอากับประชาชน หรือเป็นพรรคการเมืองของประชาชนที่รับใช้ประชาชนต่างหาก!!! ดูกันตรงนี้ก็พอแล้ว -005,https://www.naewna.com/politic/610583,2021_10_22
ไปรษณีย์ไทยเปิดภาพสุดปิติ แสตมป์ชุดเฉลิมพระเกียรติ 89 พรรษา'สมเด็จพระบรมราชชนนี พันปีหลวง',"เมื่อวันที่22ตุลาคม 2564 บริษัท ไปรษณีย์ไทย จำกัด เปิดตัวแสตมป์ที่ระลึกชุด วันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวงเพื่อรำลึกถึงวโรกาสอันเป็นมงคลในช่วง65ปีที่แล้ว ในวันที่22ตุลาคม2499ขณะดำรงพระราชอิสริยยศ สมเด็จพระนางเจ้าสิริกิติ์ พระบรมราชินี และได้รับพระบรมราชโองการแต่งตั้งให้ดำรงตำแหน่งผู้สำเร็จราชการแทนพระองค์ในระหว่างพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงพระผนวช ซึ่งภายหลังได้มีการเฉลิมพระนามาภิไธยเป็นสมเด็จพระนางเจ้าสิริกิติ์ พระบรมราชินีนาถ เมื่อวันที่5ธันวาคมในปีเดียวกัน ทั้งนี้ ในการออกแบบแสตมป์ ผู้ออกแบบได้เชิญพระฉายาลักษณ์ผินพระพักตร์ข้างเป็นแบบแสตมป์ ประกอบอักษรพระนามาภิไธย สก. พร้อมเทคนิคพิมพ์ฟอยล์ทองบริเวณอักษรประเทศไทยและตัวเลขราคา ซึ่งมีกำหนดวันแรกจำหน่ายในวันที่22ตุลาคมนี้ ในราคาดวงละ 9 บาท (เต็มแผ่น 10 ดวง) ซองวันแรกจำหน่าย 18 บาท ผู้ที่สนใจสามารถหาซื้อได้ที่ ศูนย์ไปรษณีย์ทั่วประเทศ และทางออนไลน์ผ่านแอปพลิเคชัน หรือเว็บไซต์www.thailandpostmart.comสอบถามเพิ่มเติมได้ที่ฝ่ายบริหารประสบการณ์ลูกค้าบริการไปรษณีย์ โทร 0 2573 5480, 0 2573 5463 ติดตามข่าวสารไปรษณีย์ไทยเพิ่มเติมได้ที่ เว็บไซต์ :www.thailandpost.co.th เฟซบุ๊ก : บริษัท ไปรษณีย์ไทย จำกัด ทวิตเตอร์ : @Thailand_Post ไลน์ออฟฟิเชียล : @Thailand Post - 006",https://www.naewna.com/local/610610,2021_10_22
ออกพรรษาไปขอพร 'พระแก้วมรกตหลากสี' ปางสมาธิประจำวันเกิดที่วัดหนองปรือ,ที่วัดหนองปรือ ต.บึง อ.ศรีราชา จ.ชลบุรี หลังจากได้มีพุทธศาสนิกชน ได้เดินทางไปทำบุญและเยี่ยมชมศาลาพระแก้วของวัด จนมีการถ่ายรูปลงโซเชียล เป็นที่ฮือฮากันอย่างมากเนื่องจากภายในศาลาของวัดมีความสวยสดงดงามอร่ามตาเป็นอย่างมาก ดุจดั่งสวรรค์ จนเป็นที่สนใจของผู้ที่ทราบเรื่องราวดังกล่าวจนแห่เดินทางเพื่อไปเยี่ยมชมให้เห็นกับตาที่วัด ได้พบกับพระปลัดเสมียน ฐิตสาโร เจ้าอาวาสวัดหนองปรือ ได้พาเยี่ยมชมภายในศาลามีความสวยงามเป็นอย่างมาก ต้นเสาของศาลามีการประดับไปด้วยกระจก ส่องแสงระยิบระยับเป็นที่สะดุดตา และยังพบพระพุทธรูปพระแก้วมรกต ปางสมาธิประจำวันเกิดในแต่ละ สี ตามวันเกิด องค์พระพุทธรูปนั้นเป็นที่สะดุดตาเป็นอย่างมาก พระปลัดเสมียน ฐิตสา เจ้าอาวาส เผยว่า ศาลาการเปรียญหลังนี้ได้บูรณะขึ้นมาใหม่และได้นำพระแก้วมรกตตามวันเกิดของแต่วัน ซึ่งมีสีสันสวยงามมาประดิษฐานให้เป็นที่ยึดเหนี่ยวจิตใจของญาติโยม ได้เดินทางมากราบไหว้พระพุทธรูปพระแก้วประจำวันเกิด และอยากเรียนเชิญญาติโยมเดินทางมาเยี่ยมชมและร่วมทำบุญกับทางวัด ซึ่งเงินของญาติโยมที่มาร่วมทำบุญกับทางวัดจะนำปัจจัยไปทะนุบำรุงพุทธศาสนา ให้เจริญก้าวหน้าต่อไป - 003,https://www.naewna.com/likesara/610608,2021_10_22
'แอฟริกาใต้'เริ่มฉีดวัคซีนโควิด-19 ให้วัยรุ่น12-17 ปี,"22 ค.ต.64 สำนักข่าวซินหัวรายงานว่า ฟอสเตอร์ โมฮาลี โฆษกสำนักงานสาธารณสุขแห่งชาติของแอฟริกาใต้ ระบุว่ามีผู้เยาว์อายุระหว่าง 12-17 ปี ทั้งหมด 38,800 คน เข้ารับวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) เมื่อวันพุธ (20 ต.ค.) ซึ่งเป็นวันแรกของการเริ่มฉีดวัคซีนให้กับประชากรกลุ่มอายุนี้ โมฮาลีกล่าวว่าแอฟริกาใต้มีผู้เยาว์ราว 6 ล้านคน ที่มีคุณสมบัติฉีดวัคซีนป้องกันโรคโควิด-19 โดยพวกเขาจะเข้ารับวัคซีนได้เฉพาะช่วงหลังเลิกเรียน และรัฐบาลคาดว่าจะมีผู้เยาว์มารับวัคซีนเป็นจำนวนมากในช่วงสุดสัปดาห์ พร้อมระบุว่าขณะนี้ยังไม่มีการตั้งจุดฉีดวัคซีนพิเศษที่โรงเรียน เนื่องจากอยู่ในช่วงการเตรียมสอบปลายภาค ผู้เยาว์ในกลุ่มอายุดังกล่าวจะได้รับวัคซีนป้องกันโรคโควิด-19 โดสแรกของไฟเซอร์ ซึ่งเป็นวัคซีนที่ได้รับการแนะนำโดยคณะกรรมการที่ปรึกษาด้านวัคซีนของคณะรัฐมนตรี โมฮาลีแนะนำให้พ่อแม่และผู้ปกครองตามกฎหมายช่วยเหลือลูกหลานของตนลงทะเบียนและเข้ารับการฉีดวัคซีน ณ จุดฉีดวัคซีนของรัฐหรือเอกชนที่อยู่ใกล้ที่สุด โดยผู้ปกครองควรพูดคุยกับลูกหลานอย่างเปิดเผยถึงประโยชน์ของวัคซีนเพื่อที่จะตัดสินใจได้อย่างถูกต้อง อนึ่ง แอฟริกาใต้ฉีดวัคซีนป้องกันโรคโควิด-19 แล้วมากกว่า 20.7 ล้านโดส หากนับจนถึงวันพุธ (20 ต.ค.) และมีประชาชนฉีดวัคซีนครบโดสแล้วราว 11.2 ล้านคน ที่มาxinhuathai",https://www.naewna.com/inter/610613,2021_10_22
‘ปชป.พัทลุง’ระอุ! ‘นิพิฏฐ์’เตือนซ้ำอย่าสืบทอดทายาทไม่สิ้นสุด ระวังพังทั้งพรรค,"ปชป.พัทลุงระอุ! นิพิฏฐ์เตือนซ้ำอย่าสืบทอดทายาทไม่สิ้นสุด ระวังพังทั้งพรรค 22 ตุลาคม 2564 นายนิพิฏฐ์ อินทรสมบัติ อดีตรองหัวหน้าพรรคประชาธิปัตย์ และอดีต ส.ส.พัทลุง 8 สมัย โพสต์ข้อความผ่านเฟซบุ๊กว่า อย่าเอาหมด อย่าสืบทอดทายาทอย่างไม่มีที่สิ้นสุด เปิดทางให้ลูกชาวบ้านคนอื่นเป็นส.ส.บ้าง ไม่งั้นจะพังกันทั้งพรรค ก่อนหน้านี้มีข่าวว่าพรรคประชาธิปัตย์ โดยนายนิพนธ์ บุญญามณี รองหัวหน้าพรรคประชาธิปัตย์ ได้หารือ ถึงการวางตัวผู้สมัคร ส.ส.พัทลุง ว่า ในเขต 1 จะส่ง น.ส.สุพัชรี ธรรมเพชร อดีต ส.ส.พัทลุง ลง , เขต 3 ส่งนายนริศ ขำานุรักษ์ ส.ส.พัทลุง ลงในเขตเดิม ส่วนเขต 2 พื้นที่นายนิพิฏฐ์ อินทรสมบัติ ที่จะไม่ลงสมัคร ส.ส.แล้ว ได้ปรึกษากับ น.ส.สุพัชรี กับ นายนริศ แล้วเห็นตรงกันว่าจะส่ง นายนิติศักดิ์ ธรรมเพชร ลูกชายของนายวิสุทธิ์ ธรรมเพชร นายกองค์การบริหารส่วนจังหวัด (อบจ.) พัทลุง ลงแทน โดยที่ไม่ได้มาหารือกับนายนิพิฎฐ์ เจ้าของพื้นที่เดิม จนนายนิพิฏฐ์ ออกมาโพสต์เฟซบุ๊กตักเตือนถึงกรณีดังกล่าวอย่างต่อเนื่อง -005",https://www.naewna.com/politic/610581,2021_10_22
'เลขพญาบึ้ง'มาแล้วจ้า! ชาวบ้านขอโชค หย่อนกระดาษเสี่ยงทายลงรูได้เลข3ตัว,'เลขพญาบึ้ง'มาแล้วจ้า! ชาวบ้านขอโชคตามความเชื่อ นำกระดาษเขียนตัวเลขเสี่ยงทาย หย่อนลงไปในรูพญาบึ้ง คีบออกมาเป็นตัวเลข 3 ตัว 22 ตุลาคม 2564 ที่บริเวณด้านหลังวัดโบสถ์ราชศรัทธา ตำบลบางระกำ อำเภอโพธิ์ทอง จังหวัดอ่างทอง พบชาวบ้านนำดอกไม้ธูปเทียนเข้าทำการกราบไหว้ตามความเชื่อในการขอโชคลาภพญาบึ้งให้โชคลาภ โดยการเสี่ยงทายตัวเลขเพื่อนำไปเสี่ยงดวง ตามวิถีความเชื่อของชาวบ้าน ซึ่งได้มีชาวบ้านไปพบว่ามีพญาบึ้งได้ขุดรูขนาดใหญ่อยู่ที่บริเวณด้านสนามด้านหลังวัด ไม่พลาดในช่วงใกล้วันหวยออก ได้นำดอกไม้ธูปเทียน บอกกล่าวขอโชคลาภ พร้อมนำกระดาษเขียนตัวเลขหย่อนลงไปในรูพญาบึ้ง และเฝ้ารอให้พญาบึ้งดันกระดาษที่เขียนตัวเลขเสี่ยงทายออกมา อยู่ภายในรูออกมา พบว่าครั้งนี้พบเห็นเต็มตาว่า พญาบึ้งได้คีบตัวเลขออกมาวางไว้ที่ปากรูเป็นกระดาษที่เขียนตัวเลข 516 นำไปเสี่ยงดวงกันต่อไป. 012,https://www.naewna.com/likesara/610582,2021_10_22
‘หมอธีระ’เลคเชอร์โควิดโลก ยกคาถา‘อัตตา หิ อัตตโน นาโถ’รับ 46 ประเทศ,"หมอธีระเลคเชอร์โควิดโลก ยกคาถาอัตตา หิ อัตตโน นาโถรับ 46 ประเทศ 22 ตุลาคม 2564 รศ.นพ.ธีระ วรธนารัตน์ คณะแพทยศาสตร์ จุฬาลงกรณ์มหาวิทยาลัย โพสต์ข้อความแสดงความคิดเห็นเกี่ยวกับสถานการณ์ โควิด ผ่านทางเฟซบุ๊ก มีเนื้อหาดังนี้... 22 ตุลาคม 2564 ทะลุ 243 ล้านไปแล้ว เมื่อวานทั่วโลกติดเพิ่ม 446,983 คน ตายเพิ่ม 6,864 คน รวมแล้วติดไปรวม 243,228,136 คน เสียชีวิตรวม 4,944,429 คน 5 อันดับแรกที่ติดเชื้อสูงสุด ยังเป็นเช่นเดิมคือ อเมริกา สหราชอาณาจักร รัสเซีย ตุรกี และยูเครน จำนวนติดเชื้อใหม่ในแต่ละวันของทั่วโลกตอนนี้ มาจากทวีปเอเชีย ยุโรป และอเมริกาเหนือ ซึ่งรวมกันคิดเป็นร้อยละ 93.43 ของทั้งโลก ในขณะที่จำนวนการเสียชีวิตคิดเป็นร้อยละ 89.86 ...สำหรับสถานการณ์ไทยเรา เมื่อวานติดเชื้อเพิ่ม 9,727 คน สูงเป็นอันดับ 11 ของโลก แต่หากรวม ATK อีก 2,161 คน จะทำให้ยังคงเป็นอันดับ 10 ของโลก และไม่ว่าจะเป็นแค่ยอดที่รายงานทางการ หรือจะรวม ATK ก็ยังคงเป็นอันดับ 1 ของอาเซียนอย่างต่อเนื่อง ...บทเรียนจากเมือง Provincetown รัฐ Massachusetts ประเทศสหรัฐอเมริกา Siddle KJ และคณะ ได้เผยแพร่งานวิจัยเกี่ยวกับสถานการณ์ระบาดในเมือง Provincetown ซึ่งเป็นเมืองเล็กๆ ที่เป็นแหล่งท่องเที่ยว โดยมีประชากรในเมืองราว 3,000 คน ในช่วงกรกฎาคมที่ผ่านมา เป็นช่วงฤดูร้อน และมีกิจกรรมรวมกลุ่มต่างๆ มากมายหลายอย่าง จนทำให้เกิดการระบาดใหญ่ขึ้นมามีคนติดเชื้อไปกว่า 1,000 คน ที่สำคัญคือ คนติดเชื้อส่วนใหญ่นั้นได้รับวัคซีนครบโดสไปแล้ว และคนติดเชื้อจำนวนมากมีอาการป่วยด้วย นี่เป็นเหตุการณ์หนึ่งที่เป็นตัวกระตุ้นให้ฝ่ายนโยบายหันกลับมาพิจารณาเรื่องนโยบายการใส่หน้ากาก รวมถึงมาตรการควบคุมป้องกันการติดเชื้อให้เข้มข้นขึ้น โดยเฉพาะอย่างยิ่งการติดเชื้อได้แม้ได้รับวัคซีนไปครบแล้ว สิ่งที่น่าสนใจคือ ปรากฏการณ์ระบาดในเมือง Provincetown นี้ พอมีการศึกษารายละเอียด ก็พบว่าไม่ได้ระบาดจากแหล่งใดแหล่งหนึ่ง หรือเคสใดเคสหนึ่ง เหมือนที่เราคุ้นเคยจากประวัติการระบาดครั้งก่อนๆ ในอดีต แต่เป็นการระบาดที่เกิดขึ้นจากหลายที่พร้อมๆ กัน ในช่วงเวลาไล่เลี่ยกัน อันเป็นผลมาจากเหตุการณ์ติดเชื้อแพร่เชื้อในสถานที่เสี่ยง กิจกรรมเสี่ยง และคนมีพฤติกรรมเสี่ยงต่างๆ ราว 25 เหตุการณ์ ผลการศึกษานี้สะท้อนให้เราตระหนักถึงความจริงที่ว่า ตราบใดที่ยังมีโรคระบาดกระจายอยู่ทั่ว และมีจำนวนมาก แม้จะได้รับวัคซีนไปครบ แต่หากไม่ป้องกันให้เคร่งครัด ก็จะเกิดการติดเชื้อจำนวนมากจากพฤติกรรมเสี่ยงในแต่ละสถานที่หรือแต่ละกิจกรรมได้ ...ไทยเราจะเป็นอย่างไร? สถานการณ์ระบาดราวหลักหมื่นต่อวัน โดยที่ระบบการตรวจคัดกรองโรคนั้นจำกัด และวัคซีนก็ยังไม่ครอบคลุม และยังคงมีคำถามเชิงวิชาการเกี่ยวกับประสิทธิภาพจากความหลากหลายของสูตรต่างๆ ที่มีอยู่มาก หลังเปิดประเทศ รับ 46 ประเทศให้เดินทางเข้ามาท่องเที่ยวได้นั้น สิ่งที่จะตามมาคือ กิจการกิจกรรมต่างๆ จะมีมากขึ้นอย่างแน่นอน จำนวนคนที่มากขึ้นในพื้นที่ (number) จำนวนการพบปะติดต่อสื่อสารและสังสรรค์กันจะเพิ่มขึ้น รวมถึงการค้าขายและบริการรูปแบบต่างๆ (frequency of contact) โอกาสใกล้ชิดกันจะมากขึ้นทั้งระยะและระยะเวลาที่ใช้ร่วมกัน (closeness and duration) ตามหลักวิชาการแพทย์ เหล่านี้เป็นปัจจัยเสี่ยงต่อการระบาดที่จะทวีความรุนแรงขึ้น ดังนั้นจึงต้องไม่ประมาทในการใช้ชีวิต และป้องกันตนเองและครอบครัวอย่างเคร่งครัด อยู่ห่างกันเกิน 1 เมตร จะลดอัตราติดเชื้อไปได้ 5 เท่า นอกจากนี้ จะลืมอะไรก็ตาม...ห้ามลืมใส่หน้ากากครับ อัตตาหิ อัตตโน นาโถ ด้วยรักและห่วงใย อ้างอิง Siddle KJ et al. Evidence of transmission from fully vaccinated individuals in a large outbreak of the SARS-CoV-2 Delta variant in Provincetown, Massachusetts. MedRxiv. 20 October 2021. -005",https://www.naewna.com/local/610587,2021_10_22
'ซีเรีย'ประหารชีวิต 24 ผู้ต้องหา โทษฐานเผาป่า,"22 ต.ค.64 สำนักข่าวต่างประเทศรายงานว่ากระทรวงยุติธรรมของซีเรียออกแถลงการณ์ เรื่องการประหารชีวิตนักโทษ 24 คน เมื่อวันพุธที่ผ่านมา ตามความผิดในข้อหา ร่วมกันก่อการร้ายที่นำไปสู่การสูญเสียชีวิต และการสร้างความเสียหายให้กับระบบโครงสร้างพื้นฐานของรัฐ ตลอดจนทรัพย์สินทั้งที่เป็นของสาธารณะและส่วนบุคคล จากการจุดไฟเผาป่า ในท้องที่จังหวัดลาตาเคีย จังหวัดตาตุส และจังหวัดฮามา ระหว่างเดือน ก.ย.จนถึงกลางเดือน ต.ค.ปีที่แล้ว ขณะเดียวกัน ยังมีจำเลยอีก 11 คน ที่ศาลพิพากษาให้รับโทษใช้แรงงานหนักตลอดชีวิต จากข้อหาเดียวกัน แม้ซีเรียยังมีกฎหมายประหารชีวิตนักโทษ อย่างไรก็ตาม แทบไม่เคยเกิดขึ้นมาก่อน ที่มีการประหารชีวิตนักโทษมากขนาดนี้พร้อมกันภายในวันเดียว และรายงานของกระทรวงยุติธรรมไม่ได้ให้รายละเอียด ว่าประหารชีวิตนักโทษกลุ่มนี้ด้วยวิธีใด กระทรวงยังเปิดเผยตัวเลขไฟไหม้มีจำนวน 187 ครั้ง กระทบเมืองและหมู่บ้านทั้งหมด 280 แห่ง บ้านเรือนเสียหายมากกว่า 370 หลังคาเรือน ที่ดินเกษตรกรรม 13,000 เฮกตาร์ และผืนป่า 11,000 เฮกตาร์ ถูกทำลาย ทั้งหมดเป็น 24,000 เฮกตาร์ หรือราว 150,000 ไร่ ผู้เสียชีวิตอย่างน้อย 3 ราย และบาดเจ็บอีกหลายสิบคน",https://www.naewna.com/inter/610617,2021_10_22
คปภ.ส่ง SMS แจ้งลูกค้า‘เอเชียประกัน’ขอคืนเบี้ย-โอนกรมธรรม์ผ่านเว็บ ให้เลือกใช้สิทธิได้,คปภ.ส่ง SMS แจ้งลูกค้าเอเชียประกันขอคืนเบี้ย-โอนกรมธรรม์ผ่านเว็บ ให้เลือกใช้สิทธิได้ 22 ตุลาคม 2564 ดร.สุทธิพล ทวีชัยการ เลขาธิการคณะกรรมการกำกับและส่งเสริมการประกอบธุรกิจประกันภัย (เลขาธิการ คปภ.) เปิดเผยว่า ตามที่ได้มีคำสั่งกระทรวงการคลังที่ 1936/2564 ให้เพิกถอนใบอนุญาตประกอบธุรกิจประกันวินาศภัยบริษัท เอเชียประกันภัย 1950 จำกัด (มหาชน) และคำสั่งคณะกรรมการกำกับและส่งเสริมการประกอบธุรกิจประกันภัยที่ 2/2564 แต่งตั้งให้กองทุนประกันวินาศภัยเป็นผู้ชำระบัญชี ตั้งแต่วันที่ 15 ตุลาคม 2564 เป็นต้นไปนั้น เพื่อให้สามารถติดต่อสื่อสารกับผู้เอาประกันภัยได้ทันที สำนักงาน คปภ. ซึ่งได้รับมอบหมายจากกองทุนประกันวินาศภัย ในฐานะผู้ชำระบัญชี ได้พัฒนา Web Application ชื่อ ระบบแจ้งข้อมูลและสิทธิกรณีบริษัท ประกันภัย 1950 จำกัด (มหาชน) และได้แจ้งข้อมูลไปยังผู้เอาประกันภัยผ่าน SMS ตามหมายเลขโทรศัพท์ที่ได้จากระบบของบริษัท เอเชียประกันภัย 1950 จำกัด (มหาชน) เพื่อให้ผู้เอาประกันภัยสามารถบริหารความเสี่ยงได้อย่างเหมาะสมตามขั้นตอนและสิทธิต่าง ๆ ผ่านช่องทาง Web Application ดังนี้ กรณีที่ 1 กรมธรรม์ประกันภัยมีความเสียหายเกิดขึ้นแล้ว ให้ผู้เอาประกันภัยยื่นขอทวงหนี้ที่กองทุนประกันวินาศภัย หรือสำนักงาน คปภ. ทั่วประเทศ กรณีที่ 2 ผู้ถือกรมธรรม์ประกันภัยที่ให้ความคุ้มครองโรคติดเชื้อไวรัสโคโรนา 2019 (COVID-19) ที่ยังมีผลบังคับใช้อยู่ ผู้เอาประกันภัยสามารถเลือกใช้สิทธิตามที่ระบุไว้ กรณีที่ 3 ผู้ถือกรมธรรม์ประกันภัยประเภทอื่น ๆ ที่ยังมีผลบังคับใช้อยู่ ผู้เอาประกันภัยสามารถเลือกใช้สิทธิตามที่ระบุไว้เช่นกัน ซึ่งมี 19 บริษัทประกันวินาศภัยที่เข้าร่วมโครงการช่วยเหลือผู้เอาประกันภัยในกรณีดังกล่าว ทั้งนี้ ผู้เอาประกันภัยสามารถเข้าไปใช้งาน Web Application ดังกล่าวผ่านช่องทางเว็บไซต์สำนักงาน คปภ. และ Chatbot คปภ. รอบรู้(LINE : @OICConnect) และสำนักงาน คปภ. จะรวบรวมข้อมูลจากผู้เอาประกันภัยที่แจ้งข้อมูลเพื่อส่งให้กองทุนประกันวินาศภัยดำเนินการต่อไป โดยกองทุนประกันวินาศภัยจะแจ้งเป็นหนังสือทางไปรษณีย์ควบคู่ไปด้วย ซึ่งจะต้องใช้เวลาในการดำเนินการ การส่ง SMS และการทำรายการผ่านช่องทาง Web Application ดังกล่าว จะไม่ทำให้ผู้เอาประกันภัยเสียสิทธิที่พึงมีตามสัญญาประกันภัยแต่อย่างใด โดยเป็นการอำนวยความสะดวกในการติดต่อสื่อสารกับผู้เอาประกันภัยเพื่อให้กระบวนการชำระหนี้รวดเร็วขึ้น ทั้งนี้ หากผู้เอาประกันภัยมีข้อสงสัยสามารถสอบถามได้ที่สายด่วน คปภ. 1186 เลขาธิการ คปภ. กล่าว -005,https://www.naewna.com/business/610620,2021_10_22
หนาวแล้ว! กองกำลังผาเมืองเตรียมเปิดจุดชมวิวด่านป่าสักให้ นทท.ขึ้นชมความงาม,"กองกำลังผาเมืองเตรียมเปิดจุดชมวิวด่านป่าสักให้นักท่องเที่ยวชมบรรยากาศความงดงามตามธรรมชาติ สัมผัสชั้นหมอกยามเช้าสองฝั่งทั้งฝั่งประเทศเพื่อนบ้านและฝั่งตัวเมืองของอำเภอแม่สายจังหวัดเชียงราย ในช่วงของฤดูหนาวที่จะมาเยือนภาคเหนือช่วงเดือนพฤศจิกายนจนถึงเดือนกุมภาพันธ์ หลายครอบครัวเตรียมเดินทางท่องเที่ยว ภายหลังจากที่รัฐบาลคลายล็อคสถานการณ์โควิด -19 ตั้งแต่วันที่ 1 พ.ย.64 พร้อมส่งเสริมให้คนไทยเดินทางท่องเที่ยวภายในประเทศ แบบ New Normal สำหรับผู้ที่ฉีดวัคซีนครบโด้ส สวมหน้ากากอนามัย ดูแลตัวเองอย่างไม่ประมาท กองกำลังผาเมืองเตรียมเปิดจุดชมวิวด่านป่าสัก บ้านผาหมี ให้นักท่องเที่ยวชมบรรยากาศความงดงามตามธรรมชาติ สัมผัสชั้นหมอกยามเช้าสองฝั่งทั้งฝั่งประเทศเพื่อนบ้านและฝั่งตัวเมืองของอำเภอแม่สายจังหวัดเชียงราย โดยในช่วงที่ผ่านมา พล.ต.นฤทธิ์ ถาวรวงษ์ ผู้บัญชาการกองกำลังผาเมืองได้เดินทางไปตรวจเยี่ยมการปฏิบัติงานและพบปะกำลังพล ตามฐานปฏิบัติการ ในพื้นที่จังหวัดเชียงราย ที่ยังคงปฏิบัติภารกิจในการป้องกันประะเทศ ทั้งการสกัดกั้นยาเสพติด การสกัดกั้นแรงงานผิดกฏหมายตลอดแนวชายแดน เพื่อให้ประชาชนได้เกิดความมั่นใจในความปลอดภัย ทั้งที่กองร้อยทหารม้าที่ 1 หน่วยเฉพาะกิจกรมทหารม้าที่ 3 กองร้อยทหารพรานที่ 3308, 3309 และ 3313 ที่ ฐานปฏิบัติการ บ้านห้วยอื้น อ.แม่ฟ้าหลวง และที่กองร้อยทหารม้าที่ 3 หน่วยเฉพาะกิจกรมทหารม้าที่ 3 ฐานปฏิบัติการดอยช้างมูบ อ.แม่สาย ตลอดจนกองร้อยทหารม้าที่ 4 หน่วยเฉพาะกิจกรมทหารม้าที่ 3 และกองร้อยทหารม้าสกัดกั้น ที่ ฐานปฏิบัติการ บ.ทุ่งเกลี้ยง อ.แม่สาย ที่สำคัญการลงพื้นที่ในครั้งนี้ผู้บัญชาการกองกำลังผาเมืองได้เตรียมเปิดด่านป่าสักให้เป็นสถานที่ท่องเที่ยวแห่งใหม่ของอำเภอแม่สายต่อยอดจากดอยช้างมูบ เพื่อให้นักท่องเที่ยวได้เห็นบรรยากาศแนวชายแดนไทย - เมียนมา ทั้งสองฝั่ง ทั้งฝั่งประเทศเพื่อนบ้านและฝั่งตัวเมืองของ อ.แม่สาย จ.เชียงราย โดยนำกาแฟ phamuang coffee กาแฟม้าดอย เปิดให้บริการเพื่อให้นักท่องเที่ยวชิมกาแฟคุณภาพพร้อมชมทะเลหมอกยามเช้าในบรรยากาศสบายๆ ถือว่าเป็นการสนับสนุนการท่องเที่ยวของจังหวัดเชียงราย เพื่อให้ประชาชนในพื้นที่มีรายได้จากการท่องเที่ยวในปีนี้ ภายหลังได้รับผลกระทบจากสถานการณ์โควิด - 003",https://www.naewna.com/likesara/610619,2021_10_22
ปลายฝนต้นหนาว! เลยอากาศเริ่มเย็นแล้ว พร้อมรับนักท่องเที่ยวมาเยือน,"22 ตุลาคม 2564 ผู้สื่อข่าวรายรายงานว่า ตามที่พยากรณ์อากาศ 24 ชั่วโมงข้างหน้า บริเวณภาคตะวันออกเฉียงเหนือตอนบน มีฝนหรือฝนฟ้าคะนองร้อยละ60 ของพื้นที่ กับมีฝนตกหนักและมีลมกระโชกแรงบางแห่งส่วนมากบริเวณจังหวัดเลย ชัยภูมิ ขอนแก่น หนองบัวลำภู อุดรธานีและหนองคาย ลักษณะสำคัญทางอุตุนิยมวิทยา บริเวณความกดอากาศสูงระลอกใหม่อีกระลอกหนึ่งจากประเทศจีน ได้แผ่ลงมาปกคลุมบริเวณประเทศลาวตอนบนและทะเลจีนใต้ตอนบนแล้ว คาดว่าจะแผ่ลงมาปกคลุมบริเวณภาคเหนือตอนบนและภาคตะวันออกเฉียงเหนือตอนบนในวันนี้ (22 ตุลาคม 2564) นี้และช่วงนี้เริ่มเข้าสู่ฤดูหนาวแล้ว ปลายฝนต้นหนาว อากาศจะดีมากมีทะเลหมอกมีให้เห็น นายไพรัตน์ เชื้อบุญมี ประธานวิสาหกิจชุมชนท่องเที่ยวและโฮมสเตย์บ้านบุ่ง บอกว่า ช่วงนี้อากาศดีมาก เช้าๆจะมีหมอก เกือบทุกวันหลังฝนตก ตรงจุดนี้เป็นจุดที่หนุ่มสาวและนักท่องเที่ยวนิยมขึ้นไปเที่ยวชมพระอาทิตย์ขึ้นและทะเลหมอกภูค้อ ที่หมู่บ้านจะให้บริการโดยรถอีแต๊ก พาไต่ขึ้นยอดภูค้อไปยังจุดชมวิว ซึ่งชาวบ้านได้ไปช่วยกันสร้างขึ้น โดยเส้นทางที่ไปจะผ่านสวนไร่นาภูเขาของชาวบ้าน โดยจะใช้เวลาเดินทางจากตัวอำเภอนาแห้วไปถึงจุดชมวิวประมาณ 15 นาที ระยะทางประมาณ 3 กม. โดยจุดชมวิว สามารถมองเห็น ทิวทัศน์ ภูเขา รอบทิศทางหมอกชนหน้า ก่อนเวลา07.00 น. ที่ต้องบอกว่าไม่เหมือนใครพร้อมกับสัมผัสอากาศหนาวเย็นที่อุณหภูมิในช่วงนี้ 12-13 องศาเซลเซียส โดยเฉลี่ย ในฤดูฝนนั้น จะเขียวขจี ซึ่งสามารถจะมองเห็นทะเลหมอก ได้ 180 องศา ซึ่งมองเห็นทะเลหมอกผสมกับหมอกขาวโพลนในวิวประเทศเพื่อนบ้านอย่าง สปป.ลาว ในฝั่งตรงข้าม เช่น ภูผาโกนและทิวเขาไกลสุดลูกตา บอกได้เลยว่าที่นี่ ฟินมาก สีเขียวภูเขา สีขาวของเมฆ สามารถติดต่อสอบถามรายละเอียด นายไพรัตน์ เชื้อบุญมี ประธานวิสาหกิจชุมชนท่องเที่ยวและโฮมสเตย์บ้านบุ่ง 095-626-2547 062-429-9716 รายงานอุณหภูมิต่ำสุดตามอำเภอต่างๆเมื่อเช้าวันนี้ อ.เมืองเลย 21.9 องศาเซลเซียส , อ.วังสะพุง 22.6 องศาเซลเซียส , อ.ด่านซ้าย 21.0 องศาเซลเซียส , อ.เชียงคาน 22.0 องศาเซลเซียส , อ.ท่าลี่ 22.5 องศาเซลเซียส , อ.ภูกระดึง 19.0 องศาเซลเซียส , อ.ภูเรือ 20.0 องศาเซลเซียส , อ.นาแห้ว 21.0 องศาเซลเซียส ,อ.ปากชม 23.0 องศาเซลเซียส ,อ.นาด้วง 23.0 องศาเซลเซียส , อ.ภูหลวง 22.0 องศาเซลเซียส , อ.ผาขาว 23.5 องศาเซลเซียส , อ.เอราวัณ 23.0 องศาเซลเซียส ,อ.หนองหิน 23.0 องศาเซลเซียส , อุทยานแห่งชาติภูกระดึง , อุทยานแห่งชาติภูเรือ 15.0 องศาเซลเซียส ,เขตรักษาพันธุ์สัตว์ป่าภูหลวง(ภูเรือ) 17.0 องศาเซลเซียส ,ศูนย์วิจัยและพัฒนาการเกษตรที่สูงเลย (อ.ภูเรือ) 16.0 องศาเซลเซียส ,อุทยานแห่งชาติภูสวนทราย(อ.นาแห้ว) 19.0 องศาเซลเซียส .012",https://www.naewna.com/likesara/610618,2021_10_22
ช็อก! 'อเล็ก บอลด์วิน'ทำปืนประกอบฉากลั่น ผู้กำกับภาพดับ-ผู้กำกับเจ็บ,22 ต.ค.64สำนักข่าวต่างประเทศรายงานว่าอเล็ก บอลด์วิน ดาราฮอลลีวูดชื่อดัง ยิงปืนประกอบฉากระหว่างการถ่ายทำภาพยนตร์ในรัฐนิวเม็กซิโก ทำให้เจ้าหน้าที่ในกองถ่ายเสียชีวิต 1 คน และอีก 1 คนบาดเจ็บ เมื่อเวลา 14.00 น.ของวันที่ 21 ตุลาคม เจ้าหน้าที่ได้รับแจ้งว่า เกิดอุบัติเหตุที่นายอเล็ก บอลด์วิน นักแสดงนำของเรื่องวัย 63 ปี ได้ยิงปืนประกอบฉากไปถูกผู้กำกับภาพเสียชีวิตและผู้กำกับภาพยนตร์ได้รับบาดเจ็บ ระหว่างการถ่ายทำภาพยนตร์ย้อนยุคในกองถ่ายทำ ภาพยนตร์เรื่อง Rust ที่รัฐนิวเม็กซิโก สหรัฐอเมริกา โดยอย่างไรก็ตามยังไม่มีการตั้งข้อหาต่อนายบอลด์วิน ในขณะที่ตำรวจกำลังสืบสวนเหตุการณ์ดังกล่าวต่อไป นายอำเภอเมืองซานตา เฟ กล่าวในแถลงการณ์ว่า นางฮาลีนา ฮัตชินส์ ผู้กำกับภาพวัย 42 ปี และนายโจเอล ซูซา ผู้กำกับภาพยนตร์วัย 42 ปี ถูกยิงด้วยปืนประกอบฉากซึ่งยิงโดยบอลด์วิน โดยนางฮัตชินส์ถูกนำส่งโรงพยาบาลแต่ทนพิษบาดแผลไม่ไหวจึงเสียชีวิตในเวลาต่อมา ในขณะที่นายซูซาถูกส่งตัวเข้ารับการรักษาตัวในโรงพยาบาลอีกแห่ง นายฆวน ริโอ โฆษกของสำนักงานนายอำเภอเมืองซานตา เฟ กล่าวว่า จากการสืบสวน พบว่า ฉากที่กำลังถ่ายทำมีการใช้ปืนประกอบฉากยิง และทีมสืบสวนกำลังตรวจสอบชนิดและวิถีกระสุนของอาวุธปืนของปืนดังกล่าวอยู่ในเวลานี้ รายงานระบุว่า ผู้สื่อข่าวพบนายบอลด์วินกำลังร้องไห้อยู่ด้านนอกที่ทำการนายอำเภอ แต่ปฏิเสธที่จะให้สัมภาษณ์ใดๆ ถึงเหตุการณ์ที่เกิดขึ้นดังกล่าว,https://www.naewna.com/entertain/610628,2021_10_22
'บั้งไฟพญานาค' ออกพรรษาปีนี้ขึ้นน้อยกว่าปีที่แล้ว ประมาณ 629 ลูก,"'บั้งไฟพญานาค' ออกพรรษาปีนี้ขึ้นน้อยกว่าปีที่แล้ว ยอดรวมไม่เป็นทางการ 629 ลูก นักท่องเที่ยวเต็มอิ่มได้ดูบั้งไฟจุใจ 22 ตุลาคม 2564 หลังจากที่ได้เกิดบั้งไฟพญานาคลูกแรกของปี 2564 เมื่อวันที่ 21 ตุลาคม เวลา 18.19 น. ที่บ้านตาลชุม ต.โพนแพง อ.รัตนวาปี จ.หนองคาย เป็นลูกแรก สร้างเสียงเฮฮือฮาให้กับนักท่องเที่ยวและประชาชน ที่นั่งรอชมปรากฏการณ์บั้งไฟพญานาคในวันออกพรรษาของปีนี้ และต่อจากนั้นก็มีบั้งไฟพญานาคเกิดขึ้นในแม่น้ำโขงหลายจุด ในพื้นที่ อ.โพนพิสัย และ อ.รัตนวาปี จนถึงเวลาประมาณ 21.30 น. มียอดรวมบั้งไฟพญานาคอย่างไม่เป็นทางการ 629 ลูก แต่เมื่อเปรียบเทียบกับจำนวนบั้งไฟพญานาค เมื่อปี 2563 มีจำนวน 1,066 ลูก และมีนักท่องเที่ยวประมาณ 179,250 คน สำหรับในปีนี้ ยอดบั้งไฟพญานาคน้อยกว่าปีที่ผ่านมา และจำนวนนักท่องเที่ยวก็ลดน้อยลงเนื่องจากสถานการณ์การแพร่ระบาดของโรคโควิด19 และความเข้มงวดของจังหวัดหนองคาย และตามอำเภอที่มีปรากฏการณ์บั้งไฟพญานาคเกิดขึ้น ทำให้นักท่องเที่ยวไม่หนาแน่นจนเบียดเสียดเหมือนเช่นทุกปี. 012",https://www.naewna.com/likesara/610584,2021_10_22
น้ำป่าเทือกเขาพนมดงรักไหลทะลักเข้าท่วมบ้าน-โรงเรียนบ้านโปร่งสามัคคีกลางดึก,"ฝนตกหนักน้ำจากเทือกเขาพนมดงรัก ศรีสะเกษ ล้นตลิ่งห้วยสำราญไหลเข้าท่วมโรงเรียนบ้านฌปร่งสามัคคี ถนนชุมชน พื้นที่การเกษตรเสียหายกว่าสามพันไร่ เมื่อกลางดึกคืนวันที่ 21 ต่อวันที่ 22 ต.ค.64 ที่บ้านโปร่งสามัคคี ต.โคกจาน อ.อุทุมพรพิสัย จ.ศรีสะเกษ น้ำป่าจากเทือกเขาพนมดงรัก ล้นตลิ่งลำห้วยสำราญ ไหลเข้าท่วมถนนในชุมชน โรงเรียนบ้านโปร่งสามัคคี และพื้นที่การเกษตรได้รับความเสียหาย คณะครูโรงเรียนบ้านโปร่งสามัคคี นำกระสอบทรายมาก่อป้องกันน้ำไหลเข้าภายในโรงเรียนแต่ก็ไม่เป็นผล เนื่องจากปริมาณน้ำมีจำนวนมากและไหลแรง ทำให้กำแพงกระสอบทรายพังเสียหาย น้ำทะลักเข้าให้เรียน ห้องประชุม ห้องทำงานภายในโรงเรียนได้รับความเสียหาย และมีน้ำท่วมขัง ชาวบ้านและคณะครู ได้เร่งช่วยกันขนสิ่งของอุปกรณ์การเรียนที่จำเป็นขึ้นที่สูงป้องกันความเสียหาย เนื่องจากระดับน้ำยังคงทรงตัว เกรงว่าหากมีฝนตกลงมาอีกจะได้รับผลกระทบเพิ่มขึ้น นายพรชัย วงศ์งาม นายอำเภออุทุมพรพิสัย สั่งการให้ฝ่ายปกครอง เข้าช่วยเหลือประชาชนในพื้นที่ รายงานเบื้องต้นระดับน้ำยังคงท่วมพื้นที่การเกษตร ถนนในชุมชน ส่วนบ้านเรือนยังคงไม่ได้รับผลกระทบมากนัก มีเพียงบ้านที่อยู่ติดกับแม่น้ำ บางหลังคาได้รับผลกระทบเล็กน้อย ส่วนพื้นที่การเกษตรถูกน้ำท่วมขังนาข้าวได้รับผละทบแล้วกว่า 3,000 ไร่ โดยได้ให้เจ้าหน้าที่เฝ้าติดตามสถานการณ์ในลุ่มน้ำห้วยสำราญ ซึ่งเป็นลำห้วยที่ไหลผ่านอำเภออุทุมพรพิสัย ก่อนจะเข้าสู่ตัวเมืองศรีสะเกษอย่างใกล้ชิด เพราะพื้นที่ดังกล่าวมีบ้านเรือนประชาชนจำนวนมาก ขณะนี้ได้ออกประกาศแจ้งเตือนประชาชนให้เตรียมรับมือน้ำล้นตลิ่งแล้ว - 003",https://www.naewna.com/local/610631,2021_10_22
สลด!ไฟคลอกดญ.6ขวบดับคาที่นอน แม่คาใจบ้านไม่มีไฟฟ้า-ไม่ได้จุดยากันยุง,"สลด! เพลิงไหม้ภายในซอยประชาร่วมใจ 57 เขตคลองสามวา คลอกเด็กหญิงวัย 6 ขวบเสียชีวิตบนที่นอน ขณะที่แม่ช็อกได้ยินเสียงลูกตะโกนให้ช่วยแต่เปลวเพลิงลุกไหม้รวดเร็วเข้าไปช่วยไม่ทัน คาใจบ้านไม่มีไฟฟ้าใช้ ไม่ได้จุดยากันยุง หรือตะเกียง แต่เกิดไฟไหม้ได้ยังไง วอนจนท.เร่งสอบหาสาเหตุด้วย 22 ต.ค.64 ภายหลังเจ้าหน้าที่ตำรวจสน.มีนบุรี รับแจ้งเหตุเพลิงไหม้บ้านพักภายในซอยประชาร่วมใจ 57 ถนนประชาร่วมใจ เขตคลองสามวา ลักษณะเป็นเพิงพักชั้นเดียว สร้างติดกันจำนวน 3 หลัง จากการตรวจสอบหลังเพลิงสงบพบศพ ด.ญ.พิมลภัทร บุญเพชร์ อายุ 6 ปี ถูกเพลิงไหม้เสียชีวิตบนที่นอน จากการสอบสวนน.ส.มาลี บุตรแขก อายุ 36 ปี แม่ของผู้ตาย ให้การว่า เหตุเพลิงไหม้นี้เกิดขึ้นเมื่อช่วงเวลาตี 4 ทั้งที่บ้านพักนี้ไม่มีไฟฟ้า​ จุดที่เกิดเหตุเป็นบ้านหลังกลางที่ ลูกสาวนอนอยู่เพียงลำพัง พ่อที่นอนกับลูกออกไปหาของเก่า ระหว่างเกิดเหตุตนกำลังแยกของเก่าอยู่บ้านเพิงด้านหลัง ได้ยินเสียงลูกร้องตะโกนร้อง พอลุกมาก็เห็นเปลวไฟกำลังลุกลาม เพราะบ้านที่สร้างทำจากแผ่นไม้ และผ้าใบ ทั้งนี้ ตนพยายามหาทางเข้าไปช่วยลูกแต่ไม่ทัน จากนั้นได้ช่วยกันน้ำในบ่อมาราดดับไฟ เพลิงสงบในอีกชั่วโมงกว่า ๆ ตนแปลกใจถึงสาเหตุว่าเพลิงไหม้เกิดขึ้นได้อย่างไร เนื่องจากที่บ้านไม่มีไฟฟ้า ไม่ได้จุดยากันยุง หรือตะเกียงแต่อย่างใด อยากให้เจ้าหน้าที่ช่วยตรวจสอบและช่วยเหลือครอบครัวด้วย ต่อมาเจ้าหน้าที่กองพิสูจน์หลักฐาน ได้เข้าตรวจพยานหลักฐานภายในที่เกิดเหตุและจุดที่พบศพ ซึ่งจะได้ตรวจสอบหาข้อเท็จจริงและสาเหตุของการเกิดเพลิงไหม้ครั้งนี้ต่อไป ขอบคุณข้อมูล FM91,Cr.​ร่มไทร กู้ชีพ807",https://www.naewna.com/local/610633,2021_10_22
พปชร.ระส่ำ!แฉเบื้องหลัง‘ขาใหญ่’ดอดทำโพลเช็คเรตติ้ง สส.สอบตกระนาว,"พปชร.ผวา ขาใหญ่ ดอดทำโพลวัดความนิยม ส.ส.สอบตกระนาว หวั่นมีธงใช้อ้างไม่ส่งคนนอกสายลงเลือกตั้งครั้งหน้า ใต้-กทม. ระส่ำถูกมองเข้าสภาได้ด้วยกระแส ประยุทธ์ ไร้ฐานเสียงตัวเอง ต่างจาก เหนือ-อีสาน ได้ปัจจัยอื่นหนุน 22 ตุลาคม 2564 รายงานข่าวจากพรรคพลังประชารัฐ (พปชร.) แจ้งว่า นับตั้งแต่ พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพลังประชารัฐ (พปชร.) แต่งตั้ง พล.อ.วิชญ์ เทพหัสดิน ณ อยุธยา เป็นประธานกรรมการยุทธศาสตร์พรรค เมื่อกลางเดือนกันยายน ที่ผ่านมา ขณะนี้อยู่ระหว่างจัดทำยุทธศาสตร์การเลือกตั้งครั้งต่อไป และกำลังเตรียมการคัดสรรตัวผู้สมัคร ส.ส.แล้ว โดยในส่วนของ ร.อ.ธรรมนัส พรหมเผ่า เลขาธิการพรรค และแกนนำในกลุ่มได้จัดทำโพลเพื่อประเมินความนิยม ส.ส. ของพรรคในแต่ละภาค โดยมอบหมายหน่วยงานของรัฐแต่ละพื้นที่ดำเนินการ อาทิ หน่วยงานด้านการศึกษา และหน่วยงานความมั่นคง เป็นต้น ทั้งนี้ แกนนำในกลุ่ม ร.อ.ธรรมนัส ให้น้ำหนักกับพื้นที่ กทม. และภาคใต้ เป็นพิเศษ เนื่องจากมองว่า ส.ส.ในพื้นที่ดังกล่าวได้รับเลือกมา เพราะได้กระแสของ พล.อ.ประยุทธ์ จันทร์โอชา ไม่ใช่ได้เป็น ส.ส. เพราะความสามารถ และมีฐานเสียงเป็นของตัวเองแต่อย่างใด แตกต่างจากภาคเหนือและอีสาน ที่ ส.ส.ส่วนใหญ่อยู่ในกลุ่ม ร.อ.ธรรมนัส ซึ่งถูกมองว่าการได้เป็น ส.ส. ก็ด้วยปัจจัยอื่น ที่นอกเหนือจากกระแส พล.อ.ประยุทธ์ สนับสนุน สำหรับผลโพลที่ทางพรรคทำในพื้นที่ภาคใต้ ปรากฏว่าพรรคพลังประชารัฐมี ส.ส.ทั้งหมด 14 คน แต่มีผู้ที่ผ่านเกณฑ์เพียง 4 คน ได้แก่ นายสัมพันธ์ มะยูโซ๊ะ ส.ส.นราธิวาส , นายวัชระ ยาวอหะซัน ส.ส.นราธิวาส , นายวันชัย ปริญญาศิริ ส.ส.สงขลา และนายรงค์ บุญสวยขวัญ ส.ส.นครศรีธรรมราช โดย ส.ส.หลายคนยังไม่ทราบถึงการจัดทำโพลดังกล่าวด้วยซ้ำ นอกจากนั้น ส.ส.ที่ไม่ผ่านเกณฑ์ก็ยังไม่ได้รับคำแนะนำใดๆในการเสริมจุดอ่อนของตัวเองแต่อย่างใด อย่างไรก็ตาม มีรายงานข่าวแจ้งด้วยว่า ส.ส.บางคนที่ทราบความเคลื่อนไหวของแกนนำพรรคกลุ่มดังกล่าว ต่างตั้งข้อสังเกตถึงเจตนาที่แท้จริง รวมถึงความแม่นยำของการทำโพลเช่นนี้ มีวัตถุประสงค์เพื่อใช้เป็นข้ออ้างในการไม่ส่ง ส.ส.เจ้าของพื้นที่เดิมลงเลือกตั้งในนามพรรคครั้งต่อไปหรือไม่ เนื่องจาก ส.ส. หลายคน ไม่ใช่คนในกลุ่มของ ร.อ.ธรรมนัส นอกจากนั้นยังมีการตั้งข้อสังเกตว่าการทำโพลดังกล่าวจะถูกใช้เป็นเงื่อนไขกดดันให้ ส .ส. มาขึ้นตรงกับกลุ่มของ ร.อ.ธรรมนัส แลกกับการได้ลงสมัครในครั้งต่อไปหรือไม่อีกด้วย -005",https://www.naewna.com/politic/610570,2021_10_22
หยุดยาว 4 วัน คึกคัก! นักท่องเที่ยวแห่เที่ยว ‘เกาะสีชัง’,"22 ต.ค.64 ผู้สื่อข่าวรายงานว่า นักท่องเที่ยวเดินทางเข้สมาท่องเที่ยวใน จ.ชลบุรี เป็นจำนวนมาก โดยเฉพาะท่าเรือท่องเที่ยวเกาะลอย อ.ศรีราชา จ.ชลบุรี นักท่องเที่ยวได้มารอลงเรือข้ามฟากศรีราชา-เกาะสีชัง ในช่วงวันหยุดยาว 4 วัน ทำให้การจราจรภายในเกาะลอย ติดขัดเป็นอย่างมาก ที่จอดรถไม่เพียงพอต้องออกมาหาที่จอดด้านนอก ขณะที่ผู้ประกอบการเรือโดยสารต้องเพิ่มเที่ยวเรือให้เพียงพอต่อจำนวนนักท่องเที่ยว โดยข้อปฏิบัติการควบคุมโรคอำเภอเกาะสีชัง เรื่อง มาตรการป้องกันและควบคุมโรคเพิ่มเติมในพื้นที่กรณีการเดินทางเข้าพื้นที่อำเภอเกาะสีชัง ได้ตั้งจุดคัดกรอง นักท่องเที่ยวที่จะลงไป อ.เกาะสีชัง จะต้องผ่านการฉีดวัคซีนซิโนแวค,ซิโนฟาร์ม 2 เข็ม ,เอสตร้าซิเนก้า 1 เข็ม หรือหากไม่ได้ฉีดจะต้องตรวจหาเชื้อพร้อมใบรับรองมาไม่เกิน 72 ชม.หรือตรวจแบบATK ก่อน. -008",https://www.naewna.com/likesara/610637,2021_10_22
วันหยุดยาว! นทท.คึกคักเที่ยวเมืองน่าน ที่พักเต็มถึงเดือนหน้า,22 ตุลาคม 2564 ช่วงวันหยุดยาวนี้ นักท่องเที่ยวต่างเดินทางมาท่องเที่ยวในจังหวัดน่าน รอเข้าด่านคัดกรองโควิด บริเวณด่านตรวจคัดกรองโรงจังหวัดน่าน ห้วยน้ำอุ่น ตำบลอ่ายนาไลย์ อำเภอเวียงสา จังหวัดน่าน ซึ่งเป็นด่านคัดกรองเข้าจังหวัดน่าน ตามมาตรการป้องกันโรคโควิดของทางจังหวัดน่าน ช่วงวันหยุดต่อเนื่อง 4 วัน ส่งผลรถติดยาวกว่า 3 กิโลเมตร ด้านสถานที่ท่องเที่ยวชื่อดังหลายๆแห่ง พบนักท่องเที่ยวคึกคัก อาทิ ที่วัดภูมินทร์ ตำบลในเวียง อำเภอเมืองน่าน จังหวัดน่าน นักท่องเที่ยวต่างมาชมภาพจิตกรรมฝาผนังอันเรื่องชื่อ ภาพปู่ม่านย่าม่าน หรือภาพกระซิบรักบันลือโลก สถานที่ท่องเที่ยวต่างๆ อาทิ ถนนหมายเลข 3 จุดถ่ายรูปชื่อดังต่างมีนักท่องเที่ยวทยอยมาถ่ายรูป ทั้งนี้ยังอยู่ภายใต้มาตรการควบคุมโรค คือเว้นระยะห่าง ด้านหมู่บ้านท่องเที่ยว อาทิ หมู่บ้านสะปัน ตำบลดงพญา อำเภอบ่อเกลือ จังหวัดน่าน นักท่องเที่ยวต่างเดินทางไปพักผ่อนช่วงวันหยุดยาว ทางด้านที่พักเต็มยาวไปถึงเดือนหน้า นายแพทย์ พงษ์เทพ วงศ์วัชรไพบูลณ์ รองผู้อำนวยการโรงพยาบาลน่านฝ่ายปฐมภูมิ โฆษก ศบค.จังหวัดน่าน กล่าวว่า ขอเน้นย้ำนักท่องเที่ยวหรือผู้เดินทางเข้ามาจังหวัดน่าน ควรปฏิบัติตามมาตรการควบคุมโรคของทางจังหวัดน่าน ทั้งการคัดกรองการลงเบียน รวมทั้งมาตรการป้องกันตนเองสวมหน้ากากล้างมือ เว้นระยะห่าง เพื่อให้จังหวัดน่านเป็นพื้นที่ปลอดภัย. 012,https://www.naewna.com/likesara/610635,2021_10_22
6กฎเหล็ก!โฆษกรัฐบาลเปิดขั้นตอนรับนักท่องเที่ยว คาดแห่เข้าประเทศนับล้านคน,"6กฎเหล็ก!โฆษกรัฐบาลเปิดขั้นตอนรับนักท่องเที่ยว คาดแห่เข้าประเทศนับล้านคน 22 ตุลาคม 2564 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงแนวทางการรับนักเดินทางแบบไม่กักตัวและไม่จำกัดพื้นที่ สำหรับนักท่องเที่ยวจากกลุ่มประเทศเสี่ยงต่ำและประเทศที่มีผลต่อเศรษฐกิจสูงตามแนบท้ายคำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ที่ประกาศ ในราชกิจจานุเบกษา ลงวันที่ 21 ตุลาคม 2564 มีเงื่อนไขหลักๆ ใน 6 ขั้นตอน ได้แก่ 1. นักท่องเที่ยวทั้งชาวต่างชาติและคนไทยที่เดินทางมาจากประเทศที่กำหนดทางอากาศ กรณีมาจากกลุ่มประเทศอื่น ให้พำนักในประเทศที่กำหนดอย่างน้อย 21 วัน 2. มีเอกสารหรือหลักฐานรับรองการได้รับวัคซีน (Certificate of Vaccination) ครบตามเกณฑ์ที่ผู้ผลิตวัคซีนกำหนด ซึ่งเป็นวัคซีนที่ได้รับการขึ้นทะเบียนตามกฎหมายว่าด้วยยาหรือได้รับการรับรองจากองค์การอนามัยโลกหรือตามเกณฑ์ที่กระทรวงสาธารณสุขกำหนด หรือ กรณีเคยติดเชื้อ และได้รับวัคซีน 1 เข็มในช่วง 3 เดือนหลังติดเชื้อ (เป็นประเทศที่กระทรวงต่างประเทศตรวจสอบว่าใบรับรองการติดเชื้อแบบเป็นทางการ) เป็นเวลาไม่น้อยกว่า 14 วันก่อนออกเดินทาง ยกเว้นผู้มีอายุต่ำกว่า 12 ปี ที่ไม่อยู่ในเกณฑ์การได้รับวัคซีน และเดินทางมาพร้อมกับผู้ปกครอง 3. มีใบรับรองแพทย์ที่ยืนยันว่าผู้เดินทางไม่พบเชื้อโรคโควิด - 19 โดยวิธี RT-PCR โดยมีระยะเวลาไม่เกิน 72 ชั่วโมงก่อนการเดินทางกรณีตรวจพบการติดเชื้อ ต้องมีใบรับรองแพทย์ที่ยืนยันว่าเคยติดเชื้อมาก่อนในช่วง 3 เดือนที่ผ่านมา และทำประกันสุขภาพ อย่างน้อย 50,000 ดอลลาร์สหรัฐ 4. มีใบจองที่พักโรงแรม อาจเป็นสถานกักกันที่ที่ทางราชการกำหนด (AQ, OQ, AHQ) หรือ โรงแรมที่เป็น SHA+ ที่มีโรงพยาบาลคู่ปฏิบัติการสำหรับตรวจหาเชื้อ ในวันแรกที่มาถึง โดยรวมค่าใช้จ่ายในการตรวจหาเชื้อโรคโควิด - 19 โดยวิธี RT-PCR 5. เมื่อเดินทางมาถึงท่าอากาศยาน โหลดแอปพลิเคชั่นหมอชนะ (ภาษาอังกฤษ) เดินทางโดยรถที่จัดไว้โดยมีการกำกับการเดินทาง เพื่อเข้าพักตามโรงแรมที่จองไว้ รพ.คู่ปฏิบัติการทำการตรวจหาเชื้อโรคโควิด - 19 โดยวิธี RT-PCR ในวันที่ 0-1 โดยผู้เดินทางรับผิดชอบค่าใช้จ่ายเองและต้อง อยู่ในโรงแรม จนได้รับผลการตรวจอย่างเป็นทางการ 6. เมื่อผลการตรวจหาเชื้อ ไม่พบเชื้อ สามารถเดินทางได้ ตามความต้องการ และจะพักในโรงแรมที่จองและจ่ายเงินไว้แล้วล่วงหน้า หรือกลับไปพักที่บ้าน(กรณีมีที่พำนักในไทย)ก็ได้ โดยโรงแรมจะแนะนำให้สังเกตอาการอย่างน้อย 7 วัน หากมีอาการ ให้เข้ารับการตรวจหาเชื้อจากโรงพยาบาลใกล้ที่พัก หรือ ตรวจ ATK ที่โรงแรม หากพบเชื้อรายงานเจ้าพนักงานควบคุมโรคติดต่อในพื้นที่ นายธนกรฯ ยังได้กล่าวถึง สนามบินที่ปัจจุบันมีการบินระหว่างประเทศอยู่แล้ว ได้แก่ ท่าอากาศยานสุวรรณภูมิ ท่าอากาศยานดอนเมือง ท่าอากาศยานนานาชาติภูเก็ต ท่าอากาศยานนานาชาติสมุย ท่าอากาศยานนานาชาติอู่ตะเภา (มีเที่ยวบิน Charter เท่านั้น) และท่าอากาศยานบุรีรัมย์ (มีเที่ยวบิน Charter เท่านั้น) ส่วนสนามบินที่แจ้งความพร้อมแล้ว แต่ยังไม่มีเที่ยวบินระหว่างประเทศ ได้แก่ ท่าอากาศยานนานาชาติเชียงใหม่ ท่าอากาศยานนานาชาติกระบี่ และท่าอากาศยานนานาชาติอุดรธานี ซึ่งจะยืนยันในวันที่ 27 ต.ค. นี้ ทั้งนี้ ททท. ได้ประมาณการแผนการเปิดประเทศของรัฐบาลในวันที่ 1 พ.ย. 2564 แบบไม่ต้องกักตัว จะทำให้เศรษฐกิจและการท่องเที่ยวกลับมาฟี้นตัว โดยในไตรมาสที่ 4/2564 และ ไตรมาสที่ 1/2565 ซึ่งเป็นช่วงฤดูกาลท่องเที่ยว (ไฮซีซั่น) ไทยจะมีจำนวนนักท่องเที่ยวต่างชาติไม่ต่ำกว่า 1 ล้านคน ภาคอุตสาหกรรมการท่องเที่ยวของไทยจะเติบโตในรูปแบบตัววี (V) และปีหน้าจะมีรายได้ประมาณ 50% ของปี 62 ที่มีรายได้ 2 ล้านล้านบาท และมีรายได้เพิ่ม 80% ของปี 62 ในปี 66 ขอให้ทุกภาคส่วนปฏิบัติตามมาตรการควบคุมโรคติดเชื้อไวรัสโควิด-19 อย่างเข้มงวด เพื่อร่วมกันขับเคลื่อนเศรษฐกิจควบคู่ไปกับการดูแลความมั่นคงด้านสาธารณสุขตามแผนการเปิดประเทศของรัฐบาล -005",https://www.naewna.com/likesara/610639,2021_10_22
กดไลค์รัวๆ 'ใหม่ ดาวิกา'อวดลุคเซ็กซี่ ในชุดแหวกเว้าสุดใจ,22 ต.ค.64 ปังปั๊วะไม่ไหวจริงๆ สำหรับนางเอกสาวสุดฮอต ใหม่ ดาวิกา หวานใจของหนุ่มเต๋อ ฉันทวิชช์ ธนะเสวีที่ล่าสุดเธอนั้นได้มาอวดภาพกับเสื้อตัวกระจิดริด ปิดเฉพาะด้านหน้า และคล้องแขนนิดเดียวแหวกเว้าให้เห็นสรีระรูปร่างเป๊ะๆ ที่เกินต้านมากๆ ทำเอาแฟน ๆ ถล่มไลค์กันเพียบ,https://www.naewna.com/entertain/610638,2021_10_22
งูเหลือมยาว 5 เมตรเลื้อยเขมือบไก่ชนติดตาข่ายหนีไม่รอดพร้อมหลักฐานในท้อง,งูเหลือมขนาดใหญ่ยาว 5 เมตรเลื้อยเข้ามาเขมือบไก่ชน สุดท้ายหนีไม่รอดติดตาข่ายพร้อมหลักฐานภายในท้อง ด้านเจ้าหน้าที่พัฒนาการอำเภอเมืองอ่างทอง เผยเลี้ยงไก่ชนเสริมอาชีพ ระยะหลังไก่หายบ่อยเลยซื้อตาข่ายมาล้อมไว้แล้วก็เจอหัวขโมยจริงๆ วันที่ 22 ต.ค.64 เจ้าหน้าที่สมาคมกู้ภัยจังหวัดอ่างทอง ได้รับแจ้งขอความช่วยเหลือในการจับงูเหลือมตัวขนาดใหญ่มาติดตาข่ายข้างเล้าไก่ชน ที่บ้านเลขที่ 41 หมู่ 4 ตำบลบ้านรี อำเภอเมือง จังหวัดอ่างทอง จึงเข้าไปทำการตรวจสอบพร้อมให้การช่วยเหลือ พบงูเหลือมตัวขนาดใหญ่มีความยาวร่วม 5 เมตร ที่บริเวณท้องป่อง หลังเลื้อยเข้าไปกินไก่ชน และพลาดท่าหนีออกมาติดตาข่ายอยู่บริเวณข้างเล้าไก่ นายธนศักดิ์ นาเลิศ อายุ 57 ปี เล่าให้ฟังว่า ตนเป็นเจ้าหน้าที่พัฒนาการอำเภอเมืองอ่างทอง ได้เลี้ยงไก่ชนเป็นอาชีพเสริม ซึ่งตอนนี้มีไก่ชนหนุ่มๆ อยู่ภายในเล้ากว่า 30 ตัว และมาระยะหลังพบว่ามีไก่ชนหายแบบผิดปกติไปกว่า 10 ตัว คาดว่าเป็นงูเหลือมเลื้อยเข้ามากิน ล่าสุดได้ไปซื้อตาข่ายมาล้อมรอบที่เล้าไก่ชน แล้วก็เจอหัวขโมยตัวจริงเจอตัวเป็นๆ นอนติดตาข่าย พร้อมหลักฐานคาท้อง เป็นไก่ชนหนุ่ม 1 ตัวราคาหลักพันบาท โดยทางเจ้าหน้าที่กู้ภัยได้ทำการจับหัวงูเหลือมไว้แล้วใช้กรรไกตัดที่บริเวณตาข่ายใช้เวลาประมาณ 5 นาทีก็จับงูเหลือมตัวขนาดใหญ่ยาวร่วม 5 เมตร ออกมาได้อย่างปลอดภัย และยังมีหลักฐานเป็นไก่ชนคาท้อง พร้อมนำใส่ลงในถังพลาสติกที่เตรียมมาขึ้นรถยนต์นำไปปล่อยคืนสู่ธรรมชาติเพื่อหากินต่อไป - 003,https://www.naewna.com/likesara/610636,2021_10_22
ตอบรับดี! หยุดยาว 4 วัน นทท.แห่พักผ่อน 'เกาะเสม็ด' คึกคัก,ตอบรับดี! หยุดยาว 4 วัน นทท.แห่พักผ่อน 'เกาะเสม็ด'คึกคัก 22 ต.ค.64บรรยากาศการท่องเที่ยวที่ จ.ระยอง แหล่งท่องเที่ยวสำคัญ เช่นสะพานท่าเทียบเรือบนเกาะเสม็ดซึ่งเป็นวันหยุดในวันแรก สำหรับเทศกาลออกพรรษา ของภาคตะวันออก พบว่ามีนักท่องเที่ยวเดินทางข้ามเกาะเสม็ดคึกคัก ท่ามกลางการเตรียมความพร้อม มาตรการป้องกันโควิด-19 นางสริญทิพญ ทัพมงคลทรัพย์นายกสมาคมท่องเที่ยวเกาะเสม็ด กล่าวว่า ในวันหยุดยาวนี้เกาะเสม็ดก็เตรียมความพร้อมไว้แล้ว ในการที่จะรองรับนักท่องเที่ยว เนื่องจากผู้ประกอบการต่างก็มีประสบการณ์ พอสมควรในการ ต้อนรับนักท่องเที่ยวแบบนิวนอมอล เช่นการกำหนดจุดขึ้นลงและคัดกรองนักท่องเที่ยว ขอให้ทุกคนมั่นใจได้แม้ว่าจะมีการติดขัดจากการประกาศวันหยุดในวันที่21ตุลาคม เป็นวันหยุดแล้ว แต่กลับมีการยกเลิกไม่ให้เป็นวันหยุด ตรงนี้จึงมีผลกระทบอยู่บ้างพอสมควร เนื่องจากนักท่องเที่ยวบางท่านได้จองห้องพักแล้ว แต่กลับมาไม่ได้ทำให้ต้องรันวันกันใหม่ สำหรับ นักท่องเที่ยวที่จะเข้ามาในช่วงวันหยุดศุกร์เสาร์อาทิตย์นี้ มีปริมาณการจับจองที่พัก มากพอสมควรส่วนใหญ่เป็นนักท่องเที่ยวในประเทศซึ่งนับว่าเป็นนิมิตหมายอันดี ที่มีนักท่องเที่ยวชาวไทยได้เดินทางเข้ามาท่องเที่ยวก่อน ที่จะมีการเปิดประเทศในวันที่1พฤศจิกายนนี้ ซึ่งเราก็มีความพร้อมต้อนรับนักท่องเที่ยว ทั้งชาวไทยและชาวต่างชาติ. -008,https://www.naewna.com/likesara/610640,2021_10_22
ไบออนเทค/ไฟเซอร์ชี้‘โดสกระตุ้น’ ช่วยเสริมป้องกันโควิดสูงถึง95.6%,"22 ตุลาคม 2564 สำนักข่าวต่างประเทศรายงาน ไบออนเทคและไฟเซอร์ประกาศว่าวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ของบริษัททั้งสอง ซึ่งฉีดเป็นโดสกระตุ้น ช่วยเสริมสร้างเกราะป้องกันโรคโควิด-19 สูงสุดร้อยละ 95.6 ไบออนเทค บริษัทสัญชาติเยอรมัน ระบุว่าการศึกษาแบบสุ่มที่มีการควบคุม ระยะที่ 3 ในประชาชนอายุ 16 ปีขึ้นไป จำนวนกว่า 10,000 คน พบการฉีดวัคซีนป้องกันโรคโควิด-19 โคเมอร์เนตี (Comirnaty) โดสกระตุ้น ช่วยฟื้นฟูการปกป้องร่างกายจากโรคโควิด-19 ได้ในระดับสูง ข้อมูลสำคัญเหล่านี้ช่วยขยายองค์ความรู้ที่มีอยู่และแสดงให้เห็นว่าวัคซีนโดสกระตุ้นสามารถปกป้องประชาชนส่วนมากจากเชื้อไวรัสฯ และเชื้อไวรัสฯ ชนิดกลายพันธุ์ได้ อูกูร์ ซาฮิน ซีอีโอ และผู้ร่วมก่อตั้งบริษัทไบออนเทคกล่าว การศึกษาแบ่งผู้เข้าร่วมออกเป็น 2 กลุ่ม ครึ่งหนึ่งฉีดวัคซีนป้องกันโรคโควิด-19 โดสกระตุ้น ส่วนอีกครึ่งได้รับยาหลอก โดยเว้นระยะจากการฉีดวัคซีนโดสที่ 2 เฉลี่ย 11 เดือน ผลการศึกษาพบผู้ป่วยโรคโควิด-19 ในกลุ่มที่ฉีดวัคซีนโดสกระตุ้นเพียง 5 ราย ขณะที่พบผู้ป่วยในกลุ่มที่ได้ยาหลอก 109 ราย ไบออนเทคและไฟเซอร์ยังประกาศแผนการยื่นข้อมูลเพิ่มเติมจากผลการศึกษานี้ เพื่อเผยแพร่บนวารสารวิทยาศาสตร์ พร้อมยื่นต่อหน่วยงานกำกับดูแลทั่วโลก เราตั้งตาคอยแบ่งปันข้อมูลเหล่านี้กับหน่วยงานสาธารณสุข และร่วมกันพิจารณาว่าจะนำข้อมูลชุดนี้ไปสนับสนุนกระบวนการฉีดวัคซีนโดสกระตุ้นทั่วโลกได้อย่างไรบ้าง อัลเบิร์ต บูร์ลา ประธานและซีอีโอของไฟเซอร์กล่าว",https://www.naewna.com/inter/610641,2021_10_22
ลงดาบแท็กซี่!ปรับ 2 พัน-ห้ามขับ 1 เดือน โขกราคาไม่กดมิเตอร์‘หมอชิต-รังสิต’760บาท,"ลงดาบแท็กซี่!ปรับ 2 พัน-ห้ามขับ 1 เดือน โขกราคาไม่กดมิเตอร์หมอชิต-รังสิต760บาท 22 ตุลาคม 2564 ที่กองบัญชาการตำรวจนครบาล (บช.น.) พล.ต.ต.จิรสันต์ แก้วแสงเอก รอง ผบช.น. ในฐานะโฆษก บช.น.กล่าวว่า กรณีปรากฏข่าวทางโซเชียล เมื่อวันที่ 20 ต.ค. เวลา 09.30 น. ระบุข้อความว่า นั่งรถแท็กซี่เหลือง-เขียว ไม่มีบัตรหน้าแท็กซี่ ป้ายทะเบียน 1 มข 9919 จากสถานีขนส่งหมอชิตไปรังสิต โชเฟอร์ไม่กดมิเตอร์ถึงปลายทางคิดค่าโดยสาร 760 บาท (อ่านข่าวที่เกี่ยวข้อง : หนุ่มบ้านนอกตัดพ้อโดนแท็กซี่โขกราคา ไม่กดมิเตอร์ 'หมอชิต-รังสิต' 760 บาท) ว่า บช.น.ได้ร่วมกับ กรมการขนส่งทางบก เร่งตรวจสอบทราบว่า นายอนุชา (สงวนนามสกุล) อายุ 24 ปี เป็นเจ้าของรถแท็กซี่คันดังกล่าว ต่อมาเจ้าหน้าที่กรมการขนส่งทางบก และตำรวจ สน.บางซื่อ ได้เรียกตัว นายอนุชา เข้ามาพบเมื่อวานนี้ (21 ต.ค.) เวลา 19.00 น. เพื่อสอบถามข้อเท็จจริง โดยให้การยอมรับว่า เป็นคนขับรถแท็กซี่ที่ปรากฏตามสื่อโซเชียล และเรียกเก็บค่าโดยสาร 760 บาท โดยไม่กดมิเตอร์จริง จึงทำการเปรียบเทียบปรับในความผิด เรียกเก็บค่าโดยสารเกินกว่าอัตราที่กำหนด จำนวน 2,000 บาท และสั่งพักใช้ใบอนุญาตขับขี่สาธารณะเป็นเวลา 1 เดือน ทั้งนี้ บช.น.ขอเรียนให้ทราบว่าหากพบเจอกรณีดังกล่าว ให้เก็บพยานหลักฐานไว้เพื่อแจ้งความเอาผิดกับคนขับรถแท็กซี่ในภายหลัง รวมถึงฝากเน้นย้ำถึงคนขับรถโดยสารสาธารณะทุกประเภท อย่าเอาเปรียบประชาชนผู้ใช้บริการ เนื่องจากจะเป็นการซ้ำเติมในสถานการณ์โควิด-19 ระบาด ฝ่าฝืนจะถูกปรับและพักใช้ใบอนุญาตขับขี่ด้วย -005",https://www.naewna.com/local/610646,2021_10_22
เอาไม่อยู่! โควิดสงขลานิวไฮพุ่ง 676 ราย เสียชีวิต 2 ศพ,"22 ต.ค.64 สำนักงานสาธารณสุข (สสจ.) สงขลาเปิดเผย ผู้ติดเชื้อเพิ่มในวันที่ 22 ต.ค. จำนวน676 คนเสียชีวิต2 คนยอดสะสมติดเชื้อ42,810 คนเสียชีวิตสะสม176 คนนอนรักษาตัวในโรงพยาบาล5,600 คน กลุ่มที่ยังพบผู้ติดเชื้อสูงสุดยังเป็นกลุ่มผู้สัมผัสผู้ติดเชื้อในพื้นที่กระจายใน อ.จะนะ รัตภูมิ เทพา หาดใหญ่ สะบ้าย้อย เมือง และ อ.สะเดา รองลงมากลุ่มคลินิกคัดกรองโรคติดเชื้อระบบทางเดินหายใจเฉียบพลันกลุ่มสัมผัสเสี่ยงสูงในร้านค้า บริษัท โรงงาน ตลาดและกลุ่มผู้ต้องสงสัยติดเชื้อส่วนใหญ่ผู้ป่วยติดเชื้อในครอบครัว ชุมชน กลุ่มเครือญาติ และเพื่อนร่วมงาน ซึ่งมักจะทำกิจกรรมร่วมกับผู้ป่วยยืนยัน เช่น การรับประทานอาหาร พูดคุย หรือทำงานสถานที่เดียวกัน นพ.ปพน ดีไชยเศรษฐ รองนายแพทย์สาธารณสุข จ.สงขลากล่าวว่ารัฐบาลได้จัดสรรวัคซีนให้ จ.สงขลาเพิ่ม เป็นไฟเซอร์ 150,000 โดสได้กระจายไปยังโรงพยาบาลทุกอำเภอ และ แอสตร้าเซเนก้า40,000 โดสตั้งเป้าฉีดวัคซีนให้ประชาชน70%และนักเรียนให้ได้100 เปอร์เซ็นในเดือน ต.ค.โดยมีหน่วยฉีดวัคซีนของ อบจ. และสาธารณสุข จะลงไปช่วยเสริมกำลังฉีดในแต่ละอำเภอ เพื่อให้ถึงเป้าหมายที่วางไว้ จะทำให้สถานการณ์คลี่คลายลง. -008",https://www.naewna.com/local/610644,2021_10_22
เปิดภาพดาวเทียม น้ำท่วมสุพรรณฯขยายวงกว้าง ได้รับผลกระทบแล้วกว่าแสนไร่,วันที่ 22 ตุลาคม 2564 GISTDA สำนักงานพัฒนาเทคโนโลยีอวกาศและภูมิสารสนเทศ (องค์การมหาชน)โพสต์ผ่านเฟซบุ๊กเมื่อวันที่ 22 ต.ค.64 โดยระบุ GISTDA ใช้ข้อมูลจากดาวเทียม Sentinel-1 ติดตามสถานการณ์น้ำท่วมขังในเขตภาคกลาง บริเวณตำบลนางบวช อำเภอเดิมบางนางบวช จังหวัดสุพรรณบุรี เมื่อวันที่ 10 ตุลาคม 2564 เปรียบเทียบกับวันที่ 21 ตุลาคม 2564 จากภาพจะพบพื้นที่น้ำท่วมเพิ่มขึ้นอย่างเห็นได้ชัดในพื้นที่เกษตรกรรมฝั่งตะวันตกของแม่น้ำท่าจีน ตรงข้ามวัดนางบวช และวัดวังสำเภาล่ม ข้อมูลภาพจากดาวเทียมเหล่านี้ GISTDA จะส่งต่อให้กับหน่วยงานหลักที่รับผิดชอบและที่เกี่ยวข้อง เพื่อนำไปใช้สนับสนุนการบริหารจัดการตามภารกิจ ทั้งด้านการวางแผน การติดตาม การประเมินสถานการณ์ และการฟื้นฟูความเสียหายต่อไป ขณะที่GISTDA ใช้ข้อมูลจากดาวเทียม Sentinel-1 ติดตามสถานการณ์น้ำท่วมขังในเขตภาคกลาง บริเวณตำบลต้นตาล อำเภอสองพี่น้อง จังหวัดสุพรรณบุรี เมื่อวันที่ 10 ตุลาคม 2564 เปรียบเทียบกับวันที่ 21 ตุลาคม 2564 จากภาพจะพบพื้นที่น้ำท่วมเพิ่มขึ้น ซึ่งส่วนใหญ่เป็นพื้นที่เกษตรกรรมสองฝั่งของแม่น้ำท่าจีน โดยปัจจุบันจังหวัดสุพรรณบุรี มีพื้นที่ที่ได้รับผลกระทบจากน้ำท่วมแล้วกว่าแสนไร่ ข้อมูลภาพจากดาวเทียมเหล่านี้ GISTDA จะส่งต่อให้กับหน่วยงานหลักที่รับผิดชอบและที่เกี่ยวข้อง เพื่อนำไปใช้สนับสนุนการบริหารจัดการตามภารกิจ ทั้งด้านการวางแผน การติดตาม การประเมินสถานการณ์ และการฟื้นฟูความเสียหายต่อไป ทั้งนี้ GISTDA ได้วางแผนและปรับแผนรับสัญญาณดาวเทียม เพื่อวิเคราะห์และติดตามสถานการณ์ในพื้นที่ที่คาดว่าจะได้รับผลกระทบจากน้ำท่วมอย่างต่อเนื่อง และสามารถตรวจสอบพื้นที่อื่น ๆ เพิ่มเติมได้ที่,https://www.naewna.com/local/610654,2021_10_22
'ไบเดน'ประกาศลั่นยืนข้าง'ไต้หวัน' สหรัฐพร้อมปกป้องหากถูก'จีน'โจมตี,22 ตุลาคม 2564 สำนักข่าวต่างประเทศรายงาน ประธานาธิบดีโจ ไบเดน ของสหรัฐ กล่าวหลังได้รับคำถามว่าหากรัฐบาลไทเปตกเป็นเป้าหมายของการโจมตีทางทหารจากจีนจะทำอย่างไร โดยระบุว่าสหรัฐจะเข้าช่วยเหลือไต้หวันในการป้องกันประเทศและสหรัฐมีความมุ่งมั่นที่จะให้ความคุ้มครองไต้หวัน และเน้นว่าจะไม่มีทางถอยในเรื่องนี้ ไบเดนกล่าวด้วยว่า ประชาชนไม่ต้องวิตกเกี่ยวกับศักยภาพทางด้านการทหารของสหรัฐ เพราะจีน รัสเซียและประเทศอื่น ๆ ทั่วโลกทราบดีว่า สหรัฐมีกำลังทหารที่มีแสนยานุภาพมากที่สุดในประวัติศาสตร์ของโลก อย่างไรก็ตาม ผู้นำสหรัฐยืนยันไม่มีนโยบายสร้างสงครามเย็นครั้งใหม่กับจีน แต่ยังคงกังวลว่ากลุ่มประเทศฝ่ายตรงข้ามจะเคลื่อนไหวย่างสุ่มเสี่ยงให้เกิดความเข้าใจผิด ก่อนหน้านี้ รัฐมนตรีกลาโหมไต้หวันกล่าวว่า ความตึงเครียดทางทหารระหว่างไต้หวันกับจีนอยู่ในสภาวะที่เลวร้ายที่สุดในรอบกว่า 40 ปี และระบุว่า ไต้หวันมีความสามารถในการใช้กำลังเต็มรูปแบบเข้ายึดครองไต้หวันได้ภายในปี 2025 จีนอ้างว่าไต้หวันเป็นดินแดนส่วนหนึ่งของตนและจะใช้กำลังเอากลับคืนมาหากว่าจำเป็น ในขณะที่ไต้หวันกล่าวว่า ไต้หวันเป็นประเทศเอกราชและจะปกป้องเสรีภาพและประชาธิปไตย,https://www.naewna.com/inter/610652,2021_10_22
‘MUT 2021’ คุมเข้มโควิด! พร้อมเผยราคาตั๋วรอบ Preliminary – Final,"เข้าสู่โค้งสุดท้ายสำหรับการประกวด มิสยูนิเวิร์สไทยแลนด์ 2021 ซึ่งในรอบสำคัญอย่าง รอบคัดเลือก (Preliminary) ที่จัดขึ้นในคืนนี้ (22 ต.ค.) เวลา 18.00 – 20.00 น. และรอบตัดสิน (Final) ที่จะจัดขึ้นวันที่ (24 ต.ค.) นับเป็นช่วงไฮไลท์ของการประกวดนางงามที่บรรดากองเชียร์อยากจะเข้าไปให้กำลังใจผู้เข้าประกวดอย่างใกล้ชิด และสัมผัสความมุ่งมั่นในตัวของสตรีผู้ทรงพลัง สู่เส้นทางแห่งชัยชนะ ดังนั้นในปีนี้ 2564 ใช่ว่าทุกคนมีบัตรเข้าชมแล้วจะสามารถเข้าได้เหมือนทุกปี แต่ทุกคนต้องฉีดวัคซีนครบ 2 เข็มก่อนถึงจะเข้าได้ โดย กองประกวดมิสยูนิเวิร์สไทยแลนด์ 2021 ได้ประกาศราคาบัตรและผังเวทีทั้ง 2 รอบการประกวดแล้ว ผ่านช่องทางเฟซบุ๊ก Miss Universe Thailand ซึ่งมีใจความดังนี้ - รอบคัดเลือก (Preliminary) มีราคาบัตรเข้าชมทั้งหมด 4 ราคา ได้แก่ 1,000 | 1,500 | 2,500 | 3,500 บาท - รอบตัดสิน (Final) มีราคาบัตรเข้าชมทั้งหมด 4 ราคา ได้แก่ 2,500 | 4,000 | 5,500 | 7,000 บาท **เงื่อนไขการซื้อบัตร ในทั้ง 2 รอบ มีดังนี้ ลูกค้าที่ซื้อบัตรเข้าชมจะไม่สามารถเลือกที่นั่งได้ด้วยตัวเอง กองประกวดจะเป็นผู้จัดสรรที่นั่งทั้งหมด ตามโซนที่ลูกค้าเลือก โดยจัดอันดับก่อน หลังตามลำดับการสั่งจองและการโอนเงิน และราคาบัตรในแต่ละประเภท รวมค่าดำเนินการในการตรวจคัดกรองโควิด (ATK ทั้งสองรอบ) โดยข้อกำหนดสำหรับผู้ซื้อบัตรเข้าชมการประกวดมิสยูนิเวิร์สไทยแลนด์ 2021 จะต้องเข้าร่วมมาตรการควบคุมและป้องกัน การแพร่ระบาดโควิด-19 ดังนี้ 1. ผู้เข้าชมทุกคนต้องแสดงหลักฐานการฉีดวัคซีน อย่างใดอย่างหนึ่ง (ไม่น้อยกว่า) a. ซิโนแวค หรือ ซิโนฟาร์ม หรือ สปุกนิควี ครบ 2 เข็ม b. แอสตร้าเซเนก้า ครบ 2 เข็ม c. ซิโนแวค เข็ม1 และ แอสตร้าเซเนก้า 2 หรือ d. โมเดน่า หรือ ไฟเซอร์ หรือ จอห์นสนั แอนด์จอห์นสัน จำนวน 1 เข็ม **หากไม่มีหลักฐานการฉีดวัคซีนข้างต้นหรือยังไม่ได้รับการฉีดวัคซีนครบโดส จะต้องมีผลตรวจ ATK หรือ RT- PCR ที่ได้รับรองโดยหน่วยงานที่กระทรวงสาธารณสุขให้การยอมรับ ไม่เกิน 72 ชั่วโมง มาแสดงก่อนเข้าพื้นที่จัดงาน 2. ผู้เข้าชมจะต้องมีการ Swabtest (AntigentestKit) หลังจากแสดงตน แลกบัตรเข้าชมการประกวด ก่อนเข้าภายในโรงละคร ทั้ง 2 รอบ ของการประกวด a. วันศุกร์ที่ 22 ตุลาคม 2564 รอบ Preliminary Competition ณ ศูนย์ประชุมและแสดงสินค้านานาชาติ นงนุชพัทยา b. วันอาทิตย์ที่ 24 ตุลาคม 2564 รอบ Final Competition ณ ศูนย์ประชุมและแสดงสินค้านานาชาติ นงนุชพัทยา 3. ผู้เข้าชมต้องสวมหน้ากากตลอดเวลาตลอดการเข้าร่วมงาน โดยผู้จัดงานสงวนสิทธิ์ที่จะเชิญผู้ที่ไม่ให้ความร่วมมือในการสวมหน้ากากออกจากพื้นที่หากฝ่าฝืนกฏระเบียบ 4. กรณี ผล Swabtest (AntigentestKit) ออกมาเป็นบวก (Positive) ทางกองประกวด ไม่อนุญาตให้เข้าร่วมงาน และบุคคลดังกล่าว ต้องเข้าขั้นตอนการสอบสวน โรคฯ ทันที 5. ผู้เข้าชมจะต้องเตรียมบัตรประจำตัวประชาชนตัวจริง และสำเนาบัตรประจำตัวประชาชนมาด้วยทุกคน ถ้าผู้เข้าชมไม่นำมาด้วย ทางกองประกวด ไม่อนุญาตให้เข้าร่วมงาน **รายละเอียดเวลาการรับบัตรจริงและการ Swap Test ก่อนเข้าชม - รอบคัดเลือก Preliminary Competition วันศุกร์ที่ 22 ตุลาคม 2564 รอบ Preliminary Competition ณ ศูนย์ประชุมและแสดงสินค้านานาชาติ นงนุชพัทยา 14.00 น. ลงทะเบียนเช็คประวัติ พร้อมแสดงรายการจองบัตร ที่โอนเงินเรียบร้อย (นำบัตรประชาชนตัวจริง + สำเนาถ่ายเอกสาร) 14.30 – 16.30 น. Swap test เมื่อผล ATK เป็น Negative ผ่านไปรับบัตรเข้าชม 17.00 น. ประตูเปิด 18.00 – 20.00 น. การประกวดรอบ Preliminary Competition - รอบตัดสิน Final Competition วันอาทิตย์ที่ 24 ตุลาคม 2564 รอบ Final Competition ณ ศูนย์ประชุมและแสดงสินค้านานาชาติ นงนุชพัทยา 13.30 น. ลงทะเบียนเช็คประวัติ พร้อมแสดงรายการจองบัตร ที่โอนเงินเรียบร้อย (นำบัตรประชาชนตัวจริง + สำเนา) 14.00 – 16.30 น ใ Swap test เมื่อผล ATK เป็น Negative ผ่านไปรับบัตรเข้าชม 16.30 น. ประตูเปิด 17.30 – 19.45 น. การประกวดรอบ Final Competition",https://www.naewna.com/lady/610651,2021_10_22
หมอชลน่าน โวย ‘บิ๊กตู่’แอบเจรจาปิดบังคนไทย ยกอธิบไตยให้ต่างชาติ,หมอชลน่าน อัดบิ๊กตู่ยกอำนาจอธิปไตยให้ต่างชาติ กังขาเหตุใดรัฐบาลแอบเจรจาคิงส์เกตปิดบังคนไทยทั้งประเทศ เมื่อวันที่ 22 ตุลาคม 2564 นายแพทย์ชลน่าน ศรีแก้ว ส.ส.น่าน พรรคเพื่อไทย อดีตรัฐมนตรีช่วยว่าการกระทรวงสาธาณสุข เปิดเผยว่า กรณีที่พลเอกประยุทธ์ จันทร์โอชา นายกรัฐมนตรี ใช้กฎหมายมาตรา 44 ที่72/2559 ของ คสช. ระงับการทำเหมืองแร่ทองคำเมื่อวันที่ 1 ม.ค.2560 ส่งผลให้บริษัท คิงส์เกต คอนโซลิเดตเต็ด ลิมิเต็ด บริษัทสัญชาติออสเตรเลีย เจ้าของเหมืองอัครา ผู้รับสัมปทานได้รับความเสียหาย จนต้องนำกรณีพิพาทเข้าสู่อนุญาโตตุลาการ เพราะคิงส์ เกตมองว่า การใช้มาตรา 44 ปิดกิจการเหมืองทอง ไม่ชอบด้วยกฎหมาย ล่าสุดจากถ้อยแถลงของบริษัท คิงส์เกต เปิดเผยว่า ทางรัฐบาลไทยขอให้ทางบริษัทปกปิดข้อมูลการเจรจาระหว่างรัฐบาลไทยกับผู้แทนของบริษัท ไม่ให้เปิดเผยข้อมูล ขอให้ปิดเป็นความลับจนกว่าจะถึงวันที่ 31 ตุลาคม 2564 เพราะอะไรรัฐบาลถึงแอบไปเจรจากับทางบริษัทคิงส์เกต โดยไม่ยอมเปิดเผยข้อมูลกับพี่น้องประชาชนคนไทยทั้งๆที่ประชาชนเจ้าของประเทศต้องรับผิดชอบแทนพลเอกประยุทธ์ ในกรณีที่คำพิพากษาออกมาว่าไทยแพ้ พลเอกประยุทธ์ตั้งใจโยนภาระให้คนไทยทั้งประเทศรับผิดชอบแทน นายแพทย์ชลน่าน กล่าวด้วยว่า หากไทยแพ้ ประเทศไทยไม่ต่างจากการสูญเสียอำนาจอธิปไตยบนแผ่นดิน เพราะรัฐบาลต้องยกที่ดินให้บริษัท คิงส์เกต สามารถเข้ามาหาประโยชน์ โดยไม่เป็นไปตามกฎหมาย เป็นเหมือนสภาพบังคับ นอกเหนือจากข้อพิพาททั้งสองฝ่าย ประเทศไทยจะเสียหายมูลค่ามหาศาล แม้จะเป็นการประนีประนอมแต่ก็จะเท่ากับการเอาสมบัติชาติและประชาชนไปชดใช้ความผิดพลาดของพลเอกประยุทธ์และ คสช.หรือแม้แต่ถ้าอนุญาโตตุลาการชี้ขาดว่าทางการไทยเป็นฝ่ายพ่ายแพ้ ประชาชนไทยจะต้องเป็นผู้ร่วมกันชดใช้ ซึ่งก็ไม่ใช่พลเอกประยุทธ์ ที่จะต้องเป็นผู้ชดใช้ - 004,https://www.naewna.com/politic/610656,2021_10_22
‘บิ๊กตู่’ลงนามยกเลิก‘เคอร์ฟิว’ พื้นที่‘กทม.-16จว.ท่องเที่ยว’มีผล 5 ทุ่ม 31 ต.ค.นี้,บิ๊กตู่ลงนามยกเลิกเคอร์ฟิว พื้นที่กทม.-16จว.ท่องเที่ยวมีผล 5 ทุ่ม 31 ต.ค.นี้ 22 ตุลาคม 2564 ผู้สื่อข่าวรายงานว่า เมื่อเวลาประมาณ 23.30 น. ของวันที่ 21 ตุลาคม ที่ผ่านมา ราชกิจจานุเบกษา ได้เผยแพร่ข้อกำหนดออกตามมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.2548 ฉบับที่ 36 โดยระบุว่า ตามที่ได้มีการประกาศสถานการณ์ฉุกเฉินในทุกเขตท้องที่ทั่วราชอาณาจักรตั้งแต่วันที่ 26 มีนาคม พ.ศ. 2563 และต่อมาได้ขยายระยะเวลาการบังคับใช้ประกาศสถานการณ์ฉุกเฉินดังกล่าว ออกไปอย่างต่อเนื่องเป็นระยะ นั้น โดยที่การระบาดของโรคโควิด 19 ในประเทศไทยมีแนวโน้มคลี่คลายไปในทางที่ดีขึ้น ด้วยผู้ติดเชื้อรายใหม่มีจำนวนในระดับคงที่ต่อเนื่องกันเป็นระยะเวลาหนึ่ง และผู้ได้รับการรักษาจนหายเป็นปกติมีแนวโน้มเพิ่มจำนวนมากขึ้น ซึ่งรัฐบาลได้ดำเนินการจัดหาวัคซีนและขับเคลื่อนแผนการให้บริการฉีดวัคซีนป้องกันโรคให้แก่ประชาชนในภาคส่วนต่างๆ ซึ่งปัจจุบันอัตราการได้รับวัคซีนเพิ่มขึ้นอย่างต่อเนื่องครอบคลุมทุกภูมิภาคในประเทศ รัฐบาลจึงเห็นว่ามีความจำเป็นที่จะต้องมีการฟื้นฟูประเทศเพื่อประโยชน์ด้านการใช้ชีวิตความเป็นอยู่และด้านเศรษฐกิจแก่ประชาชน ในเบื้องต้นจึงเห็นควรให้มีการเปิดพื้นที่นำร่องด้านการท่องเที่ยว เพื่อเป็นปัจจัยเอื้อให้นักท่องเที่ยวสามารถเดินทางเข้ามาจากต่างประเทศได้มากขึ้น อันจะเป็นประโยชน์ต่อระบบเศรษฐกิจและการจ้างงานในภาพรวมของประเทศ โดยเฉพาะอย่างยิ่งภาคธุรกิจท่องเที่ยวและภาคธุรกิจบริการที่เกี่ยวเนื่อง อาศัยอำนาจตามความในมาตรา 9 แห่งพระราชกำหนดการบริหารราชการในสถานการณ์ฉุกเฉินพ.ศ. 2548 และมาตรา 11 แห่งพระราชบัญญัติระเบียบบริหารราชการแผ่นดิน พ.ศ. 2534 นายกรัฐมนตรีจึงออกข้อกำหนดและข้อปฏิบัติแก่ส่วนราชการทั้งหลายตามคำแนะนำของศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) (ศบค.) ดังต่อไปนี้ 1.การกำหนดพื้นที่นำร่องด้านการท่องเที่ยว ให้มีการกำหนดเขตพื้นที่นำร่อง (Sandbox) ด้านการท่องเที่ยวขึ้น เพื่อการดำเนินการขับเคลื่อนด้านเศรษฐกิจของประเทศควบคู่กับการกำหนดมาตรการควบคุมและป้องกันโรคในพื้นที่แบบบูรณาการ โดยพิจารณาถึงความเหมาะสม ความพร้อม และบริบทของแต่ละพื้นที่ ทั้งนี้ เพื่อการบังคับใช้ให้เหมาะสมและเป็นการเฉพาะจากเขตพื้นที่จังหวัดตามพื้นที่สถานการณ์ 2.การกำหนดมาตรการควบคุมแบบบูรณาการในพื้นที่นำร่องด้านการท่องเที่ยวให้สถานที่ กิจการ หรือการดำเนินกิจกรรมในเขตพื้นที่นำร่องด้านการท่องเที่ยว สามารถเปิดดำเนินการได้ ภายใต้เงื่อนไข เงื่อนเวลา การจัดระบบ ระเบียบ และมาตรการป้องกันโรคที่ทางราชการกำหนด เช่น มาตรการป้องกันการติดเชื้อแบบครอบจักรวาล (Universal Prevention) มาตรการปลอดภัยสำหรับองค์กร(Covid Free Setting) รวมทั้งมาตรการตามกฎหมายว่าด้วยโรคติดต่อที่ผู้รับผิดชอบในแต่ละพื้นที่กำหนดขึ้นเป็นการเฉพาะ 3.การยกเลิกการห้ามออกนอกเคหสถาน ให้ยกเลิกการห้ามออกนอกเคหสถานในพื้นที่นำร่องด้านการท่องเที่ยวซึ่งเดิมเคยกำหนดให้เป็นเขตพื้นที่ควบคุมสูงสุดและเข้มงวด จากการจำแนกจังหวัดตามพื้นที่สถานการณ์ แต่ได้มีคำสั่งกำหนดให้พื้นที่ดังกล่าวเป็นเขตพื้นที่นำร่องด้านการท่องเที่ยวตามข้อกำหนดนี้ ทั้งนี้ ให้มีผลตั้งแต่เวลา 23.00 นาฬิกา ของวันที่ 31 ตุลาคม พ.ศ. 2564 4.การห้ามจัดกิจกรรมที่มีความเสี่ยงต่อการแพร่โรคในพื้นที่นำร่องด้านการท่องเที่ยว ห้ามจัดกิจกรรมซึ่งมีการรวมกลุ่มกันของบุคคลที่มีจำนวนรวมกันมากกว่า 500 คนในเขตพื้นที่นำร่องด้านการท่องเที่ยว 5.การเตรียมความพร้อมของสถานบริการหรือสถานที่เสี่ยงต่อการแพร่โรคในพื้นที่นำร่องด้านการท่องเที่ยว ในระยะเริ่มแรกของการดำเนินการเปิดเขตพื้นที่นำร่องด้านการท่องเที่ยว ให้สถานบริการ สถานประกอบการที่มีลักษณะคล้ายสถานบริการ สถานบันเทิง ผับ บาร์ คาราโอเกะ ที่ตั้งอยู่ในเขตพื้นที่นำร่องด้านการท่องเที่ยวยังคงปิดดำเนินการไว้ก่อนในช่วงเวลานี้ โดยให้หน่วยงานและผู้ประกอบการเตรียมความพร้อมเพื่อการผ่อนคลายมาตรการตามที่ได้ประกาศไว้แล้วในข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 (ฉบับที่ 35) ลงวันที่ 15 ตุลาคม พ.ศ. 2564 เพื่อให้สามารถเปิดดำเนินการได้ต่อไปตามแผนและกรอบเวลาที่รัฐบาลจะประกาศกำหนด 6.การปรับระดับพื้นที่สถานการณ์ย่อยภายในเขตพื้นที่นำร่องด้านการท่องเที่ยวและการกำหนดมาตรการเพิ่มเติมของแต่ละจังหวัด ให้ผู้ว่าราชการกรุงเทพมหานครโดยความเห็นชอบของคณะกรรมการโรคติดต่อกรุงเทพมหานคร หรือผู้ว่าราชการจังหวัดโดยความเห็นชอบของคณะกรรมการโรคติดต่อจังหวัด แล้วแต่กรณี เสนอต่อศูนย์ปฏิบัติการ ศูนย์บริหารสถานการณ์โควิด – 19 (ศปก.ศบค.) เพื่อตรวจสอบ กลั่นกรอง และเสนอนายกรัฐมนตรีให้พิจารณาปรับระดับความเข้มข้นหรือการผ่อนคลายของพื้นที่สถานการณ์ย่อยในระดับท้องที่หรือเขตอำเภอที่อยู่ในเขตพื้นที่จังหวัด ในความรับผิดชอบของตนได้ตามความจำเป็นแห่งสถานการณ์การระบาดของโรคติดเชื้อโควิด – 19ในห้วงเวลาต่าง ๆ ให้ผู้ว่าราชการกรุงเทพมหานครหรือผู้ว่าราชการจังหวัดพิจารณาดำเนินการตามพระราชบัญญัติโรคติดต่อ พ.ศ. 2558 โดยสั่งปีด จำกัด หรือห้ามการดำเนินการของสถานที่ หรือสั่งให้งดการทำกิจกรรมอื่นในเขตพื้นที่รับผิดชอบซึ่งมีความเสี่ยงต่อการแพร่ระบาดของโรคเพิ่มเติมจากมาตรการควบคุมแบบบูรณาการในพื้นที่นำร่องด้านการท่องเที่ยวได้ตามความเหมาะสมกับสถานการณ์การระบาดของโรคติดเชื้อโควิด – 19 7.การกำหนดผู้เดินทางเข้ามาในราชอาณาจักรเพิ่มเติม เพื่อเอื้อต่อการเดินทางเข้าราชอาณาจักรของบุคคลที่เดินทางมาจากประเทศต้นทางซึ่งได้รับการประเมินตามเกณฑ์ที่กระทรวงสาธารณสุขกำหนด และได้มีการประสานความร่วมมือเพื่อดำเนินการตามแผนการเปิดประเทศของรัฐบาล 8.มาตรการป้องกันโรคสำหรับผู้เดินทางเข้ามาในราชอาณาจักร การกำหนดมาตรการป้องกันโรคสำหรับผู้เดินทางเข้ามาในราชอาณาจักรในประเภทซึ่งเป็นผู้ได้รับอนุญาตให้เดินทางเข้ามาในราชอาณาจักร เพื่อประโยชน์ด้านเศรษฐกิจควบคู่กับความมั่นคงด้านสาธารณสุข ตามแผนการเปิดประเทศของรัฐบาล ตามที่ได้เพิ่มเติมโดยข้อกำหนดนี้ เช่น การกำหนดประเทศหรือพื้นที่ซึ่งศูนย์ปฏิบัติการมาตรการเดินทางเข้าออกประเทศและการดูแลคนไทยในต่างประเทศอนุมัติ การมีหนังสือรับรองหรือหลักฐานการลงทะเบียนการเดินทางเข้ามาในราชอาณาจักร การได้รับวัคซีนป้องกันโรคครบตามเกณฑ์ การตรวจยืนยันว่าไม่มีเชื้อโรคโควิด-19 การมีกรมธรรม์ประกันภัยที่ครอบคลุมค่าใช้จ่ายการรักษาพยาบาลตามเกณฑ์ที่กำหนด และหลักฐานการชำระค่าที่พัก ให้เป็นไปตามคำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ทั้งนี้ ตั้งแต่วันที่ 1 พฤศจิกายน พ.ศ. 2564 เป็นต้นไป ประกาศ ณ วันที่ 21 ตุลาคม พ.ศ. 2564 พลเอกประยุทธ์ จันทร์โอชา นายกรัฐมนตรี สำหรับพื้นที่นำร่องด้านการท่องเที่ยว รวมทั้งสิ้น 17 จังหวัด แนบท้ายคำสั่งศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ที่ 18/2564 เรื่อง พื้นที่นำร่องด้านการท่องเที่ยวนั้น ได้แก่ 1.กรุงเทพฯ 2.กระบี่ 3.ชลบุรี (เฉพาะ อ.บางละมุง เมืองพัทยา ศรีราชา เกาะสีชัง และสัตหีบ เฉพาะ ต.นาจอมเทียน และ ต.บางเสร่) 4.เชียงใหม่ (เฉพาะ อ.เมืองเชียงใหม่ ดอยเต่า แม่ริม และแม่แตง) 5.ตราด (เฉพาะ อ.เกาะช้าง) 6.บุรีรัมย์ (เฉพาะ อ.บุรีรัมย์) 7.ประจวบคีรีขันธ์ (เฉพาะ ต.หัวหิน และ ต.หนองแก) 8.พังงา 9.เพชรบุรี (เฉพาะเทศบาลเมืองชะอำ) 10.ภูเก็ต 11.ระนอง (เฉพาะเกาะพยาม) 12.ระยอง (เฉพาะเกาะเสม็ด) 13.เลย (เฉพาะ อ.เชียงคาน) 14.สมุทรปราการ (เฉพาะบริเวณพื้นที่ท่าอากาศยานนานาชาติสุวรรณภูมิ) 15.สุราษฎร์ธานี (เฉพาะเกาะสมุย เกาะพงัน และเกาะเต่า) 16.หนองคาย (เฉพาะ อ.เมืองหนองคาย สังคม ศรีเชียงใหม่ และท่าบ่อ) และ 17.อุดรธานี (เฉพาะ อ.เมืองอุดรธานี บ้านดุง กุมภวาปี นายูง หนองหาน และประจักษ์ศิลปาคม) -005,https://www.naewna.com/politic/610571,2021_10_22
อนุโมทนาบุญ! 'สิงโต ปราชญา'เข้าพิธีอุปสมบททดแทนคุณพ่อแม่,22 ต.ค.64 ขออนุโมทนาบุญกับ นักแสดงหนุ่ม สิงโต ปราชญาที่ขอเดินทางเข้าสู่ร่มกาสาวพัสตร์ตามความตั้งใจเพื่อทดแทนคุณบิดา มารดา และศึกษาธรรมะในวันศุกร์ที่ 22 ตุลาคม 2564 ณ อุโบสถวัดผาณิตาราม จังหวัดฉะเชิงเทรา และได้รับฉายาทางธรรมว่า ปราชโญ (ปะ-รา-ชะ-โย) แปลว่า ผู้รู้ ผู้มีปัญญา ซึ่งมีคนในครอบครัว และเพื่อนสนิทร่วมอนุโมทนาบุญ บรรยากาศการจัดงานบวชเป็นไปด้วยความสงบ เรียบง่าย เนื่องจากอยู่ในช่วงการระมัดระวังโควิด19 ซึ่งเริ่มต้นในช่วงเช้าด้วยการปลงผม ขอขมา และแห่นาคเพื่อบรรพชาอุปสมบทในเวลา 09.00 น. โดยมีพระครูธรรมประยุต เจ้าอาวาสวัดผาณิตาราม,https://www.naewna.com/entertain/610659,2021_10_22
อีกราย! หนุ่มใหญ่ถูกหลอกโอนเงิน 4 หมื่น ซื้อรถแทรกเตอร์ผ่านเฟซบุ๊ก,"22 ต.ค.64 นายพงษ์ศักดิ์ เอียดพวง อายุ56ปีชาวบ้านต.สะบ้าย้อย จ.สงขลา ได้นำเอกสารต่างๆ เข้าแจ้งความเพื่อดำเนินคดีที่ สภ.สะบ้าย้อย เพื่ออายัดบัญชี ที่ สภ.เมือง เนื่องจากได้โอนเงินค่ารถแทรกเตอร์ไถดิน ยี่ห้อคูโบต้า จำนวน 40,000บาท ให้กับนายสถาพร (นามสมมุติ) ซึ่งหลอกให้โอนเงินตามสัญญาซื้อขาย แต่ไม่ยอมส่งรถมาให้ตามสัญญา โดย นายพงษ์ศักดิ์ กล่าวว่า ตนได้ติดต่อกับนายสถาพร ซึ่งจดทะเบียนพาณิชย์ทางเฟซบุ๊ก มีการประกาศขายรถไถดิน ยี่ห้อคูโบต้าเป็นรถมือสอง ตกลงกันในราคา110,000บาท แต่โอนเงินมัดจำไปให้ก่อน40,000บาท ที่เหลือ นายสถาพร จะมารับในวันที่ส่งมอบรถไถให้แต่หลังจากที่ได้โอนเงินให้แล้ว ตั้งแต่วันที่ 16ส.ค.64หมายเลขบัญชีพร้อมเพย์0930355253 จำนวน40,000บาท หลังจากนั้น นายสถาพร ก็บ่ายเบี่ยงในการส่งรถไถตามสัญญา โดยอ้างเรื่องของการแพร่รยะบาดโควิด-19 และเรื่องน้ำท่วม และหลังจากนั้นก็มีการปิดเฟซบุ๊ก และอ้างว่าถูกแฮ็ค และมาเปิดไลน์ในการติดต่อแทน แต่การเจรจาในการส่งรถก็ไม่คืบหน้า ตนเห็นว่ารถไถที่ต้องการไม่ได้แน่ จึงได้ทำการเจรจาขอเงินมัดจำคืน ซึ่งนายสถาพร ก็รับปากและก็เหมือนเดิม คือ มาการผัดวันประกันพรุ่ง จนตนแน่ใจว่าไม่ได้ทั้งรถไถ และไม่ได้ทั้งเงินมัดจำกลับคืนแน่ จึงได้เดินทางไปแจ้งความดำเนินคดีกับ นายสถาพร โดย ทางร้อยเวรได้ติดต่อประสานงานกับธนาคารกรุงศรีอยุธยาสาขาโลตัส สงขลา เพื่อทำการอายัดบัญชีของ นายสถาพร และได้ออกหมายเรียกนายสถาพร เพื่อให้มารับทราบข้อกล่าวหา เป็นการออกหมายเรียกครั้งที่1แต่นายสถาพร ยังไม่มีการติดต่อมารับทราบข้อกล่าวหา ซึ่งขณะนี้ตนยังรอความคืบหน้าของคดีอยู่ นายพงษ์ศักดิ์ กล่าวว่า ทราบว่าชื่อในการจดทะเบียนนิติบุคคลของนายสถาพร ตั้งอยู่ที่ อ.บ้านหมี่ จ.ลพบุรี การเข้ามาร้องทุกข์กับผู้สื่อข่าวครั้งนี้ มีความประสงค์ที่จะบอกให้สังคมได้รับรู้ว่า การซื้อสิ่งของที่มีราคาทางเฟซบุ๊กอาจจะถูกหลอกลวงได้ และเท่าที่ทราบมีคนอื่นๆ ที่ถูกหลอกในลักษณะที่ให้โอนเงินมัดจำไปก่อน และไม่ได้สินค้าแบบเดียวกับตนอีกหลายราย ตนจึงต้องการให้สื่อมวลชนตีแผ่เรื่องที่ตนถูกหลอก เพื่อมิให้คนอื่นๆ ถูกหลอกเหมือนกับที่ตนโดนมา และเงินจำนวน40,000บาท ที่ตนสูญเสียไป เป็นเงินที่ไปกู้มาจาก ธกส. เพื่อต้องการซื้อรถไถมาทำสวนยาง ซึ่งตนกำลังโค่นยางเก่าเพื่อปลูกแทน และตั้งใจจะทำสวนเองด้วยการซื้อรถไถมาใช้ในการโค่น และไถดิน เพื่อปลูกยางใหม่. -008",https://www.naewna.com/local/610663,2021_10_22
ทริปสุดสวีท! 'นิกกี้-ก้อย'ควงแขนบินลัดฟ้าเที่ยวอเมริกา,22 ต.ค.64อีกหนึ่งคู่รักสุดหวานของวงการบันเทิงอย่าง นิกกี้ ณฉัตร และนักแสดงสาว ก้อย อรัชพร ที่ล่าสุดนี้ ทั้งคู่ได้จับมือควงคู่สวีทบินลัดฟ้า เช็คอินไกลถึงสหรัฐอเมริกากันเลยทีเดียว โดยนิกกี้ได้ลงภาพคู่เผยความสดใสน่ารักของตัวเองและแฟนสาว ขณะกำลังนั่งอยู่บนเครื่องบิน,https://www.naewna.com/entertain/610665,2021_10_22
โจรอ้วนผอมงัดตู้แช่ไก่หมักเกลี้ยง เจ้าของสุดช้ำใจลั่น ‘ไม่มีกิน มาขอกันดีๆ ก็จะให้’,22ต.ค.64 พ.ต.ท.เจษฎา ว่องไว สว.สอบสวน สภ.เมืองอุดรธานี รับแจ้งจากศูนย์วิทยุร่มโพธิ์ทอง สภ.เมืองอุดรธานี มีเหตุคนร้ายก่อเหตุงัดตู่แช่ไก่หมัก จำนวน 14 กก. และสายไฟฟ้าพร้อมปลั๊ก ยาว 30 เมตร ทิ้งไว้แต่ไก่สดที่เจ้าของร้านยังไม่ได้หมัก ให้เจ้าของร้านดูไว้ต่างหน้า และก่อนบุหรี่ จำนวน 1 ซอง เหตุเกิดที่ร้านไก่ทอดกัปตัน หน้าร้านสะดวกซื้อ ถ.อุดร-หนองบัวลำภู ต.บ้านเลื่อม อ.เมืองอุดรธานี จึงออกไปตรวจสอบพร้อมด้วยตำรวจสืบสวน ที่เกิดเหตุพบ นายอิทธิพล ยังสีนาด อายุ 40 ปี และนางสาวกันยา มั่นธรรมมา อายุ 36 ปี สามีภรรยา เจ้าของร้าน ชาวบ้านหนองเคียน ต.บ้านจั่น องเมืองอุดรธานี นำตำรวจตรวจสอบ ที่ล็อกกุญแจฝาถังแช่ไก่หมักถูกคนร้ายตัดออก แต่กุญแจคนร้ายไม่เอาไปด้วย ตรวจสอบภายในถังแช่พบว่า ไก่สดที่หมักไว้เมื่อวานที่ผ่านมา เพื่อเตรียมไว้ทอดขายวันนี้หายไป 14 กก. มีปีกไก่ อกไก่ และน่องไก่ ที่หมักเรียบร้อยแล้วมูลค่า ราคา 1000 บาท และสายไฟฟ้าสีดำขนาดใหญ่ พร้อมปลั๊ก ความยาว 30 เมตร ราคา 1000 บาท ที่ห้อยไว้บนหลังคาซุ้มเต้นท์ร้าน และพบก้นบุหรี่ทิ้งไว้ที่พื้น คาดว่าเป็นของคนร้ายทิ้งไว้ดูต่างหน้า และมีก้นบุหรี่ตกอยู่คาดเป็นของคนร้ายเพราะในร้านไม่มีใครสูบบุหรี่ และไก่ที่คนร้ายขโมยไปเอาแต่ไก่ที่หมักแล้ว ส่วนไก่สดที่ยังไม่หมัก ประมาณ 10 กก. ยังอยู่ คาดว่าคนร้ายคงขี้เกียจหมัก และเจ้าของร้านยืนยันว่า ไก่ที่ร้านหากหมักแล้วไปทอดรับรองว่า หากใครได้กินแล้วจะติดใจในรสชาติที่อร่อยไม่เหมือนใคร อาจเป็นอีกหนึ่งสาเหตุที่คนร้ายไม่เอาไก่ที่ยังไม่หมักไปด้วย ซึ่งตำรวจจะได้ทำเรื่องขอตรวจสอบภาพวงจรปิดที่หน้าร้านสะดวกซื้อ และบริเวณใกล้เคียง เพื่อติดตามคนร้ายมาดำเนินคดีตามกฎหมายต่อไป นางสาวกันยา มั่นธรรมมา เจ้าของร้าน ให้การว่า มาเปิดซุ้มขายไก่ทอดบริเวณนี้มาตั้งแต่เดือนมีนาคม 2564 หลังสามีเดินทางไปทำงานเป็นเชฟร้านอาหารที่ประเทศบาห์เรน และกลับมาคิดค้นไก่หมักสูตรพิเศษมาทอดขาย และเปิดให้บริการเวลา 06.00 -15.00 น. ทุกวัน ที่ผ่านมาไม่เคยมีทรัพย์สินหาย แต่เช้าวันนี้มีฝนตก ตนและสามีจึงมาเปิดร้านสาย พอมาถึงร้านพบว่าม้วนปลั๊กสายไฟหายไป เมื่อเปิดถังแช่พบว่าไก่ที่หมักใส่ถุงไว้ 14 กก.หายไปด้วย และที่รูล็อกกุญแจฝาถังถูกตัด สอบถามคุณยายที่มีบ้านอยู่ด้านหลังร้านบอกว่า เมื่อคืนที่ผ่านมา เวลาประมาณ 22.00 น. เห็นชายรูปร่างอ้วนและผอม 2 คน ขี่จักรยานและรถเข็น 2 ล้อสีส้ม มานั่งคุยกันบนถังแช่ไก่สดภายในร้าน และคาดว่าเป็นคนร้ายที่มาก่อเหตุ จึงโทรศัพท์แจ้งตำรวจมาตรวจสอบติดตามคนร้ายที่ก่อเหตุมาดำเนินคดี เพราะหากยังจับไม่ได้เกรงว่าคนร้ายจะไปก่อเหตุกับผู้ค้ารายอื่นอีก และฝากถึงคนร้ายช่วงนี้โควิดระบาดทำให้ขายของค่อยไม่ดี และขออย่ามาซ้ำเติมกันเลย หากไม่มีกินให้มาขอกันกินดีๆก็จะให้ ไม่ใช่มาทำกันแบบนี้ เพราะที่ผ่านมาก็ให้คนเร่ร่อน หรือคนไม่มีงานทำกินอยู่ประจำ เจ้าของร้านฝากถึงคนร้าย. -008,https://www.naewna.com/local/610667,2021_10_22
วุ่นหนัก! ชาวบ้าน 2 หมู่บ้านหวิดปะทะ เห็นต่างปล่อยน้ำข้ามถนน หวั่นท่วมบ้านเรือน,"ชาวบ้านหมู่ 3ตำบลจระเข้ร้อง ต้องการปล่อยน้ำข้ามถนน เพื่อทำให้บ้านที่ถูกน้ำท่วมลดลง หวิดปะทะเดือด กับชาวบ้าน หมู่ 7ตำบลจระเข้ร้อง ที่ต้องการชะลอน้ำไม่ไห้ไหลบ่าข้ามถนน หวั่นท่วมบ้านเรือนของตนเอง 22 ต.ค.64 ที่บริเวณถนนทางหลวงชนบท หมายเลข 2034 สายอ่างทอง-ไชโย หมู่ 3 ตำบลจระเข้ร้อง อ.ไชโย จ.อ่างทอง กระแสน้ำเจ้าพระยาที่ยังคง เอ่อล้น เข้าท่วมบ้านเรือนในหมู่ 3ตำบลจระเข้ร้อง ที่ยังคงเพิ่มขึ้นอย่างต่อเนื่องส่งผลให้ ไหลผ่านคันกั้นน้ำข้ามถนนทางหลวงชนบท ลงสู่คลอง ชัยนาท–อยุธยา อย่างต่อเนื่องมีผลทำให้บางจุดน้ำล้นคันคลองไหลสู่บ้านเรือนและพื้นที่ทำการเกษตรของประชาชน ของประชาชนในพื้นที่ หมู่ 4ตำบลจระเข้ร้อง พื้นที่ หมู่ 6และหมู่ 4 ตำบลชัยฤทธิ์ อำเภอไชโย ส่งผลให้ชาวบ้านทั้ง2ฝั่งถนนได้ออกมาเรียกร้องความต้องการของตนเองที่บริเวณถนนทางหลวงชนบท หมายเลข 2034 สายอ่างทอง-ไชโย จำนวนกว่า100 คน และมีปากเสียงกันวุ่นวาย โดยมีเจ้าหน้าที่อำเภอไชโย และเจ้าหน้าที่เทศบาลไชโยเข้าเจรจาเพื่อหาข้อพิพาทก่อนที่จะเกิดเรื่องบาดหมางขยายวงกว้างและทำความเข้าใจให้กับทั้ง2ฝ่าย โดยมีการนำแบริเออร์มาวางช่องเว้นช่องเพื่อชะลอน้ำให้ไหลผ่านลดน้อยลงทำให้ทั้ง2ฝ่ายพอใจและแยกย้ายกันเดินทางกลับท่ามกลางความโล่งใจของเจ้าหน้าที่ โดยชาวบ้านหมู่3ตำบลจระเข้ร้อง ที่ได้รับความเดือดร้อนน้ำเจ้าพระยาท่วมขังบ้านเรือนมานานนับเดือนหลังพนังกั้นน้ำพังน้ำเจ้าพระยาไหลเข้าท่วมหมู่บ้านสูงร่วม2เมตร บ้านชั้นเดียวไม่สามารถอยู่อาศัยได้ ส่วนบ้านสองชั้นนั้นอยู่ได้เฉพาะชั้นบน หามีการปิดทางน้ำไม่ไห้ไหลข้ามฝั่งถนนลงคลองชัยนาท–อยุธยา จะส่งผลให้น้ำท่วมสูงขึ้นอีกกว่า 50-60เชนติเมตร ทำให้บ้านเรือนชั้นสองนั้นไม่สามารถอยู่อาศัยได้จะได้รับความเดือดร้อนเพิ่มขึ้นจึงจำเป็นต้องปล่อยให้น้ำไหลผ่านเพื่อให้บ้านเรือนสองชั้นยังคงพออยู่ได้ตามสภาพ และเมื่อทราบข่าวว่ามีชาวบ้านอีกกลุ่มหนึ่งมาเรียกร้องให้ปิดกั้นน้ำจึงมีการรวมตัวออกมาโต้เถียงกันอย่างวุ่นวาย ด้านนายอำพล สวนแก้ว อดีตผู้ใหญ่บ้านหมู่ 7 ตำบลจระเข้ร้อง กล่าวว่า ตนเองและชาวบ้านหมู่ 7 ตำบลจระเข้ร้อง และชาวบ้าน หมู่ 4 และหมู่ 6 ตำบลชัยฤทธิ์ อำเภอไชโย ที่มีบ้านเรือนและสวนเกษตรไร่นา อยู่ฝั่งตรงข้ามกับบริเวณน้ำไหลข้ามถนนนั้นต้องการเพียงแค่ชะลอน้ำไห้ไหลลงน้อยลง และต้องการให้เจ้าหน้าที่นำแบริเออร์มากั้นน้ำเป็นบางจุดเพื่อไห้น้ำระบายลดและได้ไหลไปตามคลองเพื่อลงไปยังคลองบางแก้ว และน้ำจะได้ไหลเอ่อไปยังหมู่บ้านตนเองลดลงไปด้วย นี้การเรียกร้องของตนเอง ขอเพียงปิดกั้นชะลอน้ำ ไม่ได้ปิดน้ำ จังหวัดอ่างทอง มีพื้นที่ประสบภัยทั้งหมดที่ได้รับผลกระทบ รวม5อำเภอ ได้แก่ อำเภอ ป่าโมก อำเภอเมือง อำเภอวิเศษชัยชาญ อำเภอไชโย อำเภอสามโก้ มีประชาชนได้รับความเดือดร้อน จำนวน41ตำบล186หมู่บ้าน รวมทั้งสิ้น5,543ครัวเรือน ล่าสุด น้ำเจ้าพระยาไหลผ่านบริเวณหน้าศาลากลางจังอ่างทอง เพิ่มสูงขึ้นอยู่ที่ ระดับ9.29เมตร จากระดับตลิ่ง10เมตร (จุดอันตรายอยู่ที่9.20ม.) กระแสน้ำไหลผ่าน2,555ลบ.ม/วินาที. -008",https://www.naewna.com/likesara/610669,2021_10_22
'พนิต'เอาด้วย โพสต์'ปชป.'เคยเป็นความหวังคนรุ่นใหม่ กับวันนี้ที่คนย้ายออก,22 ตุลาคม 2564 นายพนิต วิกิตเศรษฐ์ส.ส.บัญชีรายชื่อ พรรคประชาธิปัตย์ โพสต์ข้อความผ่านเฟซบุ๊กระบุว่า ... ในอดีต พรรคประชาธิปัตย์เคยเป็นความหวังของคนรุ่นใหม่ในยุคนั้น แต่ทุกวันนี้สถานการณ์การเมืองเปลี่ยนไป อาจด้วยเพราะการเปลี่ยนแปลงหลายด้านที่เราควบคุมไม่ได้ ทำให้หลายคนที่เคยอยู่ หลายคนที่เคยร่วมยึดในอุดมการณ์ และประชาชนหลายคนที่เคยคาดหวัง ก็อาจจะไม่ได้รู้สึกแบบนั้นแล้ว เพราะการเปลี่ยนแปลงที่ไม่ได้เป็นไปตามปัจจุบันของประชาธิปัตย์ ถึงผมจะรู้สึกเสียดายที่ใครหลายคนต้องออกไปจากพรรคฯ แต่ทุกคนก็ต่างออกไปแสดงออกจุดยืนของตัวเอง ซึ่งก็ถือว่าเป็นเรื่องที่ดี ทุกการเปลี่ยนแปลง (ที่เป็นการพัฒนาไปในทิศทางที่ดี) ย่อมมีแต่สิ่งดีๆเสมอ…,https://www.naewna.com/politic/610666,2021_10_22
'กัมพูชา'เปิดโรงเรียนอนุบาล-ประถม หลังประชากรส่วนใหญ่ได้รับวัคซีนแล้ว,22 ตุลาคม 2564 หนังสือพิมพ์ท้องถิ่นกัมพูชารายงานว่ากระทรวงศึกษาธิการกัมพูชาอนุญาตให้โรงเรียนอนุบาลและประถมในพื้นที่ที่สามารถควบคุมโรคติดเชื้อไวรัสโคโรนาสายพันธุ์ใหม่ (โควิด-19) กลับมาเปิดการเรียนการสอนอีกครั้ง หลังจากประชากรกลุ่มเป้าหมายส่วนใหญ่ได้รับวัคซีนแล้ว ฮอง จวน นารน รัฐมนตรีว่าการกระทรวงฯ กล่าวว่าครูและนักเรียนที่ได้รับวัคซีนป้องกันโรคโควิด-19 ครบโดสจะได้รับสิทธิกลับโรงเรียนก่อน แต่ครูที่อายุ 50 ปีขึ้นไปควรสอนทางออนไลน์ต่อไป ส่วนโรงเรียนที่มีคุณสมบัติตรงตามมาตรฐานการปฏิบัติงาน (SOPs) สามารถกลับมาเปิดทำการตั้งแต่วันที่ 1 พ.ย. เป็นต้นไป โรงเรียนต้องจำกัดจำนวนนักเรียนในห้องเรียนอยู่ที่ 15-20 คน และต้องรักษาระยะห่างทางสังคม นารนกล่าว พร้อมสั่งห้ามโรงเรียนจำหน่ายขนมหรืออาหาร และการเล่นกีฬาใดๆ การดำเนินการดังกล่าวมีขึ้นหลังจากอัตราการฉีดวัคซีนป้องกันโรคโควิด-19 ของกัมพูชาอยู่ในระดับสูง และยอดผู้ป่วยรายใหม่ลดลงอย่างเห็นได้ชัดในช่วงไม่กี่เดือนที่ผ่านมา โดยโรงเรียนมัธยมตอนต้นและตอนปลายและมหาวิทยาลัยได้กลับมาเปิดทำการแล้วตั้งแต่เดือนกันยายน ทั้งนี้ กัมพูชาเริ่มฉีดวัคซีนป้องกันโรคโควิด-19 เมื่อวันที่ 10 ก.พ. และมีจีนเป็นผู้จัดหาวัคซีนรายหลัก โดยเมื่อนับถึงวันพุธ (20 ต.ค.) ประชากรอายุ 6 ปีขึ้นไปได้รับวัคซีนอย่างน้อยหนึ่งโดส จำนวน 13.63 ล้านคน คิดเป็นร้อยละ 85.2 ของประชากรรวม 16 ล้านคน ซึ่งส่วนหนึ่งรับวัคซีนครบโดส 12.85 ล้านคน (ร้อยละ 80.3) และรับวัคซีนโดสกระตุ้น 1.56 ล้านคน (ร้อยละ 9.75),https://www.naewna.com/inter/610676,2021_10_22
'ขวัญ'ทะลุชิงสอยคิวอีมิแน้นท์พังงา,"22 ตุลาคม 2564 การแข่งขันสนุ้กเกอร์อาชีพ สะสมคะแนน ประจำปี 2564 รายการที่ 2 ประจำปี อีมิแน้นท์แอร์-ทรู พังงาคัพ 2021 ชิงเงินรางวัลรวม 1,304,000 บาท ที่โรงแรมเอราวัณ จังหวัดพังงา ขวัญ สระบุรี สุชาครีย์ พุ่มแจ้ง นักแทงจอมเก๋าวัย 46 ปี อดีตรองแชมป์เยาวชนโลก และมืออาชีพโลก ลงดวลคิวกับ แมน นครปฐม ธนวัฒน์ ถิรพงศ์ไพบูลย์ อดีตแชมป์เยาวชนโลก และเจ้าของสถิติแทงแม็กซิมั่มเบรก ในระดับอาชีพโลกด้วยวัยน้อยที่สุด ด้วยวัย 16 ปี 312 วัน ผู้ปราบ นุ้ก สงขลา กฤษณัส เลิศสัตยาทร ให้พ่ายแพ้หนแรกในรอบ 33 เกมเมื่อรอบที่แล้ว ปรากฎว่า ขวัญ อาศัยความเคี่ยวออกคิวในสไตล์ตัวเอง สะกด แมน จนเมาหมัด ก่อนที่ ขวัญ จะชนะไป 4-1 เฟรม ด้วยสกอร์ 60-38, 74-14, 53-25, 70(70)-35 และ 58-39 ตีตั๋วผ่านเข้าสู่รองชิงชนะเลิศ ได้สำเร็จ สำหรับนัดชิงชนะเลิศ จะแข่งขันระบบ 4 ใน 7 เฟรม ผู้ชนะจะได้รับเงิน 200,000 บาท รองชนะเลิศ รับ 80,000 บาท หากใครสามารถทำแม็กซิมั่มเบรกได้สำเร็จ บริษัท อีมิเน้นท์ แอร์(ประเทศไทย) จำกัด จะมอบเงินสดให้ 500,000 บาท หรือทองคำหนัก22 บาท ถ่ายทอดสดทาง ทรูโฟร์ยู ช่อง 24 และทรูวิชันส์",https://www.naewna.com/sport/610686,2021_10_22
ถูกใจแฟนคลับ! 'ลิซ่า'โพสต์ภาพสุดเซ็กซี่ สวมบิกินีริมทะเล,22 ต.ค.64 ทำเอาไอจีแทบลุกเป็นไฟเลยทีเดียว สำหรับไอดออลสาวสุดฮอต อย่าง ลิซ่าBLACKPINKหรือ ลลิษา มโนบาล ที่ล่าสุดเจ้าตัวได้โพสต์รูปใส่บิกินี่สีน้ำตาลอ่อนๆ ของแบรนด์ Celine ลงอินสตาแกรม โดยอวดเรียวขายาวใส่เพียงเสื้อครอปเอวลอยดูสวยซนและสดใส ทำเอาไอจีแทบแตก เหล่าแฟนคลับทั่วโลกแห่ไปคอมเมนต์รัวๆ เลยทีเดียว,https://www.naewna.com/entertain/610684,2021_10_22
'พงศภัค'แชมป์กอล์ฟสิงห์อเมเจอร์,"สมาคมกีฬากอล์ฟแห่งประเทศไทย ฯ ร่วมกับ บริษัท สิงห์ คอร์เปอเรชั่น จำกัด,การกีฬาแห่งประเทศไทย และผู้ร่วมสนับสนุน จัดการแข่งขันกอล์ฟสมัครเล่นชิงชนะเลิศประเทศไทย รายการ สิงห์ ไทยแลนด์ อเมเจอร์ โอเพ่น 2021 ชิงถ้วยพระราชทาน รัชกาลที่ 7 จัดการแข่งขันเป็นครั้งที่ 87 ระหว่างวันที่ 19-22 ตุลาคม 2564 ณ สนามปัญญาอินทรา กอล์ฟ คลับ (คอร์สเอ และบี) พาร์ 71 ชายแข่งระยะ 6,998 หลา หญิงแข่งระยะ 6,232 หลา ผู้ชนะเลิศประเภทชาย ได้ครองถ้วยพระราชทาน รัชกาลที่ 7 ส่วนประเภทหญิง ครองถ้วยเกียรติยศ นายรังสฤษดิ์ ลักษิตานนท์ นายกสมาคมกีฬากอล์ฟแห่งประเทศไทยฯ มีนักกอล์ฟร่วมแข่งขันรวม 94 คน แบ่งเป็นชาย 53 คน หญิง 41 คน โดยผู้ที่ทำคะแนนเกินวันละ 12 โอเวอร์พาร์ 83 จะไม่ผ่านเข้ารอบไปเล่นในวันต่อๆไป โดยในพิธีมอบรางวัลได้รับเกียรติจากนายรังสฤษดิ์ ลักษิตานนท์ นายกสมาคมกีฬากอล์ฟแห่งประเทศไทยฯ และนายณภัทร ควรตระกูล ผู้จัดการทั่วไป บริษัท ปัญญาพร็อพเพอร์ตี้ส์ จำกัด ร่วมมอบรางวัลและแสดงความยินดีกับนักกอล์ฟที่ได้รับรางวัล เมื่อ 22 ต.ค.64 ชิงชัยในรอบสุดท้าย ประเภทชาย ฟีฟ่าพงศภัค เหล่าภักดี ดีกรีทีมชาติไทยวัย 16 ปี จากจังหวัดระยอง โชว์ฟอร์มสมราคาแชมป์เก่า แม้จะทำได้เพียง อีเว่นพาร์ 71 จากเบอร์ดี้สองหลุม ที่หลุม 7,10 เสียโบกี้สองหลุมที่หลุม 14,17 สี่วันคว้าแชมป์ไปที่สกอร์รวม 11 อันเดอร์พาร์ 273 โดยมี โต้ ณัฐพงศ์ รัชธร วัย 18 ปีจากขอนแก่น รองแชมป์ปีที่แล้ว รั้งรองแชมป์อีกครั้งที่สกอร์เท่าเดิม 8 อันเดอร์พาร์ 276 ส่วนอันดับสามเป็นของ มาร์ค ปรมินทร์ อินรักษา วัย 20 ปี จากกรุงเทพฯที่ 5 อันเดอร์พาร์ 279 ส่วน ไป๋ อาศิษย์ อารีพันธ์ ผู้นำสองรอบแรกตีหลุดไปถึง 7 โอเวอร์พาร์ 78 หล่นไปอยู่อันดับ 9 ร่วมที่ 1 อันเดอร์พาร์ 283 พงศภัค เหล่าภักดี แชมป์สมัยที่สอง เปิดใจว่า ช่วง 12 หลุมแรกเล่นตามแผนหมดเลยครับ ตีเข้าแฟร์เวย์ตามที่ตัวเองต้องการ ตีเข้ากรีนเพื่อพัตต์ให้เสียโบกี้ยากที่สุด จนมาถึงช่วง 7 หลุมหลัง พี่โต้(รัชพงศ์)ได้สองเบอร์ดี้ติดทำให้ตามมาเหลือไม่กี่แต้ม ก็เลยเริ่มมีความกดดันเพิ่มขึ้นนิดหน่อย ทำให้เกมผมดร็อปลงมา ทำให้เกร็งไปช่วงหนึ่งเลย เก็บเบอร์ดี้ไม่ได้และเสียโบกี้บ้าง ผมต้องรีเซ็ทตัวเองใหม่จนมาได้แชมป์ในที่สุด ส่วนพี่ไป๋(อาศิษฐ์)เค้าไปออกดับเบิ้ลสองหลุมติดคงอารมณ์เสีย เลยกลับมาไม่ได้ ผมรู้สึกดีใจและเป็นเกียรติมากครับที่คว้าแชมป์ได้สองสมัยติดต่อกัน ส่วนปีหน้าถ้ามีโอกาสก็คงจะกลับมาป้องกันแชมป์อีก ผมอยากขอบคุณพ่อแม่ ครอบครัวที่สนับสนุนผมมาโดยตลอด ขอบคุณเพื่อนๆที่ให้กำลังใจกัน ถ้าไม่มีพวกเขาผมคงมาไม่ถึงจุดนี้ ขอบคุณสิงห์ สมาคมฯ สนามปัญญาฯ ที่จัดรายการดีๆอย่างนี้ให้นักกอล์ฟทั่วประเทศได้มาแข่งกันทุกปี สุดท้ายฝากถึงรุ่นน้องทุกคน ขอมให้ซ้อมอย่างสม่ำเสมอ ซ้อมอย่างมีเป้าหมาย ขณะที่ ประเภทหญิง ซิม ณัฐกฤตา วงศ์ทวีลาภ สวิงทีมชาติวัย 18 ปีจากกรุงเทพฯ ปิดฉากวันสุดท้ายได้อีก 5 อันเดอร์พาร์ 66 จาก 7 เบอร์ดี้ที่หลุม 1,4,6,10,11,13,14 โดยเสีย 2 โบกี้ที่หลุม 7,16 สกอร์รวม 14 อันเดอร์พาร์ 270 คว้าแชมป์หญิง รับถ้วยเกียรติยศ คุณรังสฤษดิ์ ลักษิตานนท์ นายกสมาคมกีฬากอล์ฟแห่งประเทศไทยฯ ทิ้งห่างอันดับสอง ฮัท สุวิชยา วินิจฉัยธรรม นักกอล์ฟดาวรุ่งวัย 15 ปี จากขอนแก่น ถึง 6 สโตรก ที่รอบนี้ทำได้เพียงอีเว่นพาร์ 71 สกอร์รวม 8 อันเดอร์พาร์ 276 ขณะที่อันดับสามเป็นของ เฟื่องฟ้า สุรภา จันทมุณี วัย 17 ปีจากภูเก็ต ที่ทำเพิ่มได้ 1 อันเดอรพาร์ 70 สกอร์รวม 6 อันเดอร์พาร์ 278 นอกจากนี้ มีนักกอล์ฟชาย-หญิงทำโฮลอินวันได้ 3 รายได้แก่ ซันวิศรุต ปริปุณณะ วัย 23 ปีจากกรุงเทพฯ ทำได้ที่หลุม 13 ระยะ 155 หลาด้วยเหล็ก 9 จบสี่วันสกอร์ 1 อันเดอร์พาร์ 283 ในลำดับที่ 9 ร่วม , น้ำผึ้งนวพร สุนทรียภาส วัย 16 ปีจากกรุงเทพฯทำได้ที่หลุม 17 ระยะ 162 หลาด้วยเหล็ก 7 สี่วัน 3 โอเวอร์พาร์ 287 อันดับ 9 ร่วม,มะปรางปุญญาดา ตั้งศรีเสรี วัย 15 ปีจากขอนแก่น ทำได้ที่หลุม 13 ระยะ 136 หลาด้วยเหล็ก 7 จบที่สกอร์รวม28 โอเวอร์พาร์ 312 อันดับที่ 32 ร่วม สรุปผลการแข่งขัน สิงห์ ไทยแลนด์ อเมเจอร์ โอเพ่น 2021 ประเภทชาย (-11) 273 พงศภัค เหล่าภักดี 68-67-67-71 (-8) 276 ณัฐพงศ์ รัชธร 68-67-71-70 (-5) 279 ปรมินทร์ อินรักษา 68-70-72-69 (-3) 281 วีรวิชญฺ นาคประชา 72-71-71-69, ต้นแสง นันยะ 69-73-70-69, ศุภภณ อมรชัยชาญ 70-70-71-70 (-2) 282 ชนาดล ดนตรี 70-70-74-68, ณฐนนท ธนูรัตน์ 73-69-70-70 ประเภทหญิง (-14) 270 ณัฐกฤตา วงษ์ทวีลาภ 66-71-67-66 (-8) 276 สุวิชยา วินิจฉัยธรรม 70-67-68-71 (-6) 278 สุรภา จันทมุณี 71-66-71-70 (-4) 280 สรัลพร เกตุสุวรรณ์ 73-72-68-69, ณฐชนก ตันวรรณรักษ์ 69-70-71-70 (-2) 282 ฐิติกาญจน์ ธรรพสิทธิ์ 72-67-71-72 (-1) 283 บุรพร ทรัพย์สมบูรณ์ 67-73-71-72",https://www.naewna.com/sport/610692,2021_10_22
น้ำป่าทะลักรอบ 3 ผู้ว่าฯเลยรุดตรวจสอบพบชาวบ้านน้ำสวยเดือดร้อนกว่า 50 หลัง,"ผู้สื่อข่าวรายงานว่า เมื่อคืนวันที่ 21 ต.ค.64 ที่ผ่านมา จังหวัดเลยได้เกิดฝนตกหนักตลอดคืนเกือบทั้ง 14 อำเภอทำให้ในหลายอำเภอได้เกิดน้ำป่าไหลเข้าท้วมบ้านเรือนประชาชน เกิดดินสไลด์ไหลลงมาปิดเส้นทาง ร่วมทั้งต้นไม้ใหญ่ล้มปิดเส้นทางในหลายหมู่บ้าน โดยเฉพาะช่วงเวลา 05.00 น.ถึงเช้า 08.00 น.ได้เกิดเหตุน้ำป่าทะลักเข้าท่วมหมู่บ้านสูบ ต.น้ำสวย อ.เมือง จ.เลย กว่า 40-50 หลังคา ประชาชนต้องพากันเร่งขนของไว้บนที่สูง โดยบ้านเรือนบางหลัง น้ำทะลักเข้าไปในบ้านระดับน้ำสูงประมาณ 60 เซนติเมตร ล่าสุดนายชัยธวัช เนียมศิริ ผู้ว่าราชการจังหวัดเลย นายกิตติคุณ บุตรคุณ นายอำเภอเมืองเลย พร้อมนายยศกร สุขสะอาด หัวหน้าสำนักงานป้องกันและบรรเทาสาธารณภัยจังหวัดเลยได้ลงพื้นที่ตรวจสอบบ้านเรือนประชาชนถูกน้ำป่าไหลเข้าท่วมภายในบ้าน ขณะนี้น้ำได้ลดและแห้งลงแล้วแต่ได้ทิ้งสภาพความเสียหายของบ้านเรือน ไร่นา ที่ถูกน้ำพัดเสียหายเป็นบริเวณกว้าง นายชัยธวัช เผยว่า จากที่จังหวัดเลยได้มีฝนตกลงมาตลอดทั้งคืน โดยเฉพาะในตำบลน้ำสวย บ้านสูบ หมู่ที่ 1, 4, 9 และหมู่ที่ 10 ได้เกิดฝนตกหนักตลอดทั้งคืนปริมาณถึง 90 มม.ทำให้น้ำที่มาจาก 2 ช่องทางจากลำน้ำลายและลำน้ำที่มาจาก อ.เชียงคาน ด้านบ้านท่าวังผา มวลน้ำได้ไหลลงมาจบกันที่ฝายวังปลา ทำให้น้ำได้ล้นฝาย และไหลเข้าหมู่บ้านใน 4 หมู่บ้านในช่วงเช้าประมาณ 05.00 น.และมวลน้ำได้ทิ้งความเสียหายไว้ ทั้งถนนที่น้ำยังขังท่วมเป็นบางช่วงและได้เข้าท่วมบ้านเรือนประชาชนประมาณ 40-50 หลังคาเรือน น้ำได้เข้าท่วมสูงประมาณ 60 ซม.ด้านความเสียหายส่วนใหญ่ชาวบ้านได้เร่งเก็บของไว้ที่สูงก่อนที่น้ำจะมา แต่ได้ทิ้งคราบดินโคลน ที่ไหลมาตามน้ำ ในการนี้ทั้งอำเภอเมืองเลย ทางเทศบาลตำบลน้ำสวย ผู้ใหญ่บ้าน กำนัน รวมถึงหน่วยงาน ปภ.เลย ทั้ง ตชด. ทหาร ได้ระดมเจ้าหน้าที่ช่วยทำความสะอาดให้กับชาวบ้าน ส่วนความเสียหายข้าวของ และพื้นที่ด้านการเกษตรอยู่ระหว่างการสำรวจ ส่วนในการแก้ปัญหาระยะยาวจะมี 2 ส่วน จากที่ในหมู่บ้าน ต.น้ำสวย ในช่วงกลางปี 63 ได้เกิดน้ำท่วมขนานใหญ่ ท่วมบ้านเรือนประชาชนกว่า 300 กว่าหลังในช่วงปีที่ผ่านมา ขณะที่ทางสำนักงานโยธาและผังเมือง ได้สำรวจออกแบบ แนวทางการป้องกันน้ำท่วมในพื้นที่ ต.น้ำสวย ซึ่งในเรื่องนี้ทางจังหวัดจะได้เร่งดำเนินการอย่างเร่งด่วน ส่วนที่ 2 ในฝายวังปลา ที่เคยเกิดฝายพังหรือชำรุดในช่วงน้ำท่วมใหญ่ ขณะนี้ได้มีการแก้ปัญหาชั่วคราว ซึ่งที่เข้าไปตรวจสอบดูพบว่าอาจมีความเสี่ยงเกิดขึ้นอีกได้ ในเรื่องนี้ทางชลประทานได้มีงบประมาณแก้ไขในงบประมาณปี 2566 น่าจะแก้ปัญหาได้ระยะยาวต่อไป",https://www.naewna.com/local/610689,2021_10_22
‘โควิดกรุงเทพฯ’ 50 เขตวันนี้- 10 อันดับสูงสุด ‘ปทุมวัน’ยึดเบอร์1,"โควิดกรุงเทพฯ 50 เขตวันนี้- 10 อันดับสูงสุด ปทุมวันยึดเบอร์1 22 ตุลาคม 2564 เพจ กรุงเทพมหานคร โดยสำนักงานประชาสัมพันธ์ รายงานจำนวนผู้ป่วยรายเขตที่มีที่อยู่ในพื้นที่กรุงเทพฯ ประจำวันที่ 22 ตุลาคม 2564 รวม 50 เขต มีผู้ติดเชื้อ 762 ราย อยู่ระหว่างติดตามที่อยู่ขณะป่วย 19 ราย โดยเขตที่พบผู้ติดเชื้อน้อยที่สุด คือ บางกะปิ , พระโขนง และวัฒนา เขตละ 2 ราย ขณะที่ 10 อันดับเขตที่มีผู้ติดเชื้อสูงสุด เป็นดังนี้ 1. ปทุมวัน 58 ราย 2. ราชเทวี 48 ราย 3. ธนบุรี 39 ราย 4. จตุจักร 35 ราย 5. บางกอกน้อย 32 ราย 6. ดินแดง 31 ราย 7. บางแค 28 ราย 8. บางซื่อ 27 ราย 9. ดุสิต 25 ราย 10. พระนคร 24 ราย -005",https://www.naewna.com/local/610700,2021_10_22
'แพทย์ชนบท'ไขข้อข้องใจ! โควิด 4 จว.ชายแดนใต้ระบาดหนัก แต่ทำไม ATK พบเชื้อน้อย,"วันที่ 22 ตุลาคม 2564 เพจเฟซบุ๊ก ชมรมแพทย์ชนบท โพสต์ข้อความ ระบุว่าสี่จังหวัดชายแดนใต้ระบาดหนักมาก แต่ทำไม ATK สปสช. พบเชื้อน้อยมาก อัตราการติดเชื้อของชายแดนใต้หนักมาก การตรวจ RT-PCR ในกลุ่มเสี่ยงสูงนั้น พบการติดเชื้อสูง 20-50% ตามความรุนแรงแต่ละพื้นที แต่รายงานของ สปสช. เมื่อวันที่22 ตุลาคม 2564 ชัดเจนว่า LEPU ที่ สปสช.แจกมาลงมาใน เขต 12 มีจำนวน 1,022,500 ชิ้น ได้แจกจ่ายไปแล้ว 141,988 ชิ้น หรือราว 14% เท่านั้น ทั้งๆที่ระบาดหนัก ประชาชนมีความต้องการ การตรวจสูงมาก แต่ก็มีกลุ่มเสี่ยง(กลุ่มที่มีอาการ กลุ่มที่ใกล้ชิดผู้ป่วย พื้นที่เสี่ยง)มาขอรับเพียง 14% ในจำนวนที่รับไป 14% นี้ มีการลงผลการตรวจไว้ผ่านแอปเป๋าตังส์จำนวน 17,135 ราย โดยมีผลบวก 397คนหรือ 2.3% เท่านั้น เชื่อว่าคนที่รับไปเป็นหลักแสนคนนั้นมีครึ่งหนึ่งเป็นอย่างน้อยที่ตรวจแล้ว แต่ไม่ได้ลงผล ส่วนใหญ่คงผลเป็นลบ เพราะหากเป็นบวก มักจะลงผลเพื่อการเข้าสู่ระบบการรักษากักตัว ดังนั้นอัตราการพบเชื้อจริงๆจาก ATK นี้จึงน่าจะต่ำกว่า 2.3%มาก ไม่ใกล้เคียงกับที่ อย. องค์การเภสัชรับรองมาตรฐานไว้เลย ถ้าชุดตรวจนี้ หากมีการจัดซื้อเป็นไปตามเจตนารมณ์เดิม คือให้ใช้ 2 in 1 เน้นให้เจ้าหน้าที่ใช้ในการควบคุมโรค และใช้แจกชาวบ้านใช้ได้ด้วย มีความแม่นยำสูง เชื่อว่าจะแจกจ่ายจนไม่มีเหลือแล้ว ATK 1 ล้านชุดนั้นไม่ใช่น้อย แทบจะแจกได้ทุกหลังคาเรือนละชุดในจังหวัดชายแดนใต้ แต่เพราะความไม่มั่นใจ จึงตกค้างไม่มีใครขอรับไปตรวจ โรงพยาบาลก็ยอมซื้อ ATK เองมาใช้ การควบคุมโรคในชายแดนใต้จึงเอวังเสียโอกาสไปอย่างไม่ควรจะเป็น ปล. ขอบคุณข้อมูลจาก สปสช.ที่เผยแพร่ผ่าน dashboard อย่างไม่ปกปิด",https://www.naewna.com/local/610696,2021_10_22
สนามบินดอนเมืองปิดทางลงสะพานกลับรถ 25-31 ต.ค.นี้ แนะ 2 วิธีเข้าอาคารผู้โดยสาร,รายงานข่าวจากท่าอากาศยานดอนเมือง (ทดม.)แจ้งปิดช่องทางจราจรลงสะพานลอย 2 (เส้นทางที่มาจากสะพานกลับรถ หน้าสถานีรถไฟดอนเมือง ถนนวิภาวดีรังสิตฝั่งขาออก ไปยังอาคารผู้โดยสารขาเข้า) ในวันที่ 25-31 ต.ค.64 เนื่องจาก ทดม.กำลังดำเนินการขยายช่องทางการจราจร ซึ่งเป็นส่วนหนึ่งในโครงการก่อสร้างขยายสะพานทางขึ้นอาคารสำนักงาน ทดม. ทั้งนี้เพื่อช่วยลดความคับคั่งของการจราจรภายใน ทดม. เตรียมความพร้อมเดินหน้าพัฒนาสนามบินรองรับการเดินทางของผู้โดยสารภายหลังสถานการณ์กลับสู่สภาวะปกติทันที สำหรับผู้โดยสารที่มาจากถนนวิภาวดีรังสิตฝั่งขาออก เพื่อไปยังอาคารผู้โดยสารขาเข้า ดังนี้วิธีที่ 1 สามารถใช้เส้นทางกลับรถฐานทัพอากาศ เพื่อเข้าช่องทาง ทดม.3 หรือช่องทาง ทดม.4 วิธีที่ 2 สามารถใช้เส้นทางผู้โดยสารขาออก ไปกลับรถที่ใต้อาคารผู้โดยสารภายในประเทศ หรือหน้าทางเข้าคลังสินค้า เพื่อใช้ถนนสาย 3 (ติดริมรั้วกำแพง ทดม.),https://www.naewna.com/business/610708,2021_10_22
ส่งตรงจากเมืองทิพย์! 'แม่หญิงลี-ตูน'เผยภาพพรีเวดดิ้งสุดหวาน,22 ต.ค.64 หวานหยดย้อยสุดๆ สำหรับแม่หญิงลี แห่งเมืองทิพย์ หรือ บุหงาวลัย คงขวัญ ที่ล่าสุดแฟนเพจเฟซบุ๊กเพจVEEN ได้เผยภาพพรีเวดดิ้งสุดหวานพร้อมแคปชั่นว่าPre Wedding ชาติ&ตูน วันนี้ชาติดีใจชาติได้ผัว จากเมื่อก่อนเคยมั่วมาหลายหน ชาติดีใจได้ผัวเป็นตัวตน ที่ผ่านมาห้าร้อยคนไม่เคยลืม ทั้งนี้ หลังจากที่โพสต์ดังกล่าวถูกแชร์ออกไป ก็มีชาวเมืองทิพย์เข้ามาแสดงความยินดีจำนวนมาก พร้อมบอกด้วยว่า ภาพสุดท้าย คือ พีคสุด!,https://www.naewna.com/entertain/610710,2021_10_22
'ควีนเอลิซาเบธ'เสด็จประทับรพ.ในรอบหลายปี ตรวจพระวรกายเบื้องต้น,22 ตุลาคม 2564 สำนักข่าวต่างประเทศรายงาน สมเด็จพระราชินีนาถเอลิซาเบธที่ 2 แห่งอังกฤษ ซึ่งมีพระชนมายุ 95 พรรษา ทรงประทับค้างคืนอยู่ในโรงพยาบาลเป็นครั้งแรกในรอบหลายปี เพื่อตรวจพระวรกายเบื้องต้น สมเด็จพระราชินีนาถแห่งอังกฤษ ทรงยกเลิกหมายกำหนดการเสด็จพระราชดำเนินเยือนไอร์แลนด์เหนือ เมื่อวันพุธที่ผ่านมา ตามการถวายคำแนะนำของคณะแพทย์ และไม่มีความเกี่ยวข้องกับโรคโควิด-19 แต่อย่างใด สำนักพระราชวังวินด์เซอร์ กล่าวในแถลงการณ์เมื่อวันพฤหัสบดีตามเวลาท้องถิ่นว่า องค์พระประมุขแห่งสหราชอาณาจักรอังกฤษได้รับการถวายคำแนะนำทางการแพทย์ให้ทรงพักผ่อน สมเด็จพระราชินีเสด็จไปถึงโรงพยาบาลบ่ายวันพุธ เพื่อการตรวจพระวรกายเบื้องต้น ก่อนที่จะเสด็จพระราชดำเนินกลับไปยังพระราชวังวินด์เซอร์ ในช่วงเวลาพระกระยาหารเที่ยงของวันพฤหัสบดี และพระองค์ยังทรงมีขวัญกำลังพระทัยที่ดี ทางสำนักพระราชวังไม่ได้เปิดเผยรายละเอียดว่า เหตุใดพระองค์ถึงต้องไปตรวจพระวรกายในเบื้องต้น แหล่งข่าวในราชสำนัก เปิดเผยว่า สมเด็จพระราชินีทรงประทับพักค้างที่โรงพยาบาลคิง เอ็ดเวิร์ดที่ 7 ใจกลางกรุงลอนดอน,https://www.naewna.com/inter/610715,2021_10_22
แห่งเดียวในสุโขทัย! 'ศาลแม่แก้ว' ความเชื่อเก่าแก่กว่า 600 ปี เทวสตรีโปรดปรานปลัดขิก,แห่งเดียวในสุโขทัย! 'ศาลแม่แก้ว' ความเชื่อเก่าแก่กว่า 600 ปี เทวสตรีโปรดปรานปลัดขิก เกิดความสงสัยอย่างมาก สำหรับคนต่างถิ่นที่ขับรถแล่นผ่าน 'ศาลแม่แก้ว'ที่ตั้งอยู่ริมถนนสายหลักศรีสัชนาลัย-อุตรดิตถ์ ต.ดงคู่ อ.ศรีสัชนาลัย จ.สุโขทัย แล้วจะเห็นมีปลัดขิก ทั้งอันเล็กอันใหญ่ ทาสีแดง ตั้งวางไว้ตรงหน้าศาลจำนวนมาก ต่างก็พากันคิดสงสัย และอยากรู้ว่ามีความเป็นมาอย่างไร ทั้งนี้ ทีมข่าวฯ เองก็เกิดความสงสัย จึงได้ลงพื้นที่และได้พบกับ นายพรมศรีธิ อายุ 85 ปี มัคนายกวัดดงคู่ หมู่ที่ 2 ต.ดงคู่ อ.ศรีสัชนาลัย เล่าให้ฟังว่า ศาลแม่แก้วแห่งบ้านดงคู่ นั้นมีมายาวนานแล้ว เดิมตั้งอยู่ในดอยตรงเขาตาดหน้ายักษ์ ก่อนจะย้ายมาอยู่ตรงริมถนน และชาวบ้านจะร่วมใจกันจัดพิธีเลี้ยงแม่แก้ว ในช่วงต้นเดือนพฤษภาคม เป็นประจำทุกปี โดยมีเครื่องเซ่นไหว้เป็นหัวหมู ไก่ต้ม เหล้าขาว อาหารคาว-หวาน และที่ขาดไม่ได้ก็คือ ปลัดขิก เวลาร่างทรงประทับเขาจะชอบ แล้วก็วิ่งเข้าหา ไปลูบไปคลำปลัดขิกด้วย นายสมชายเดือนเพ็ญ รองปลัดเทศบาลตำบลในเมือง และนักประวัติศาสตร์ท้องถิ่นสุโขทัย กล่าวว่า ศาลแม่แก้วของหมู่บ้านดงคู่ เป็นศาลแห่งเดียวในสุโขทัยที่บูชาด้วย ดอกไม้เจ้า ซึ่งเป็นภาษาโบราณ แปลว่า อวัยวะเพศชาย (ปลัดขิก) แม่แก้วโปรดปรานมาก เพราะเป็นเทวสตรี เป็นศาสนาผีที่เป็นผู้หญิง ความเชื่อนี้มีมายาวนาน จากการตรวจเอกสารและสอบหาข้อมูล พบว่า ชาวบ้านดงคู่ส่วนหนึ่งเป็นคนล้านนา มาจาก อ.ลับแล จ.อุตรดิถต์ อีกส่วนเป็นชาวไทยจาก ต.ทุ่งยั้ง ที่อพยพมาอยู่ใน ต.ดงคู่อ.ศรีสัชนาลัย และความเชื่อเรื่องศาลแม่แก้วก็มาจากชาว อ.ลับแล ซึ่งเป็นชาวล้านนาที่อพยพมาจากเมืองเชียงราย เมื่อปี พ.ศ. 1948 สมัยพระมหาธรรมราชาที่ 3 หรือพญาไสลือไทย และที่เชียงรายก็มีความเชื่อเรื่องแม่แก้วเช่นกัน แสดงว่าความเชื่อนี้มีมายาวนานอย่างน้อย 600 ปี เพราะชาวลับแลอพยพมาจากเชียงราย เมื่อประมาณ 616 ปีที่แล้ว และบางส่วนก็มาอยู่ที่ ต.ดงคู่อ.ศรีสัชนาลัยจ.สุโขทัย จึงนำความเชื่อนี้มาด้วย จนกลายเป็นสิ่งศักดิ์สิทธิ์ประจำหมู่บ้าน และนอกจากปลัดขิกที่นิยมนำมาเป็นเครื่องเซ่นไหว้ ก็ยังมีหัวหมู ไก่ต้ม เหล้าขาว อาหารคาว-หวาน เครื่องสำอาง และชุดไทย ถวายเป็นเครื่องแก้บน อีกด้วย. -008,https://www.naewna.com/likesara/610707,2021_10_22
ชีวิตลูกตลกที่ไม่ตลก! 'พ่อโน๊ต-ลูกโน๊ต'เปิดใจ เคลียร์ความกดดันอยู่แค่ใต้เงาพ่อ,โน๊ต เชิญยิ้ม ควงลูกชายคนโต โน๊ต จูเนียร์ มาเผยถึงเรื่องราวของการเป็นลูกตลกไม่ได้ตลกอย่างที่คิด ตั้งแต่วัยเด็กจนถึงวัยรุ่น ทั้งโดนล้อ โดนแกล้ง พอวัยทำงานยังต้องมาถูกกดดัน แถมยังบอกอีกว่าอยู่แค่ใต้เงาพ่อ ซึ่งงานนี้พ่อโน๊ตยังไม่เคยได้ฟังคำตอบจากลูกชาย ได้ยินเป็นที่นี่ที่แรกในรายการคุยแซ่บSHOW ทางช่องวัน 31 ที่มีหนิง ปณิตา และใบเฟิร์น พัสกร เป็นพิธีกรดำเนินรายการ ย้อนไป 41 ปีที่แล้ว วันที่ลูกชายคลอดเป็นวันที่ลืมไม่ลง? อาโน๊ต : ลืมไม่ลง ต้องขอบคุณสวรรค์ที่เขาส่งเด็กผู้ชายคนนี้เกิดขึ้นมา วันที่เขาจุติมาเกิดคือวันเดียวกับคำว่าเชิญยิ้ม ถ้าถามว่าเชิญยิ้มกี่ปีนับอายุเขาเลย เป็นวันเดียวกับที่นามสกุลเชิญยิ้มเกิดขึ้นมา? อาโน๊ต : ครับ เพราะว่าวันนั้นภรรยาปวดท้องจะคลอด เราก็นั่งแท็กซี่ไปส่งคลอดที่โรงพยาบาล บอกภรรยาว่าอยู่นี่นะเชิญคลอดตามสบายเพราะนัดเพื่อนไว้ ต้องการไปหาหลวงพ่อจะตั้งคณะตลก ก็ให้เมียอยู่โรงพยาบาล เราก็มาตั้งชื่อเชิญยิ้มชื่อจากหลวงพ่อ แล้วเราก็กลับไปโรงพยาบาลเมียคลอดแล้วเป็นลูกผู้ชาย เราก็ดีใจไชโยเลย ดีใจได้ลูกผู้ชาย ตอนนั้นจะกินยังไม่มีเลย ไม่มีการไปอัลตร้าซาวด์ ตามมีตามเกิด เราคิดว่าลูกคนแรกเป็นเพศใดก็ได้ อยากได้ลูกชาย? อาโน๊ต : อยากได้มาก เพราะเรารู้สึกว่าลูกชายจะดี ตอนนั้นเราแย่มาก คือเกินกว่าความลำบากอีก ถ้าเป็นผู้ชายน่าจะมาต่อสู้ด้วยกันได้ ไม่มีเงินจะจ่ายค่าคลอด? อาโน๊ต : ไม่มีครับเปียแชร์ไม่ได้ ก็ไปยกมือไหว้เขา จำได้ว่าโรงพยาบาลหัวเฉียว แต่จำชื่อท่านที่รับผิดชอบไม่ได้ ยกมือไหว้บอกเขาว่าขอเอาเมียกับลูกมาอยู่บ้านก่อนได้ไหม เดี๋ยวผมเปียแชร์ได้จะเอาเงินไปให้ พอเปียแชร์ได้เอาเงินไปให้เขา เขาถามว่าเงินอะไรต้องอธิบาย เขาบอกคุณเป็นคนดี ที่จริงทางโรงพยาบาลแทงเป็นหนี้สูญแล้ว ตอนนั้นผมก็ยังไม่เป็นโน๊ต เชิญยิ้ม เป็นใครก็ไม่รู้ ผลที่สุดเขาไม่เอาเงิน เขาบอกคุณเอาไปเป็นค่านมแล้วกัน พูดเป็นร้อยครั้งก็มันไม่ลืม ทราบเรื่องนี้ไหม? พี่โน๊ต : จริงๆ ได้ยินบ่อย ป๋าเคยเล่าแม่เคยเล่าว่าสมัยก่อนลำบากยังไง ส่วนเรื่องนี้ได้ยินมาน่าจะร้อยครั้งแล้วมั้ง ผมเคยคิดอยากเจอผู้อำนวยการสักครั้งเหมือนกันที่เขาเป็นคนช่วย แต่สุดท้ายก็ไม่ได้ อาโน๊ต : ระลึกถึงตลอดเวลา ตั้งคณะเชิญยิ้มแล้ว ทำงานจนไม่มีเวลาสนิทกับลูก? อาโน๊ต : ลูกผมทุกคนผมห่างหมด พอมามีหลานรักหลานเยอะ เราสนิทกับหลานเพราะเรามีเวลา ตอนลูกผมหามรุ่งหามค่ำแทบไม่ได้เข้าบ้าน ถ่ายละคร เล่นคาเฟ่ ห่างลูก ห่างซะจนใจหาย พอมานึกถึงตอนนี้ละย้อนไปใจหายมาก ทำไมเราไม่สนิทกับลูกเลย แทบไม่เห็นช่วงที่ลูกเติบโต ยิ่งพอเขามาเข้าเรียนอยู่โรงเรียนประจำยิ่งห่างกันใหญ่เลย เพียงแต่เขารู้ว่าเขามีพ่อเท่านั้น ความรู้สึกเป็นยังไงบ้างที่ไม่ค่อยสนิทกับคุณพ่อ? พี่โน๊ต : ถ้าช่วงเด็กไม่ค่อยได้รู้สึกอะไรเราไม่ค่อยได้คิดอะไร มีคิดบ้างแต่สุดท้ายป๋าก็พยายามที่จะพาไปเที่ยว จนมาถึงในวัยช่วงมัธยมถูกส่งไปประจำตอนนั้นคิดหนักเลย คิดว่าป๋ากับแม่ไม่รัก ทำไมส่งลูกไปโรงเรียนประจำ? อาโน๊ต : มันหลายประเด็น ในวัยเขาเริ่มเกเร อีกประเด็นเราไม่มีเวลาอยู่บ้าน แล้วประเด็นสำคัญที่สุดคนจบที่นั่นเก่ง ทำไมรู้สึกว่าป๋าไม่รัก? พี่โน๊ต : มันมีเหตุ เราใช้ชีวิตจากที่พ่อแม่เลี้ยงดูมา วันนึงต้องไปอยู่ไกลเขาที่แทบไม่ได้เจอ น้องชายไปด้วย จนวันนึงน้องแผลงฤทธิ์ติดสินบนยามเพื่อกลับบ้าน พอมันทำยังงี้สัก 2 ครั้งป๋ากับแม่ก็เอามันกลับ วันที่ป๋ากับแม่มารับน้องกลับเขาพูดว่า เรียนแทนป๋าได้ไหมกว่าป๋าจะเอาเข้ามาอยู่โรงเรียนนี้ได้ถือว่าเรียนแทนน้อง เรารู้สึกป๋ากับแม่ไม่อยากให้เราอยู่ใกล้ เราร้องไห้ร้องทุกวัน ทำไมยังฝืนลูก? อาโน๊ต : ผมเคยพูดกับเขาช่วยเรียนแทนพ่อที เพราะพ่อไม่ได้เรียน พ่อแม่ของพ่อไม่มีตัง เอ็งต้องได้เรียนเพราะพ่อเริ่มมีตังแล้ว เวลาวันศุกร์ตอนเย็นผมจะพยายามไปรับเขา ผมสังเกตลูกหลายครั้งเขาดูภูมิในในตัวผม เขาพยายามมองคนว่ามองเขาไหมว่าคนที่มารับคือตลกโน๊ต เชิญยิ้ม ผมโกรธมากตอนลูกเรียน รด. เขาโดนครูฝึกใช้ร้องเท้าเตะหน้าแข้งลูกบวมเลย แบบหมั่นไส้ว่ามึงลูกโน๊ต เชิญยิ้ม เหรอ ไม่ใช่ว่าลูกทำผิดอะไร เป็นลูกตลกเลยโดนเตะ พี่โน๊ต : มันเหมือนถูกแกล้ง เวลาคนอื่นโดนลงโทษเราจะโดนมากกว่าชาวบ้านเขาเท่าตัว สมัยก่อนอาชีพตลกเป็นอาชีพที่คนดูถูก? อาโน๊ต : ผมว่าไม่น่าเกี่ยว การเป็นลูกโน๊ต เชิญยิ้ม ในวัยเด็กลำบากไหม? พี่โน๊ต : ลำบากครับ มันถูกเปรียบเทียบก่อน ในวัยเด็กเราถูกแกล้ง เขาถามว่าโตขึ้นอยากเป็นอะไร เราบอกอยากเป็นผู้กำกับหนัง ซึ่งโดนหัวเราะ ครูก็หัวเราะ ทำไมไม่อยากเป็นตลกเหมือนพ่อเหรอ มันโดนมาตลอดถูกแกล้ง ถูกล้อก็เป็นเรื่องตลกในวัยเด็ก แต่ความยากจริงๆ น่าจะเป็นตอนที่เราเริ่มทำงานแล้ว เข้าไปเรียนฟิล์มจนฝึกงานกองละคร ตอนยื่นเราไม่ได้บอกใคร ไม่รู้ว่าเขารู้ไหม จนวันนึงมีวอล์เข้ามาว่าเดี๋ยวรถคันนี้เข้ามา ก็เป็นพ่อเรา ป๋าก็ไม่รู้ว่าเรามาฝึกกองนี้ เราก็ไม่รู้ว่าป๋าเล่นเรื่องนี้ เราก็ทำงานมา 2-3 คิว แต่ด้วยความคนเป็นพ่อไปแนะนำให้ผู้กำกับรู้จักนี่ลูกชายฝึกงานเรียกไปไหว้ พอช่วงบ่ายเด็กฝึกงานไปช่วยกันกั้นรถ กั้นคนผมก็ไปกั้น สักพักมีร่มมาพี่ตลกในเรื่องนั้นเดินมากางร่มให้ จากวันนั้นไม่ได้ทำอะไรอีกเลยโดนลากขึ้นรถโอบีไปนั่งแอร์เย็นๆ สุดท้ายลาออกบอกป๋าเลยขอออก ไปฝึกงานในที่ที่ไม่มีใครรู้จักดีกว่า ลูกพยายามหนีเงาของพ่อ? พี่โน๊ต : ถ้าคนรู้จักจริงๆ มันหนีไม่พ้น ตอนเรียนสุพรรณหงส์ผมเคยได้รางวัลหนังสั้น เราพยายามจะหนีเขาแหละ เคยขึ้นเล่นตลกนะตอนเด็กๆ เรารู้สึกว่าเราไม่ได้ อาโน๊ต : สิ่งที่ผมยืนดูข้างเวทีคอนเสิร์ตแล้วผมร้องไห้ เพราะรู้ว่าลูกไม่ถนัด เขาขึ้นไปร้องเพลงแต่งตัวเป็นก๊อตเพราะพ่อบอกให้เขาแต่ง เพลงลูกทุ่งเขาก็ไม่ถนัด ผมยืนอยู่ข้างเวทีผมร้องไห้คิดในใจว่าพ่อแม่รังแกฉันหรือเปล่า เราไม่รู้ว่าที่ลูกทำเพราะเขาเกรงใจหรือเขารักพ่อ พี่โน๊ต : จริงๆ ฝืนใจมาตลอด เพียงแต่ว่าเราพยายามจะเป็นเด็กดีโดยที่ฝืนตัวเอง จนกระทั่งเรามาทำงาน ผมไม่เคยอยากทำหนังตลกแต่ทำได้ แต่มันรู้สึกว่าไม่ใช่ตัวเราเลย เราไม่เคยพิสูจน์ตัวเองในมุมนี้ได้ ด้วยความที่เราทำงานเบื้องหลัง มันจะมีเสียงตามมาตลอดว่ามีเงาเขาอยู่ ทั้งๆที่ในหลายๆครั้ง เราคิดงานเอง เราขายงานเองโดยที่ไม่เคยมีเขามาทำอะไร แต่มันโดนในมุมนี้มาตลอด เราพยายามหนีแต่หนีไม่พ้น นับรวมๆ 37 ปี ที่หนี จนเรามาขายงานเอง ไปขายที่ไหนก็จบด้วยคำว่า ทำตลกเถอะเอาป๋ามาโน่นนี่ เราต้องหาเงินเราเลยต้องทำในสิ่งที่เราไม่อยากทำ ผมไปทำยันผู้จัดการทีมฟุตบอลอะไรก็ได้ที่หนีไม่อยากมีเงาเขาอยู่ เราถามตัวเองว่าพยายามหนีอะไรจนออกมาไกลตัวเองขนาดนี้ แล้วทำไมต้องหนีตัวเอง อยากเป็นผู้กำกับหนังก็ต้องพยายาม จนได้มาทำอีเวนท์ โปรดักชั่น ทำซีรีส์ ทำหนัง ยังหนีเงาของโน๊ต เชิญยิ้ม อยู่ไหม? พี่โน๊ต : พี่ว่าพี่ออกมาจากเซฟโซนแล้ว มันโตขึ้นกลายเป็นว่าวันนึงอยากทำให้เขาภูมิใจในสิ่งที่เราไกลออกมาจากเงาเขาด้วยความน่าภาคภูมิใจมากกว่า มันไม่ได้เป็นการหนีเป็นการพยายามพิสูจน์ตัวเองมากกว่า ในเงาของป๋าได้โอกาสดีๆ มากกว่าคนอื่นไหม? พี่โน๊ต : จริงๆ ได้มากกว่าเราไม่เถียง มันได้แบบไหน มักจะมีคำทำหนังตลกสิ เอาพ่อมาเล่น งานกำกับมันต้องเป็นตัวเรา ต้องไม่มีเงาของใครสักคนนึงที่เข้ามาแปะ ป๋ารู้สึกยังไง? อาโน๊ต : ผมก็เพิ่งได้ยิน ผมไม่คิดอะไรอยู่แล้ว ลึกๆผมภูมิใจกับลูกคนนี้มาก ภูมิใจทุกงานที่เขาทำ ผมคนนึงอยากจะทำอะไรแบบที่ตัวผมเองอยากทำ มีหนังละครหลายโปรเจกต์ยื่นมาให้ผม ถ้ามันไม่เป็นผมผมก็ไม่ทำ ผมภูมิใจจริงๆ ผมไม่ตั้งใจจะให้เขาอยู่ในเงาของผม ภูมิใจในตัวป๋าไหม? พี่โน๊ต : ต่อให้พยายามหนีเท่าไหร่ ผมไม่เคยปฏิเสธตัวตนเรื่องนี้เลยว่าผมภูมิใจในตัวเขา วิธีการแสดงของผมกลายเป็นว่าคำว่าลูกตลกเราต้องพยายามพิสูจน์ตัวเองเพื่อให้รู้ว่าการเป็นลูกตลกเจ๋ง ภูมิใจมากครับ ไม่เคยไม่กล้าบอกใครตั้งแต่เด็กจนโต ต่อให้ถูกล้อถูกแกล้งผมก็ยังภูมิใจอยู่ดีกับการที่ผมเป็นลูกชายโน๊ต เชิญยิ้มครับ ทำไมไม่ค่อยบอกรักกัน? อาโน๊ต : ตอนหลังนี่บอกรักกันบ่อย พี่โน๊ต : จริงๆ แอบเขิน ก็รักเป็นห่วงแหละ อาโน๊ต : ป๋ารักลูกไม่มีข้อแม้ ติดตามชมคำสัมภาษณ์แบบเต็มๆ ได้ในรายการ คุยแซ่บShow ทุกวันจันทร์-วันศุกร์ เวลา13.05-14.05 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama,https://www.naewna.com/entertain/610726,2021_10_22
BMWเตรียมใช้‘เหล็ก’เป็นมิตรกับสภาพอากาศ ตั้งแต่ปี2025,22 ตุลาคม 2564 สำนักข่าวต่างประเทศรายงานบีเอ็มดับเบิลยู (BMW) ผู้ผลิตรถยนต์สัญชาติเยอรมัน เปิดเผยการบรรลุข้อตกลงกับเอช2 กรีน สตีล (H2 Green Steel) สตาร์ตอัปของสวีเดน ซึ่งใช้ไฮโดรเจนและไฟฟ้าสีเขียวจากพลังงานหมุนเวียนผลิตเหล็กโดยเฉพาะ บีเอ็มดับเบิลยูมีแผนใช้ทรัพยากรเหล็กที่เป็นมิตรต่อสภาพอากาศตั้งแต่ปี 2025 ซึ่งจะช่วยลดการปล่อยก๊าซคาร์บอนไดออกไซด์ลงถึงร้อยละ 95 และไม่จำเป็นพึ่งพาวัตถุดิบจากฟอสซิล อาทิ ถ่านหิน เรามีเป้าหมายลดการปล่อยก๊าซคาร์บอนไดออกไซด์ในห่วงโซ่อุปทานเหล็กของเราลงราว 2 ล้านตันภายในปี 2030 การใช้เหล็กที่ผลิตจากไฮโดรเจนและพลังงานสีเขียวจึงมีบทบาทสำคัญในเรื่องนี้ อันเดรอัส เวนดท์ คณะกรรมการผู้รับผิดชอบการจัดซื้อและจัดหาวัตถุดิบของบีเอ็มดับเบิลยูระบุ ด้านเมอร์เซเดส-เบนซ์ (Mercedes-Benz) แบรนด์สินค้าหลักของเดมเลอร์ (Daimler) บริษัทยานยนต์ของเยอรมนี วางแผนจัดซื้อเหล็กที่เป็นมิตรต่อสภาพอากาศจากเอช2 กรีน สตีลด้วยเช่นกัน โดยประกาศเริ่มต้นลงทุนจากหลักล้านเมื่อเดือนพฤษภาคม,https://www.naewna.com/inter/610730,2021_10_22
'เอฟวัน'ทำได้! แม็กซิมั่มเบรกหน3ในชีวิต,เอฟ นครนายก เทพไชยา อุ่นหนู กดแม็กซิมัมเบรก ครั้งที่3 ของอาชีพค้าคิว ในศึก BetVictor German Masters รอบคัดเลือกที่เมืองแคนน็อก เมื่อวันศุกร์ที่ผ่านมา การเบรกครั้งนี้เกิดขึ้นในเฟรมที่สองของการแข่งขันกับ ฟาง เชงอี้ จากจีน เอฟ เป็นเจ้าของแชมป์ Shoot Out และเคยแทง 147 แต้ม ได้สองหน ที่ Paul Hunter Classic ปี 2016และ 2018 English Open นับเป็นการแทงแม็กซิมั่มในวงการอาชีพครั้งนี้ 171 อีกด้วย ก่อนหน้านั้น เอฟ เคยแทงได้แล้ว 140 แต่พลาดดำสองครั้งในการแข่งขัน UK Championship ปี 2015 และอีกครั้งในรอบคัดเลือกของ World Championship 2016,https://www.naewna.com/sport/610732,2021_10_22
มีเรื่องแล้ว! 'พี่เต้'เดือดปมหมายจับ ขู่บดขยี้ใครที่กลั่นแกล้งให้แหลกเป็นจุล,22 ตุลาคม 2564นายมงคลกิตติ์ สุขสินธารานนท์ ส.ส.บัญชีรายชื่อ และหัวหน้าพรรคไทยศรีวิไลย์ โพสต์ผ่านเฟชบุ๊กหลังถูกออกหมายจับคดีหมิ่นประมาท โดยระบุว่า เรียน นายกรัฐมนตรี ฐานะกำกับ สตช. คดีผมแค่ชั้นพนักงานสอบสวน ออกหมายจับ ประจานทั่วประเทศ ทำอย่างกับผมเป็นอาชญากรข้ามชาติ สั่ง ตร.มาดักหน้าบ้านนนทบุรี จนถึงบุรีรัมย์ ซึ่งผมก็ไปมอบตัวแล้ว ลูกพรรคท่านละ พ.ต.ท.ไวพจน์ อาภรรัตน์ อดีต ส.ส.พรรคพลังประชารัฐ ละ มีคำพิพากษาถึงที่สุดแล้วถึง 2 คดี ทำไมไม่จับละครับ ผมรอฟังคำชี้แจงจากท่านอยู่ (อ่านข่าวที่เกี่ยวข้อง :มาพร้อมขัน เเปรงสีฟัน! 'พี่เต้'เข้ามอบตัว คดีหมิ่นประมาท'ศักดิ์สยาม' ชี้ไม่หนักใจ) ก่อนหน้านี้ นายมงคลกิตติ์ ระบุว่า มอบฝ่ายกฏหมายพรรคดำเนินคดี คุณกำลังเล่นกับไฟส.ส.เต้ ความผิดเปิดเผยหมายจับ เลขบัตรประชาชนของผม ชื่อพ่อแม่พร้อมและเลขบัตรประชาชน ที่อยู่ มาออกสื่อเพื่อประจาน ผู้ที่ส่งต่อลำดับ 1-2-3-4 เป็นผู้การกระทำผิดฐานละเมิดอำนาจศาล ถ้าเป็นเจ้าพนักงานก็มีความผิดทางวินัย พร้อมกระทำความผิดตาม พรบ.คอมฯ อีกทั้งเป็นการละเว้นการปฏิบัติหน้าที่ ตาม ป.อาญา ม.157 ปล:คุณก็อย่าลืม ผมก็เป็นเจ้าหน้าที่รัฐ จะทำอะไรควรคิดหน้าคิดหลังคิดให้ดีๆคิดถึงเงินบำนาญด้วยว่าจะได้ไหม ปกติ ผมจะไม่รังแก ข้าราชการประจำ แต่ถ้าผมรู้สึกไม่ได้รับความยุติธรรมกลั่นแกล้งผมเมื่อใด คนอย่างผม ส.ส.มงคลกิตติ์ ก็พร้อมบดขยี้ใครที่มาขวางทางให้เป็นจุลเช่นเดียวกัน -001,https://www.naewna.com/politic/610731,2021_10_22
พึ่งทนาย! เพื่อนบ้านสุดทน รง.ผลิตน้ำเต้าหู้เสียงดังกลิ่นเหม็นเตือนกลับถูกขู่ หวั่นไม่ปลอดภัย,วันที่ 22 ต.ค.64 ผู้สื่อข่าวลงพื้นที่ตรวจสอบโรงงานผลิตน้ำเต้าหู้ภายในหมู่บ้านแห่งหนึ่งในพื้นที่ ต.บ้านใหม่ อ.บางใหญ่ จ.นนทบุรี หลังมีเพื่อนบ้านทนไม่ไหวกับกลิ่นเหม็น และเสียงดัง จึงถ่ายคลิปนำไปร้องกับนายเกียรติคุณ ต้นยาง หรือ ทนายโป้ง เพื่อปรึกษาและขอคำแนะนำในเรื่องดังกล่าว ทีมข่าวได้พูดคุยกับ น.ส.วิไล คำแฝง อายุ 50 ปีเพื่อนบ้านที่ได้รับความเดือดร้อน กล่าวว่า เมื่อประมาณเดือนมิถุนายน 2554 ที่ผ่านมา ได้ทำหนังสือร้องเรียนไปที่ อบต.บ้านใหม่ เพื่อให้เข้ามาตรวจสอบว่าบ้านที่อยู่ติดกันในหมู่บ้านได้มีการผลิตน้ำเต้าหู้ภายในบ้าน ทำให้ได้รับความเดือดร้อนเสียงดังรบกวนเวลานอนและส่งกลิ่นเหม็น พอไปเตือนกลับถูกหาเรื่องแถมพาพวกมาข่มขู่ ทำให้ใช้ชีวิตอยู่ลำบาก ลูกที่เคยอยู่ด้วยกันทนรับสภาพไม่ไหวต้องไปเช่าห้องอยู่ข้างนอก หลังร้องเรียนทาง อบต.ได้ลงมาดูพื้นที่ ซึ่งทางเจ้าหน้าที่บอกว่าเสียงยังดังนัอยกว่าเสียงแมวร้องอีก จนถึงปัจจุบันก็ไม่เคยได้รับความร่วมมือและแก้ไขจนทนไม่ไหว จึงได้ไปร้องศูนย์ดำรงธรรมอำเภอบางใหญ่และศูนย์ดำรงธรรมจังหวัดนนทบุรีจนถึงตอนนี้ผ่านมากว่า 10 ปีแล้วไม่มีหน่วยงานไหนเข้ามาแก้ไขอย่างจริงจังเลย ด้านนายเกียรติคุณ ต้นยาง ทนายความ กล่าวว่า หลังจากที่ผู้เสียหายเดินทางไปร้องเรียนที่สำนักงาน วันนี้จึงได้เดินทางลงพื้นที่เพื่อตรวจสอบ พบว่าบ้านที่ผลิตน้ำเต้าหู้มีรั้วอยู่ติดกันจึงเป็นไปได้ว่ากลิ่นน่าจะมาถึง ส่วนเรื่องเสียงดังจะเป็นตอนช่วงกลางคืน เรื่องนี้น่าจะมีพิรุธเพราะผู้เสียหายร้องเรียนไปแล้วหลายหน่วยงาน แต่ไม่ได้รับการแก้ไข โดยในวันที่ 25 ต.ค.นี้ตนจะพาผู้เสียหายไปสอบถามเรื่องราวทั้งหมดกับทาง อบต.บ้านใหม่ เพื่อหาคำตอบที่ชัดเจน - 003,https://www.naewna.com/local/610734,2021_10_22
รวบแล้ว! คู่ชายหญิงร่วมรักโจ่งครึ่ม บนเจดีย์กลางเมืองเชียงใหม่,วันที่ 22 ตุลาคม 2564 จากคลิปกรณีเหตุการณ์สุดอนาจารที่เกิดขึ้นในจังหวัดเชียงใหม่ มีพลเมืองดีสามารถบันทึกภาพเหตุการณ์ หนุ่ม-สาว ทำอนาจารกันบริเวณด้านหลังเจดีย์เก่าแก่ใจกลางเมืองเชียงใหม่ ซึ่งอยู่ติดกับถนนช้างเผือก ซึ่งต่อมาได้มีการส่งภาพเหตุการไปยังเพจดังในจังหวัดจนกลายเป็นกระแสวิพากษ์วิจารณ์อย่างหนัก ต่อมา ทางเจ้าหน้าที่ตำรวจ สภ.ช้างเผือก จ.เชียงใหม่ ได้เข้าทำการลงตรวจสอบที่เกิดเหตุ และทำการจับกุมตัว หญิงและชายที่ปรากฎภายในคลิปดังกล่าวได้ และทำการควบคุมตัวทั้ง 2 คนมายัง สภ.ช้างเผือก เพื่อทำการสอบสวน ซึ่งเบื้องต้นทราบว่า ฝ่ายชายอายุ 48 ปี ชาว จ.ลำพูน และฝ่ายหญิงอายุ 42 ปี ชาว จ.ลำปาง มีอาชีพรับจ้างทั่วไป ด้าน พ.ต.อ.กิตติพงษ์ เพ็ชรมุณี ผกก.สภ.ช้างเผือก ได้ดำเนินการสอบสวนข้อเท็จจริงกับทาง หญิงและชาย ที่ปรากฎภายในคลิปดังกล่าว ซึ่งทั้งคู่ยอมรับว่าเป็นบุคคลเป็นที่ปรากฎในคลิปจริง แต่ไม่ยอมรับว่าได้ก่อเหตุในลักษณะดังกล่าว ซึ่งขณะการสอบสวนพบว่า ฝ่ายชายมีลักษณะอาการมึนเมาสุรา ทั้งยังบอกว่า ฝ่ายหญิง ทำงานขายบริการอยู่ที่ท่าแพ และได้นัดกันมาพักผ่อนที่บริเวณจุดเกิดเหตุ ก่อนที่จะมีคนเห็นเหตุการณ์ถ่ายคลิปและแจ้งเจ้าหน้าที่ตำรวจ และถูกจับกุมในที่สุด อย่างไรก็ตาม ทางเจ้าหน้าที่ตำรวจได้แจ้งความผิดข้อหาตามประมวลกฎหมายอาญามาตรา 388 ผู้ใดกระทำการอันควรขายหน้าต่อหน้าธารกำนัลโดยเปลือยหรือเปิดเผยร่างกาย หรือกระทำการลามกอย่างอื่น ต้องระวางโทษปรับไม่เกินห้าพันบาท ขณะที่ภายหลังการสอบสวน ทางด้านผู้ก่อเหตุทั้ง 2 คน ได้ให้การยอมรับในที่สุด โดยฝ่ายชายบอกว่า เคยเป็นแฟนเก่าของหญิงคนดังกล่าว และในวันนี้ได้มาเจอกัน จากนั้นจึงได้ไปแอบมีอะไรกันที่บริเวณด้านหลังเจดีย์ โดยไม่คิดว่าจะมีคนเห็น เนื่องจากด้านหลังเป็นที่ลับตา และส่วนตัวก็ไม่ได้มีเจตนาจะลบหลู่ที่โบราณสถาน ซึ่งทางตนกับฝ่ายหญิงก็อยากขอโทษกับเรื่องราวที่เกิดขึ้น และขอโทษชาวเชียงใหม่ที่กระทำการในลักษณะดังกล่าวไป พร้อมทั้งยืนยันว่าจะไม่ทำอีกแล้ว อ่านข่าวที่เกี่ยวข้อง :สุดฉาว! 'ชาย-หญิง'ร่วมรักโจ่งครึ่ม บนฐานเจดีย์เก่าแก่ กลางเมืองเชียงใหม่,https://www.naewna.com/local/610749,2021_10_22
(คลิป) หวิดเดือด! ชาวบ้านวุ่นด่ากันลั่นเห็นต่างปล่อยน้ำข้ามถนน,อ่านข่าวที่เกี่ยวข้องที่นี่ : วุ่นหนัก! ชาวบ้าน 2 หมู่บ้านหวิดปะทะ เห็นต่างปล่อยน้ำข้ามถนน หวั่นท่วมบ้านเรือน (คลิป). -008,https://www.naewna.com/channel/610747,2021_10_22
สลด! หนุ่มไรเดอร์ขับ จยย.ฝ่าสายฝนลื่นไถลชนพ่วง 18 ล้อดับคาที่,เมื่อเวลา 14.00 น.วันที่ 22 ต.ค.64 ร.ต.อ.ธีรพงศ์ สะอาด รอง สว.สอบสวน สภ.บางใหญ่ จ.นนทบุรี พร้อมเจ้าหน้าที่มูลนิธิป่อเต็กตึ๊งเดินทางเข้าตรวจสอบหลังจากได้รับแจ้งมีรถบรรทุกพ่วง 18 ล้อชนกับรถ จยย. มีผู้เสียชีวิตเหตุเกิดโค้งหมู่บ้าน สุภาลัย วิลล์ ในซอยวัดพระเงิน ต.ศาลากลาง อ.บางใหญ่ จากนั้นจึงประสานแพทย์เวรจากสถาบันนิติวิทยาศาสตร์รุดเข้าตรวจสอบ ที่เกิดเหตุพบร่างของนายจีรุฒ หอมแก้ว อายุ 20 ปี หนุ่มไรเดอร์รับส่งอาหาร นอนคว่ำหน้าเสียชีวิตอยู่บริเวณล้อหลังของรถพ่วง 18 ล้อยี่ห้อ มิตซูบิชิ ทะเบียน ส่วนหัว 83-5325 นนทบุรี ส่วนท้ายพ่วงทะเบียน 83-5326 นนทบุรี ห่างไปเล็กน้อยพบรถ จยย.ยี่ห้อฮอนด้า รุ่น เวฟ สีเทา ทะเบียน 3ขช 1662 กทม ของผู้เสียชีวิตล้มคว่ำอยู่ ขณะเดียวกันทางเจ้าหน้าที่ยังตรวจพบร่องรอยขูดเป็นทางยาวบนพื้นถนน จากอีกฝั่งหนึ่งของถนนข้ามมาอีกฝั่งหนึ่งที่รถบรรทุกจอดอยู่ โดยเหตุการณ์นี้กล้องวงจรจรปิดหน้าหมู่บ้านบันทึกภาพขณะเกิดเหตุไว้ได้พบว่ารถ จยย.ของผู้เสียชีวิตขับมาถึงทางโค้งในขณะที่ฝนกำลังตกจากนั้นรถ จยย.ก็เกิดเสียหลักลื่นไถลไปชนกับล้อหลังของรถบรรทุกพ่วงที่อยู่อีกเลนหนึ่ง ซึ่งรถบรรทุกพ่วงนั้นพยายามหักหลบแล้วแต่ไม่พ้น ทางญาติให้ข้อมูลอีกว่าผู้เสียชีวิตกำลังจะขับรถกลับบ้านที่ห่างจากที่เกิดเหตุไม่ถึง 100 เมตรเนื่องจากทุกครั้งถ้าฝนจะใกล้ตกผู้เสียชีวิตจะหยุดขับขี่รับส่งอาหารจะกลับบ้านมาตลอดเพราะเกรงจะเกิดอันตราย ทางด้านเจ้าหน้าที่ตำรวจกล่าวว่า เบื้องต้นได้ทำการบันทึกภาพที่เกิดเหตุพร้อมกับสอบปากคำคนขับรถบรรทุกพ่วงรวมถึงเก็บคลิปภาพจากกล้องวงจรปิดไว้เป็นหลักฐาน โดยเห็นชัดเจนว่ารถ จยย.นั้นเสียหลักลื่นไถลข้ามมาอีกฝั่งหนึ่งของเลนที่รถบรรทุกพ่วงขับอยู่ แต่อย่างไรก็ตามจะต้องทำการสอบปากคำคนขับรถบรรทุกพ่วง 18 ล้อเพิ่มเติม ส่วนผู้เสียชีวิตได้มอบให้ทางเจ้าหน้าที่มูลนิธิป่อเต็กตึ๊งนำส่งสถาบันนิติวิทยาศาสตร์ ร.พ.ธรรมศาสตร์เฉลิมพระเกียรติรังสิตเพื่อชันสูตร ต่อไป - 003,https://www.naewna.com/local/610746,2021_10_22
‘บิ๊กพปชร.’รับทำโพลวัดเรตติ้งผู้สมัครส.ส.ตั้งเป้าคว้าที่นั่งไม่ต้องรอลุ้น,วิรัช รับ พปชร.ทำโพลวัดความนิยม ส.ส.จริง แต่ผลยังไม่ออก ยัน กก.สรรหามีจรรยาบรรณพอ ไม่กลั่นแกล้งใคร เผย สำรวจคนสอบตกคราวก่อนด้วย เมื่อวันที่ 22 ตุลาคม 2564 นายวิรัช รัตนเศรษฐ ส.ส.บัญชีรายชื่อ และรองหัวหน้าพรรคพลังประชารัฐ (พปชร.) ให้สัมภาษณ์ถึงกระแสข่าว พปชร.จัดทำโพลวัดความนิยม ส.ส.ของพรรค ซึ่งปรากฏว่า มี ส.ส.ภาคใต้ผ่านเพียง 4 จากทั้งหมด 14 คนว่า ยอมรับว่า มีการจัดทำโพลจริง โดยมีการทำทุกภาค แต่ผลยังไม่ออกมา และไม่ทราบว่าผลจะออกมาเมื่อไหร่ และถึงผลออกมาก็ไม่มีการเผยแพร่สู่สาธารณะ เพราะเป็นความลับภายในพรรค ดังนั้น จะรู้ได้อย่างไรว่าใครผ่านเกณฑ์หรือไม่ผ่านเกณฑ์ ซึ่ง ร.อ.ธรรมนัส พรหมเผ่า ส.ส.พะเยา และเลขาธิการพรรคยังไม่ได้มีการรายงานผลแต่อย่างใด อย่างไรก็ตาม โพลดังกล่าวหลังทำเสร็จสิ้นจะเสนอให้แก่ พล.อ.ประวิตร วงษ์สุวรรณ รองนายกรัฐมนตรี และหัวหน้าพรรค จากนั้นจะเป็นอำนาจของ พล.อ.ประวิตรในการพิจารณา ผมยืนยันว่า คณะกรรมการสรรหาผู้สมัคร ส.ส.ของพรรคมีจรรยาบรรณเพียงพอในการพิจารณาบุคคลที่มีความเหมาะสม ไม่มีการกลั่นแกล้งใคร ไม่ได้เลือกที่รักมักที่ชัง คนที่เป็นทองแท้ไม่ต้องกลัวไฟลน ทางพรรคอยากได้คนที่สมัครแล้วมีโอกาสได้เป็น ส.ส.เลย ไม่อยากได้คนที่ต้องลุ้น แต่ถึงอย่างไรไม่ว่า ใครลงสมัครในนามพรรคถือว่าดีทั้งหมด รองหัวหน้าพปชร. กล่าวและว่า ในส่วนของผู้ที่ไม่ผ่านเกณฑ์ครั้งนี้ยังมีโอกาสแก้ตัว เพราะหลังจากนี้อาจจะต้องทำโพลนี้อีกหลายรอบ นายวิรัช กล่าวว่า สำหรับการทำโพลของพรรคไม่ได้วัดความนิยมเฉพาะผู้ที่เป็น ส.ส. เท่านั้น แต่มีการสำรวจความนิยมของอดีตผู้สมัครของพรรคที่ได้อันดับที่ 2 และ 3 จากการเลือกตั้งครั้งที่แล้วด้วย เนื่องจากมีผู้ที่แพ้เพียงหลักร้อยจำนวนมาก - 004,https://www.naewna.com/politic/610748,2021_10_22
‘ไฟฟ้าพลังแสงอาทิตย์’ อาจจ่ายไฟให้'จีน'ได้เกือบครึ่งของความต้องการในปี2060,22 ตุลาคม 2564 สำนักข่าวซินหัวรายงาน ผลการศึกษาจากคณะนักวิจัยของจีนและสหรัฐฯ ซึ่งเผยแพร่เมื่อวันอังคาร (19 ต.ค.) ระบุว่าพลังงานแสงอาทิตย์อาจตอบสนองความต้องการไฟฟ้าของจีนได้ร้อยละ 43.2 ในปี 2060 ด้วยราคาต่ำกว่า 2.5 เซนต์สหรัฐฯ (ราว 0.83 บาท) ต่อกิโลวัตต์-ชั่วโมง คณะนักวิจัยจากมหาวิทยาลัยฮาร์วาร์ดในรัฐแมสซาชูเซตส์ของสหรัฐฯ มหาวิทยาลัยชิงหัวและมหาวิทยาลัยเหรินหมินในกรุงปักกิ่ง และมหาวิทยาลัยหนานไคในนครเทียนจินของจีน พัฒนาแบบจำลองรอบด้านเพื่อประเมินศักยภาพและต้นทุนของไฟฟ้าพลังแสงอาทิตย์ระหว่างปี 2020-2060 ในจีน โดยวิเคราะห์ปัจจัยเชิงปริภูมิกาล (เวลาและสถานที่) อนึ่ง จีนแสดงความมุ่งมั่นด้านการเปลี่ยนผ่านระบบพลังงานสู่พลังงานหมุนเวียน โดยเฉพาะการผลิตไฟฟ้าจากทรัพยากรแสงอาทิตย์ ลม และน้ำ ผลการศึกษาในโพรซีดิงส์ ออฟ เดอะ เนชันนัล อะคาเดมี ออฟ ไซเอนซ์ (Proceedings of the National Academy of Sciences) วารสารวิทยาศาสตร์ที่ได้รับการตรวจสอบโดยผู้เชี่ยวชาญของสหรัฐฯ ระบุว่าการวิเคราะห์เชิงปริภูมิกาลของศักยภาพไฟฟ้าพลังแสงอาทิตย์ ซึ่งสามารถใช้ได้จริง ราคาไม่สูง และปรับใช้กับระบบจ่ายไฟฟ้าได้ เป็นสิ่งสำคัญในด้านพลังงานของจีน ผลการศึกษาเน้นย้ำจุดเปลี่ยนผ่านทางพลังงานที่สำคัญต่อจีนและประเทศอื่นๆ ซึ่งเป็นจุดที่การบูรณาการไฟฟ้าพลังแสงอาทิตย์เข้ากับระบบกักเก็บพลังงานกลายเป็นตัวเลือกที่มีราคาถูกกว่าและเข้ากับระบบจ่ายไฟฟ้ามากกว่าไฟฟ้าพลังถ่านหิน ไมเคิล บี แมกเอลรอย ศาสตราจารย์ด้านวิทยาศาสตร์สิ่งแวดล้อมของมหาวิทยาลัยฮาร์วาร์ด และหนึ่งในผู้เขียนผลการศึกษาระบุ ปัจจุบันไฟฟ้าพลังแสงอาทิตย์ที่ไม่ได้รับเงินสนับสนุนกลายเป็นตัวเลือกที่มีราคาถูกกว่าไฟฟ้าพลังถ่านหินสำหรับหลายพื้นที่ของจีน และข้อได้เปรียบด้านราคานี้จะครอบคลุมทั่วประเทศในอนาคตอันใกล้ เนื่องด้วยความก้าวหน้าทางเทคโนโลยีและต้นทุนที่ลดลง หลู่สี่ รองศาสตราจารย์จากมหาวิทยาลัยชิงหัว ซึ่งเป็นผู้ร่วมเขียนกล่าว ผลการศึกษาสะท้อนข้อได้เปรียบทางเศรษฐกิจของไฟฟ้าพลังแสงอาทิตย์ บวกกับการลงทุนในระบบกักเก็บพลังงาน สามารถสร้างประโยชน์เพิ่มเติมให้ระบบจ่ายไฟฟ้า ซึ่งจะมีความสำคัญยิ่งต่อการดำเนินระบบที่เกี่ยวกับไฟฟ้าในอนาคตของจีน,https://www.naewna.com/inter/610752,2021_10_22
กรมอนามัยแนะ 7 วิธีซักผ้าลดเสี่ยงโควิด เตือนเครื่องซักผ้าหยอดเหรียญ ระวังจุดสัมผัสร่วม,นายแพทย์สุวรรณชัย วัฒนายิ่งเจริญชัย อธิบดีกรมอนามัย เปิดเผยว่า การสวมเสื้อผ้าซ้ำ การอยู่ในบ้าน ที่มีผู้ป่วยโรคโควิด-19 หรือพื้นที่ที่มีคนหนาแน่น แออัด หรือพื้นที่ปิด อากาศถ่ายเทไม่สะดวก ทำให้มีโอกาส ที่เชื้อโควิด-19 จะเกาะติดอยู่ตามพื้นผิวเสื้อผ้าหรือเครื่องประดับได้ โดยเชื้อโควิด-19 สามารถอยู่บนผ้าได้นานถึง 24 ชั่วโมง ซึ่งขึ้นอยู่กับสภาพแวดล้อม ประเภทของพื้นผิว อุณหภูมิ และความชื้นสัมพันธ์ เป็นต้น เมื่อกลับถึงบ้านจึงควรอาบน้ำและเปลี่ยนเสื้อผ้าชุดใหม่โดยทันที ส่วนเสื้อผ้าที่ใช้แล้วให้ซักทำความสะอาด เนื่องจากเชื้อโควิด-19 จะมีกระเปาะหุ้มตัวเอง การซักผ้าด้วยผงซักฟอกจะไปทำลายกระเปาะหุ้มตัวนี้ได้ เมื่อไม่มีกระเปาะหุ้มตัว เชื้อโควิด-19 ก็จะตาย ดังนั้น เชื้อโควิด-19 ที่เกาะตามเสื้อผ้าสามารถทำความสะอาดได้โดยใช้ผงซักฟอก เช่นเดียวกันกับการล้างมือที่ใช้เพียงสบู่ธรรมดาก็กำจัดเชื้อไวรัสบนมือได้ ​นายแพทย์สุวรรณชัย กล่าวต่อไปว่า สำหรับการทำความสะอาดเสื้อผ้าที่สวมใส่ เพื่อลดความเสี่ยง โรคโควิด-19 ควรปฏิบัติตามคำแนะนำ ดังนี้ 1) เสื้อผ้าหรือหน้ากากผ้าที่ใช้แล้ว หากยังไม่ได้ซักทันทีควรนำไปแขวนผึ่งก่อนใส่ตะกร้าผ้าเพื่อรอการซัก 2) หลีกเลี่ยงการสะบัดเสื้อผ้าในบ้าน เพื่อลดโอกาสฟุ้งกระจายของเชื้อโรค ที่อาจปนเปื้อน 3) หยิบเสื้อผ้าออกจากตะกร้า โดยทำให้ตัวเราสัมผัสเสื้อผ้าในตะกร้าให้น้อยที่สุด 4) ใส่น้ำยาซักผ้า และกดปุ่มเครื่องซักผ้าให้ทำงานตามปกติ 5) ล้างมือให้สะอาดทุกครั้งหลังจากนำเสื้อผ้าเข้าเครื่องซักผ้า เพื่อป้องกันการนำมือสกปรกมาสัมผัสใบหน้า หรือไปสัมผัสสิ่งอื่น 6) นำไปตากแดดจัด หรือตากในที่ที่มีอากาศถ่ายเทจนแห้ง แล้วนำมารีดทั้งข้างในและข้างนอกตัวเสื้อ 7) เช็ดทำความสะอาดถังหรือตะกร้าใส่เสื้อผ้าด้วยน้ำยาฆ่าเชื้อโรค หรือแอลกอฮอล์ 70 เปอร์เซ็นต์ เป็นประจำ ​ทั้งนี้ หากไม่มีเครื่องซักผ้าส่วนตัว และจำเป็นต้องใช้เครื่องซักผ้าหยอดเหรียญที่ให้บริการตามหอพัก แหล่งชุมชนต่าง ๆ สิ่งที่ต้องระมัดระวังคือ บริเวณเครื่องซักผ้าหยอดเหรียญที่เป็นจุดสัมผัสร่วมกัน เช่น ช่องใส่ผงซักฟอก น้ำยาปรับผ้านุ่ม ปุ่มกดเลือกโปรแกรมซักผ้า ฝาปิดเครื่องซักผ้า เป็นต้น ผู้ดูแลจึงต้อง ทำความสะอาดให้บ่อยขึ้นกว่าเดิม หรือทุก ๆ 1 – 2 ชั่วโมง สำหรับผู้ใช้ควรเลือกใช้บริการในช่วงที่คนใช้น้อย รักษาระยะห่างจากผู้อื่นอย่างน้อย 2 เมตร สวมหน้ากากตลอดเวลา หลีกเลี่ยงการนำมือมาสัมผัสใบหน้า และ เมื่อกลับถึงบ้านให้ล้างมือด้วยสบู่และน้ำหรือเจลแอลกอฮอล์ทันที อธิบดีกรมอนามัย กล่าว.,https://www.naewna.com/local/610763,2021_10_22
ชื่นชม! แม่ค้าก๋วยเตี๋ยวเก็บสร้อยคอทอง 1 บาท ลูกค้าทำหล่นไว้ส่งคืนเจ้าของ,"แม่ค้าก๋วยเตี๋ยวไก่ใจบุญ เก็บสร้อยคอทองคำมูลค่า 36,000 บาทที่ลูกค้าทำหล่นไว้ส่งคืนเจ้าของ 22 ต.ค.64ที่สถานีตำรวจภูธรเมือง จ.ศรีสะเกษ ร.ต.ท. หญิง ยลยุพา ลานนท์ รอง สว. (สอบสวน) สภ.เมืองศรีสะเกษ ได้เป็นพยานขณะที่นางจันจิรา จันเทพา อายุ53ปี อยู่บ้านเลขที่36หมู่8ต.หมากเขียบ อ.เมืองศรีสะเกษ แม่ค้าก๋วยเตี๊ยวและเจ้าของร้านนวดแผนไทย นำสร้อยคอทองคำ น้ำหนัก1บาทพร้อมจี้รูปหัวใจ ราคารวมกัน36,000บาท มอบให้กับนางไพรวรรณ พรมประดิษฐ อายุ60ปี เจ้าของที่ทำหล่นหาย รับกลับไปด้วยท่าทางดีใจที่ทำทองหายแล้วได้คืน นางจันจิรา จันเทพา เปิดเผยว่า ตนขายก๋วยเตี๋ยวอยู่ที่ตลาดบ้านนิคมห้วยคล้า ต.หมากเขียบ เมื่อวันที่2ต.ค.64เวลาประมาณ16,00น. ขณะที่ตนเก็บร้านก็ได้พบสร้อยคอทองคำหล่นอยู่ข้างโต๊ะจึงเก็บขึ้นมาดูก็ไม่รู้ว่าเป็นทองจริงหรือทองปลอม จนเก็บร้านเสร็จจึงได้นำทองเส้นดังกล่าวไปขอให้ร้านทองในตัวเมืองศรีสะเกษ ตรวจให้ว่า เป็นทองจริงหรือไม่ ร้านทองแจ้งว่าเป็นทองจริงน้ำหนัก1บาท จี้รูปหัวใจ1สลึงราคา ณ ปัจจุบันประมาณ36,000บาท ตนจึงนำสร้อยทองเส้นนั้นไปสถานีตำรวจขอลงประจำวันไว้เป็นหลักฐาน และเผื่อมีเจ้าของมาแจ้งสร้อยทองหาย ตำรวจจะได้นำส่งคืน พร้อมกับได้ถ่ายรูปทองโพสต์ในเฟสบุ๊คว่าเก็บสร้อยคอทองคำได้ให้เจ้าของมารับคืน จนกระทั่งได้รับแจ้งจากนางไพรวรรณซึ่งก็เป็นญาติกันว่าทองหายจึงแจ้งให้ไปดูที่สถานีตำรวจว่าใช่ของเธอหรือไม่และได้รับแจ้งว่าเป็นของนางไพรวรรณจริงได้มาส่งมอบให้ ด้านนางไพรวรรณ เจ้าของสร้อยคอทองคำผู้โชคดีที่ทำหล่นหายแล้วได้คืน กล่าวว่า ตนไปกินก๋วยเตี๋ยวที่ร้านอา พอออกมาก็ไปงานศพไม่รู้ตัวเลยว่าทำสร้อยคอหล่นหายและก็ไม่รู้ว่าทำหล่นที่ไหน หลังจากที่สามีไปเห็นเฟสของอาจันจิราว่าเก็บสร้อยคอทองคำได้จึงได้รีบโทรไปถาม อาบอกว่ามอบไว้กับตำรวจ ตนจึงเดินทางไปขอดูพบว่าเป็นของตนจริง จึงแจ้งให้ทราบและนัดกันมารับมอบที่สถานีตำรวจ ซึ่งตนดีใจมากที่ได้คืน สร้อยเส้นนี้ตนรักมาก จะสวมใส่ตลอดไม่เคยถอด พอมาได้คืนทำให้ตนดีใจมาก ซึ่งจะได้ตอบแทนอาผู้ใจบุญต่อไป. -008",https://www.naewna.com/likesara/610751,2021_10_22
ฝนกระหน่ำหลายพื้นที่สมุทรปราการ  แค่ครึ่งชั่วโมงทำถนนสายหลักใหญ่กลายเป็นคลอง,22 ตุลาคม 2564ผู้สื่อข่าวรายงานว่าได้เกิดฝนตกลงมาอย่างหนักในหลายพื้นที่ในจังหวัดสมุทรปราการ โดยฝนที่ตกลงมาอย่างหนักและมีลมพัดแรงแค่ครึ่งชั่วโมง โดยเฉพาะในเขตอำเภอพระสมุทรเจดีย์ส่งผลให้เกิดน้ำท่วมขังบนถนนสุขสวัสดิ์ซึ่งเป็นถนนขนาด 4 เลนเกิดน้ำท่วมขังในเลนซ้ายสุดและเลนที่ 2 มุ่งหน้าเข้าอำเภอพระสมุทรเจดีย์ทำให้ผู้ใช้รถต้องขับรถชิดขวาติดเกาะกลางได้เท่านั้น ทำให้การจราจรติดขัดนานนับชั่วโมงโดยท้ายแถวยาวกว่า 5 กิโลเมตร ซึ่งถนนสายดังกล่าวเป็นถนนสายหลักกลับกลายเป็นคลองในพริบตา รถยนต์ขนาดเล็กและรถจักรยานยนต์สัญจรผ่านไปมาบริเวณเส้นทางดังกล่าวอย่างลำบากเนื่องจากต้องวิ่งฝ่าระดับน้ำสูงประมาณ 20-30 ซม.แต่ทิศทางกลับกันการจราจรยังเคลื่อนตัวได้ดีในส่วนซอยแยกย่อยอาทิซอยสุขสวัสดิ์ 84 (ซอยวัดคู่สร้าง) ซอยสุขสวัสดิ์ 78 (ซอยวัดชังเรือง) มีน้ำท่วมขังตลอดทั้งซอย ทางด้าน พ.ต.อ. เอนก สระทองอยู่ ผกก.สภ.พระสมุทรเจดีย์ ได้สั่งการให้เจ้าหน้าที่ได้สั่งการให้เจ้าหน้าที่ตำรวจจราจรคอยยืนให้สัญญาณมือพร้อมชี้จุดน้ำท่วมขังเพื่อเร่งระบายการจราจรพร้อมประสานเจ้าหน้าที่งานป้องกันและบรรเทาสาธารณภัยในพื้นที่เร่งตั้งเครื่องสูบน้ำเพื่อรีบระบายน้ำออกจากถนนคาดว่าใช้เวลาประมาณ 1-2 ชั่วโมงจะกลับเข้าสู่สภาวะปกติ จากข้อมูลของกรมอุตุนิยมวิทยาทราบว่าในช่วงวันที่22 – 23ต.ค.64บริเวณความกดอากาศสูงระลอกใหม่อีกระลอกหนึ่งจากประเทศจีนแผ่ลงมาปกคลุมประเทศไทยตอนบนและทะเลจีนใต้ ประกอบกับมีลมตะวันออกเฉียงใต้พัดเข้ามาปกคลุมประเทศไทยตอนบน ในขณะที่มรสุมตะวันตกเฉียงใต้พัดปกคลุมทะเลอันดามัน ภาคใต้ และอ่าวไทย ลักษณะเช่นนี้จะทำให้บริเวณประเทศไทยตอนบนมีฝนฟ้าคะนองและลมกระโชกแรงเกิดขึ้นบางพื้นที่ในระยะแรก ส่วนภาคใต้ยังคงมีฝนตกต่อเนื่องและมีฝนตกหนักบางแห่ง ส่วนในช่วงวันที่24 - 28ต.ค.64บริเวณความกดอากาศสูงจากประเทศจีนที่ปกคลุมประเทศไทยตอนบนและทะเลจีนใต้จะมีกำลังอ่อนลง ประกอบกับลมตะวันออกและลมตะวันออกเฉียงเหนือพัดปกคลุมประเทศไทยตอนบน ในขณะที่ร่องมรสุมพาดผ่านบริเวณภาคใต้ตอนกลาง ทำให้ประเทศไทยตอนบนจะมีฝนลดลง ส่วนภาคใต้ยังคงมีฝนตกต่อเนื่องและมีฝนตกหนักบางแห่ง อนึ่ง ในช่วงวันที่25 - 26ต.ค.64หย่อมความกดอากาศต่ำบริเวณทะเลจีนใต้ตอนกลาง มีแนวโน้มจะทวีกำลังแรงขึ้น และเคลื่อนเข้าใกล้ชายฝั่งประเทศเวียดนามตอนล่าง คาดว่า ในช่วงวันที่27 - 28ต.ค.64จะเคลื่อนขึ้นฝั่งบริเวณประเทศเวียดนามตอนล่าง ในส่วนกรุงเทพฯและปริมณฑลมีฝนฟ้าคะนองร้อยละ70ของพื้นที่ กับมีฝนตกหนักและมีลมกระโชกแรงบางแห่ง อุณหภูมิต่ำสุด24-26องศาเซลเซียส อุณหภูมิสูงสุด31-33องศาเซลเซียส ลมตะวันออกเฉียงใต้ ความเร็ว10-20กม./ชม.,https://www.naewna.com/local/610766,2021_10_22
โรงงานผลิตดินปืน'รัสเซีย'ระเบิดรุนแรง คนงานดับสลด16ราย,22 ตุลาคม 2564 สำนักข่าวต่างประเทศรายงาน เกิดเหตุระเบิดอย่างรุนแรงภายในโรงงานผลิตดินปืนและสารเคมี ชื่อ อีลาสติก แคว้นไรยาซาน ประเทศรัสเซีย แรงระเบิดทำให้อาคารโรงงานพังทลายทั้งหลัง และเกิดเพลิงไหม้ ทำให้คนงานเสียชีวิต 16 ราย ด้านเจ้าหน้าที่ระดมกำลังเจ้าหน้าที่ 170 คน พร้อมรถดับเพลิง 50 คัน เข้าควบคุมสถานการณ์ เบื้องต้นยังไม่ทราบสาเหตุของการระเบิดที่แน่ชัด เจ้าหน้าที่ระบุเพียงว่าน่าจะเกิดจากความผิดพลาดในกระบวนการผลิต,https://www.naewna.com/inter/610776,2021_10_22
ชวนเพื่อนๆช่วยเหลือครอบครัว จนท.พิทักษ์ป่าเขาใหญ่ถูกหมีทำร้าย,"ชวนเพื่อนๆช่วยเหลือครอบครัว จนท.พิทักษ์ป่าเขาใหญ่ถูกหมีทำร้าย เผยเงินเดือน 9,000 บาท ไม่มีสิทธิ์ค่ารักษาพิเศษใดๆ แถมเอกสารบัตรธนาคารได้หายระหว่างหามออกมาจากป่า จนเพื่อนๆต้องหาทุนช่วยค่ารักษา สืบเนื่องจากเมื่อวานนี้ 21 ต.ค.64 เวลา 11.00 น. เจ้าหน้าที่พิทักษ์ป่าเขาใหญ่ นายอุดมศักดิ์ (ต่อ) โพธิ์กระโทก หน่วยพิทักษ์อุทยานแห่งชาติเขาใหญ่ ขญ.3(ตะเคียนงาม) ขณะเดินลาดตะเวนป้องกันรักษาป่าไม้ พบเจอหมีควายในระยะประชิดจึงถูกหมีทำร้ายจนได้บาดเจ็บที่แขนทั้งสองข้าง และขาขวา (อ่านข่าวที่เกี่ยวข้อง :จนท.พิทักษ์ป่าเขาใหญ่ออกลาดตระเวน ถูกหมีควายทำร้ายระยะประชิดเจ็บหนัก) โดยเหตุเกิดที่หมู่บ้านตะเคียนงาม หมู่ 8 ต.โป่งตาลอง อ.ปากช่อง จ.นครราชสีมา ต่อมานายวินัย จินดากลาง หัวหน้าหน่วยพิทักษ์ป่า ขญ.3 (ตะเคียนงาม) ได้นำตัวผู้บาดเจ็บส่งโรงพยาบาลปากช่องนานา ในเบื้องต้นอาการปลอดภัยแล้ว สำหรับบาดแผลที่แขนทั้งสองข้างและขา หมอกระดูกจะตรวจให้ละเอียดเพื่อทำการรักษาต่อไป เนื่องจากน้องอุดมศักดิ์ โพธิ์กระโทก เป็นเพียงลูกจ้างเหมาจ่ายกับกรมอุทยานแห่งชาติ เงินเดือน 9,000 บาท ไม่มีสิทธิ์ค่ารักษาพิเศษใดๆ และเอกสารบัตรธนาคารได้หายระหว่างหามออกมาจากป่า ลุงจึงขอดำเนินการหาทุนช่วยค่ารักษา พี่ๆน้องๆท่านใดจะช่วยเหลือสามารถโอนได้ที่บัญชีลุงหมู ตามรายละเอียดด้านล่าง หรือจะโทรสอบถามเพิ่มเติม โทร.085-0446963 ชื่อ บ/ช. บดินทร์ จันทศรีคำ เลขบัญชี 4092367665 ธ.ทีเอ็มบีธนชาต นครนายก ขอขอบคุณเพื่อนๆทุกท่านที่ช่วยเหลือน้องต่อ อย่างน้อยน้องจะได้มีกำลังใจเพื่อปฎิบัติงานต่อไป ขอขอบคุณทุกท่านครับ ขอบคุณข้อมูลเฟชบุ๊กที่นี่เขาใหญ่",https://www.naewna.com/local/610775,2021_10_22
ทารกดวงแข็ง! ถูกแม่ใจยักษ์ยัดใส่ถุงดำทิ้ง พลเมืองดีเห็นช่วยนำส่ง รพ.ปลอดภัย,วันที่ 22 ตุลาคม 2564 ร.ต.อ.วิมล สมบูรณ์ รอง สว.สอบสวน สภ.เสนา จ.พระนครศรีอยุธยารับแจ้งจากโรงพยาบาลเสนา ว่ามีชาวบ้านพบทารกอยู่ในถุงดำนำมาทิ้งไว้ที่ หน้าศาลพ่อปู่เขียว ม.1 ต.สามกอ อ.เสนา จ.พระนครศรีอยุธยา ได้นำมาส่งที่โรงพยาบาลเสนา อาการปอดภัยจึงเดินทางไปตรวจสอบ พร้อมด้วยเจ้าหน้าที่ตำรวจชุดสืบสวนพบว่าทารกเพศหญิง คลอดออกมาแล้วสภาพร่างกายสมบูรณ์สายสะดือยังติดอยู่ กับร่างกาย อยู่ในถุงดำ ทางแพทย์และพยาบาลได้ช่วยชีวิตปลอดภัย ทีมแพทย์ยังต้องดูแลอย่างใกล้ชิดจากการตรวจสอบที่เกิดเหตุบริเวณหน้าศาลพ่อปู่เขียว ใกล้กับถังขยะ นาย สมบุญ ชื่นทิพย์ อายุ 62 ปี ผู้ที่พบทารกและนำส่งโรงพยาบาล เปิดเผยว่าตนเองขับรถผ่านมาพร้อมกับลูกสาว เห็นถุงดำวางอยู่แล้วขยับได้ ที่แรกคิดว่า ใครเอาลูกหมามาทิ้ง จึงได้จอดรถดู พบว่าถุงดำมัดปากเอาไว้สองชั้นจึงแกละออกดู ตกใจมากเห็นทารกอยู่ในถึงยังชีวิต พร้อมกับลูกสาว จึงได้รีบอุ้มเด็กพร้อมกับถุงดำ ไปส่งโรงพยาบาลเสนา นางสาว สุภาพร ชื่นทิพย์ อายุ 34 ปี ลูกสาว นายสมบุญ กล่าวว่า นั่งซ้อนท้าย รถจักรายานยนต์พ่อมาเห็นถุงดำขยับๆ ที่แรกคิดว่าอาจจะเป็นลูกหมา พอเปิดดู เห็นว่าเป็นเด็ก ตกใจมาก จึงรีบพาไปส่งโรงพยาบาล พอถึงโรงพยาบาลเด็กเริ่มส่งเสียงร้องดังมาก เจ้าหน้าที่ตำรวจชุดสืบสวนของ สภ.เสนา ตรวจสอบกล้องวงจรปิดในบริเวณชุมชนและจุดทีมีการแจ้งว่าพบถุงดำใส่ทารกมาทิ้ง พร้อมกับการสอบปากคำชาวบ้าน เจ้าหน้าที่กวาดถนน เจ้าหน้าที่เก็บขยะ ของเทศบาลตำบลสามกอยังไม่พบความผิดปกติ โดย คนกวาดขยะมามากวดถนนช่วงเวลาประมาณ 04.20 ไม่พบว่ามีถุงดำมาทิ้งเอาไว้ และรถเก็บขยะมาเก็บขยะ ช่วงเวลาประมาณ 04.38 ไม่พบถุงดำวางใกล้กับถังขยะ ร.ต.อ.วิมล สมบูรณ์ รอง สว.สอบสวน สภ.เสนา จ.พระนครศรีอยุธยากล่าวว่า ได้รับแจ้งจากทางโรงพยาบาลว่า มีพลเมืองดีพบเห็นเด็กทากรอยู่ถุงดำ มาทิ้งเอาไว้ นำไปส่งที่โรงพยาบาล หลังรับแจ้งร่วมกับเจ้าหน้าที่ตำรวจชุดสืบสวน ตรวจสอบทันที ในเบื้องต้น อาจจะเป็นหญิงสาวที่อยู่ในบริเวณ ใกล้เคียง คลอดเด็กออกมาแล้ว ไม่พร้อมจึงทารก นำมาทิ้งเอาไว้ อยู่ระหว่างการสอบสวนและติดตามหาตัวพ่อแม่ของเด็ก,https://www.naewna.com/local/610779,2021_10_22
มองโกเลียในพบอื้อ ‘กระสุนปืนใหญ่’กองทัพญี่ปุ่นสมัยสงครามโลก,22 ตุลาคม 2564 สำนักข่าวซินหัวรายงาน เขตปกครองตนเองมองโกเลียในทางตอนเหนือของจีนค้นพบกระสุนปืนใหญ่ซึ่งเชื่อว่าถูกทิ้งโดยกองทัพญี่ปุ่นในช่วงสงครามโลกครั้งที่สอง จำนวน 76 ลูก หน่วยงานด้านการควบคุมชายแดนของแคว้นซิงอันของสถานีตรวจสอบชายแดนขาเข้าและขาออกระดับภูมิภาค เปิดเผยว่าตำรวจตระเวนชายแดนในแคว้นซิงอันพบกระสุนปืนใหญ่ขนาดยาว 15-30 เซนติเมตร จำนวน60 กว่าลูก ที่สถานที่ก่อสร้างแห่งหนึ่ง โดยชนวนของกระสุนเหล่านี้สูญหายไปแล้ว แต่ก็ยังมีความเป็นไปได้ที่จะระเบิดหากถูกกระทบอย่างรุนแรง นอกจากนั้น มีการกู้กระสุนปืนใหญ่อีก 10 ลูก ซึ่งสนิมขึ้นหมดแล้ว แต่ชนวนยังคงอยู่ในสภาพสมบูรณ์ ขึ้นมาจากบริเวณริมแม่น้ำ ซึ่งบ่งชี้ว่ายังคงมีอานุภาพทำลายล้าง โดยกระสุนทั้งหมดจะถูกทำลายทิ้งเพื่อความปลอดภัย แคว้นซิงอันที่มีพรมแดนติดกับมองโกเลีย เป็นหนึ่งในพื้นที่แรกๆ ที่กองทัพญี่ปุ่นเข้ายึดครองในช่วงสงครามโลกครั้งที่สอง โดยหลังจากกองทัพญี่ปุ่นพ่ายแพ้ในปี 1945 ทหารญี่ปุ่นได้ฝังอาวุธยุทธภัณฑ์จำนวนมากไว้ในดินแดนของจีน อันเป็นภัยคุกคามต่อชีวิตและการผลิตของชาวบ้านในท้องถิ่น รายงานระบุว่า เฉพาะปีนี้เพียงปีเดียว หน่วยงานควบคุมชายแดนเก็บรวบรวมกระสุนปืนและลูกระเบิดมือที่ถูกทิ้งโดยกองทัพญี่ปุ่นได้ จำนวน 123 ลูก,https://www.naewna.com/inter/610785,2021_10_22
สื่อชี้‘หมอชื่อดัง’ในสหรัฐฯ แพร่‘ข้อมูลบิดเบือน’วัคซีนโควิด-19,"22 ตุลาคม 2564 สำนักข่าวต่างประเทศรายงานเหล่าคนดังและแพทย์ชื่อดังบนสื่อสังคมออนไลน์บางส่วนได้เผยแพร่ข้อมูลที่ไม่ถูกต้องเกี่ยวกับวัคซีนป้องกันโรคติดเชื้อไวรัสโคโรนาสายพันธุ์ใหม่ (โควิด-19) ขณะสหรัฐฯ ยังคงเผชิญผลกระทบหนักหน่วงจากการระบาดใหญ่ รายงานระบุว่า ดร. ราชิด บุตตาร์ แพทย์ชื่อดังที่มีผู้ติดตามบนทวิตเตอร์มากกว่า 88,000 คน เผยแพร่ข้อมูลที่สร้างความเข้าใจผิดทุกรูปแบบเกี่ยวกับโรคโควิด-19 โดยบุตตาร์กล่าวว่า คนส่วนใหญ่ที่รับวัคซีนจะเสียชีวิตภายในปี 2025 มันเป็นส่วนหนึ่งของ แผนลดจำนวนประชากร' บุตตาร์เคยให้สัมภาษณ์กับสำนักข่าวซีเอ็นเอ็นเมื่อไม่นานนี้ว่า ผมบอกผู้คนไปว่าสิ่งที่ดีที่สุดที่เกิดขึ้นได้คือการป่วยเป็นโรคโควิด-19 คุณจะสร้างระบบภูมิคุ้มกันด้วยตัวเองตามธรรมชาติ และจากนั้นคุณไม่จำเป็นต้องกังวลเกี่ยวกับมันอีกต่อไป มีคนกำลังเสียชีวิตจากวัคซีนมากกว่าโรคโควิด-19 รายงานข่าวยังยกตัวอย่าง ดร. คริสเตียน นอร์ธรัป แพทย์หญิงที่มีผู้ติดตามบนเฟซบุ๊ก 558,000 คน ว่าเป็นผู้เผยแพร่ข้อมูลบิดเบือนอีกคน โดยครั้งหนึ่งนอร์ธรัปแชร์โพสต์ที่ชื่อว่า คำอธิบายดีที่สุดว่าทำไมวัคซีนป้องกันโรคโควิด-19 ถึงเป็นวัคซีนมรณะ (Best Explanation Ive Seen About Why the Covid Jabs Are Killer Shots) ด้านเดวิด เลเซอร์ ศาสตราจารย์ด้านรัฐศาสตร์และวิทยาการคอมพิวเตอร์จากมหาวิทยาลัยนอร์ธอีสเทิร์น ระบุว่า แพทย์เหล่านี้กำลังตักตวงประโยชน์จากความเชื่อมั่นไว้วางใจในตัวพวกเขา อนึ่ง การระบาดของโรคโควิด-19 ได้คร่าชีวิตผู้คนในสหรัฐฯ มากกว่า 733,000 ราย โดยจำนวนผู้ป่วยเสียชีวิตที่เพิ่มขึ้นมาจากกลุ่มคนที่ไม่ได้ฉีดวัคซีน",https://www.naewna.com/inter/610788,2021_10_22
'เฮียบุ๊ง'ชี้โลโก้ขาวแดงเพื่อไทยมี'นัยยะแฝง' แซะถามจุดยืนส.ส.บางคนเอาไงต่อ?,22 ตุลาคม 2564นายปกรณ์ พรชีวางกูร หรือ เฮียบุ๊ง นักเคลื่อนไหวทางการเมืองและผู้สนับสนุนกลุ่มสามนิ้ว โพสต์ข้อความผ่านเฟซบุ๊ก ระบุว่า... เห็นโลโก้ขาวแดงอันใหม่ของเพื่อไทย หน้าคุณพรี่มาเฟียออนไลน์ทั่นนึงลอยมาทันที เมื่อปลายปีที่แล้วมีเด็กม็อบคนนึงโดน112 แล้วโดน ตร.บุกจับตอนจะเที่ยงคืน เราก็รีบติดต่อ สส.ในพื้นที่ของเด็กคนนั้น เพื่อจะขอให้รีบเข้าไปช่วยดูแลเด็กก่อนในเบื้องต้น คำตอบที่ได้มาคือ... ไม่ยุ่ง ดูแลกันเอง ผมรักและเทิดทูน แล้วก็มีอีก 2-3 ประโยคแต่เอามาพูดตรงนี้ไม่ได้ ( หลังจากนั้นไม่นาน พรี่เค้าออกมาประกาศจุดยืนผ่าน FB ด้วย แล้วโดนทัวร์ลง แล้วพรี่แกก็ลบตัสทิ้ง ) กุก็เอาเรื่องนี้ไปพูดกับนักการเมืองรุ่นใหญ่คนนึง ว่ามันมีเหตุการณ์แบบนี้เกิดขึ้น คำตอบคือ... รออีกสักพักนะครับ พรรคจะมีการปรับอะไรบางอย่าง แล้วเราก็คุยกันอีกหลายเรื่อง มาวันนี้เพื่อไทยเปลี่ยนโลโก้พรรคซึ่งมีนัยยะแฝง กุนี่รอพรี่มาเฟียออนไลน์ทั่นนั้นมาหลายวันล่ะ ว่าจะแสดงจุดยืนอะไรมั้ย แต่ก็ไม่เห็นจะพูดอะไร ก็เงียบ อยากเข้าไปถามจริงๆว่าคิดยังไงกับโลโก้ใหม่ของพรรค คิดยังไงกับนัยยะแฝง พรรคไปไหนทิศทางนี้คุณพรี่จะเอาไงต่อ ? แต่คือโดนแม่งบล็อคไง -001,https://www.naewna.com/politic/610787,2021_10_22
ระทึก! ทัพเรือภาคที่ 1 ออกเรือด่วนช่วยนักดำน้ำหญิงหมดสติกลางทะเล,วันนี้ (22 ต.ค.64) ทัพเรือภาคที่ 1 ได้รับการประสานจากมูลนิธิโรจนธรรมสถานสัตหีบว่าได้รับแจ้งจากคุณอนุวัฒน์ฯ เจ้าของเรือทัวร์ดำน้ำชื่อ ม้าน้ำ ว่านักดำน้ำหญิงเกิดเหตุขาดอากาศหายใจ จนหมดสติ จากการดำน้ำลึก บริเวณจุดจอดเรือทัวร์ดำน้ำเกาะคราม ทางเรือทัวร์รีบดำเนินการนำเรือกลับเข้าฝั่งเพื่อส่งนักดำน้ำหญิงเข้ารับการรักษา แต่ระหว่างการนำเรือเดินทางกลับนั้น เรือทัวร์เกิดเหตุเครื่องยนต์ขัดข้องไม่สามารถเดินเรือได้ เรือทัวร์ลอยลำอยู่บริเวณหน้าอ่าวเตยงาม จึงแจ้งมาเพื่อขอควรช่วยเหลือ พลเรือโทพิชัย ล้อชูสกุล ผู้บัญชาการทัพเรือภาคที่ 1 จึงสั่งการให้ เรือ ต.274 ซึ่งเป็นเรือพร้อมลำดับที่ 1 ของกองเรือปฏิบัติการ ทัพเรือภาคที่ 1 ออกเรือเข้าทำการช่วยเหลือ ซึ่งผลการช่วยเหลือเป็นไปด้วยความเรียบร้อย สามารถให้ความช่วยเหลือนักดำน้ำหญิงได้ทันต่อสถานการณ์และนำส่งขึ้นฝั่งที่ท่าเรือแหลมเทียนฐานทัพเรือสัตหีบประสานโรงพยาบาลอาภากรเกียรติวงศ์ ฐานทัพเรือสัตหีบ รับนักดำน้ำหญิงเข้าทำการรักษาพยาบาลต่อไป - 003,https://www.naewna.com/local/610777,2021_10_22
เช็คด่วนที่นี่! ผู้ว่าฯปัตตานีงัดยาแรงสั่งล็อกดาวน์ 5 อำเภอ 49 หมู่บ้าน 14 วันสกัดโควิด,"22 ตุลาคม 2564 เฟชบุ๊ก สนง.ประชาสัมพันธ์ จ.ปัตตานี รายงานว่านายนิพันธ์ บุญหลวง ผู้ว่าราชการจังหวัดปัตตานี โดยความเห็นชอบของคณะกรรมการโรคติดต่อจังหวัดปัตตานี ได้ออกคำสั่งจังหวัดปัตตานี ที่ (พิเศษ) 87 /2564 เรื่อง ปิดสถานที่เสี่ยงต่อการติดเชื้อโรคไวรัสโคโรนา 2019 ดังนี้ 1.ให้ปิดสถานที่เสี่ยงต่อการแพร่ระบาดของโรคติดเชื้อไวรัสโคโรนา 2019เป็นเวลา 14 วันในพื้นที่ 5 อำเภอ 22 ตำบล 49 หมู่บ้าน ประกอบด้วย อำเภอไม้แก่น อำเภอเมืองปัตตานี อำเภอยะหริ่ง อำเภอมายอ และอำเภอสายบุรี เพื่อป้องกันมิให้โรคติดเชื้อไวรัสโคโรนา 2019 แพร่ระบาดโดยทางตรงหรือทางอ้อม ไปยังผู้อื่นจึงห้ามประชาชนเข้าไปหรือออกจากพื้นที่ดังกล่าว เว้นแต่เพื่อการรักษาพยาบาล การกู้ชีพ การกู้ภัยการขนส่งยาเวชภัณฑ์ และสินค้าอุปโภคบริโภค การสารารณูปโภค การไปรษณียภัณฑ์ หรือกรณีได้รับอนุญาตจากเจ้าพนักงานควบคุมโรคติดต่อ 2.ให้เจ้าพนักงานควบคุมโรคติดต่อในพื้นที่ดังกล่าว กำหนดจุดตรวจคัดกรองโรคโควิด-19 3. ให้เจ้าพนักงานควบคุมโรคติดต่อในพื้นที่ดังกล่าว พิจารณาตรวจคัดกรองบุคคลที่ผ่านจุดตรวจคัดกรอง ตามข้อ 2 เพื่อป้องกันและควบคุมการแพร่ระบาดของโรคโควิด-19 หากผู้ใดฝ่าฝืนหรือไม่ปฏิบัติตามคำสั่งนี้ มีความผิดตามมาตรา 52แห่งพระราชบัญญัติโรคติดต่อ พ.ศ. 2558 ต้องระวางโทษจำคุกไม่เกิน 1 ปี หรือปรับไม่เกิน 100,000 บาท หรือทั้งจำทั้งปรับและหรือ เป็นความผิดตามมาตรา 18 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 ต้องระวางโทษ จำคุกไม่เกิน 2 ปี หรือปรับไม่เกิน 40,000 บาท หรือทั้งจำทั้งปรับ -001",https://www.naewna.com/local/610790,2021_10_22
