title,summary,link,published
จับแล้ว! ผู้ก่อเหตุลักลอบตัดสายเคเบิลรถไฟชานเมืองสายสีแดง,จับกุมผู้ก่อเหตุลักลอบตัดสายเคเบิลรถไฟชานเมืองสายสีแดง ผู้ว่าการรถไฟฯ สั่งเร่งขยายผลการจับกุมพร้อมดำเนินคดีทางแพ่งและอาญาถึงที่สุด ประสานตำรวจรถไฟและเจ้าหน้าที่ จัดชุดตรวจลาดตระเวนจุดเสี่ยงตลอด 24 ชั่วโมง ยืนยันไม่กระทบต่อความปลอดภัยการให้บริการแก่ประชาชน นายนิรุฒ มณีพันธ์ ผู้ว่าการรถไฟฯ เปิดเผยว่า ตามที่มีผู้ก่อเหตุลักลอบตัดสายเคเบิลโครงการรถไฟชานเมืองสายสีแดง ได้มอบหมายให้นายสถานีรถไฟรังสิต แจ้งความร้องทุกข์ต่อพนักงานสอบสวน สถานีตำรวจภูธรประตูน้ำจุฬาลงกรณ์นั้น ล่าสุดได้รับแจ้งจากเจ้าหน้าที่ฯ ว่าสามารถดำเนินการจับกุมผู้ก่อเหตุได้แล้ว 1 ราย คือนายอรรณพ คำพรมมา อายุ 31 ปี โดยขณะนี้อยู่ระหว่างสอบสวนขยายผลการจับกุมเพิ่มเติม ซึ่งเบื้องต้นได้รับแจ้งมีการก่อเหตุลักสายเคเบิลทั้งสิ้น 8 จุด ส่วนมูลค่าความเสียหายอยู่ระหว่างการประเมิน ทั้งนี้ จากตรวจสอบการลักลอบตัดสายเคเบิล ไม่ได้ส่งผลกระทบต่อความปลอดภัยในการให้บริการแก่ประชาชน แต่อาจทำให้การเดินรถสายสีแดงมีความช้าลงบ้าง โดยหลังจากนี้การรถไฟฯ จะเร่งประสานข้อมูลกับเจ้าหน้าที่ตำรวจ เพื่อติดตามขยายผล จับกุมผู้กระทำผิดอย่างใกล้ชิด นอกจากนี้ทางผู้บังคับการตำรวจรถไฟ และฝ่ายสืบสวน ได้มีคำสั่งแต่งตั้งชุดสืบสวนเพื่อติดตามคนร้ายและทรัพย์สินของการรถไฟฯ เป็นการเฉพาะ โดยมีบริษัท รถไฟฟ้า ร.ฟ.ท. จำกัด ซึ่งให้บริการเดินรถไฟชานเมืองสายสีแดง และบริษัทรักษาความปลอดภัย จัดชุดเจ้าหน้าที่ออกลาดตระเวน และสุ่มตรวจในพื้นที่เสี่ยงตลอด 24 ชั่วโมง ในส่วนมาตรการป้องกันและแก้ปัญหาในระยะยาว ทางการรถไฟฯ ได้สั่งการให้หน่วยงานที่เกี่ยวข้องดำเนินการกำจัดวัชพืชตลอดแนวรั้วให้โล่งเพื่อให้เกิดความสะดวกในการสอดส่องดูแลอย่างทั่วถึงและเป็นการป้องกันไม่ให้ใช้เป็นพื้นที่ก่อเหตุ […]The postจับแล้ว! ผู้ก่อเหตุลักลอบตัดสายเคเบิลรถไฟชานเมืองสายสีแดงappeared first onMONO29 TV Official Site.,https://mono29.com/news/344746.html,25_09_2021
