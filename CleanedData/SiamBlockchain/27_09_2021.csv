title,summary,link,published
ประธานาธิบดี Elsalvador เผย จำนวนผู้ใช้กระเป๋า Bitcoin ของรัฐบาลมีมากกว่าของแต่ละธนาคารแล้ว,ในเวลาเพียงสามสัปดาห์ ประมาณหนึ่งในสามของประชากรเอลซัลวาดอร์เริ่มใช้กระเป๋าเงิน Bitcoin Chivo กันอย่างคับคั่ง ด้วยเหตุนี้ ประธานาธิบดีของประเทศจึงอัปเดตว่าอีกไม่นานผู้คนจะใช้แอปนี้มากกว่าจำนวนตัวเลขผู้ใช้งานบัญชีธนาคารของแต่ละธนาคารแล้ว ประเทศในอเมริกากลางที่เล็กที่สุดและมีประชากรหนาแน่นที่สุดอย่างเอลซัลวาดอร์ได้สร้างประวัติศาสตร์เมื่อด้วยการประกาศว่าจะทำให้ bitcoin ถูกกฎหมายภายในพรมแดน การเคลื่อนไหวดังกล่าวได้รับการสนับสนุนจากแฟน ๆ Bitcoin อย่างมาก ในขณะเดียวกันมันก็ได้รับการต่อต้านจากองค์กรระดับโลกอย่าง IMF อย่างไรก็ตาม เอลซัลวาดอร์ได้ดำเนินการและโหวตให้ bitcoin เป็นเงินที่ถูกกฎหมาย ซึ่งเริ่มเป็นทางการเมื่อวันที่ 7 กันยายน แม้ว่ารายงานบางฉบับอ้างว่ามีการประท้วงต่อต้านการตัดสินใจดังกล่าว แต่ทางรัฐบาลก็ได้ซื้อ Bitcoin ไปแล้วถึง 700 BTC เมื่อทำให้ BTC ถูกกฎหมายแล้ว ประธานาธิบดี Nayib Bukele สัญญากับคนในท้องถิ่นว่าประชาชนจะได้รับเหรียญ BTC มูลค่า 30 ดอลลาร์ หากพวกเขาดาวน์โหลดกระเป๋า wallet ที่ชื่อ Chivo แม้ว่าในช่วงเปิดตัวแอพใหม่ ๆ นั้นดูเหมือนว่าจะมีปัญหาทางเทคนิคอยู่บ้าง แต่ทางประธานาธิบดีนั้นก็คอยอัพเดตว่ายอด engagement ของตัวแอพนั้นกำลังดูดีเลยทีเดียว Bukele ตั้งข้อสังเกตเมื่อวันเสาร์ว่าผู้คนจำนวน 2.1 ล้านคนกำลังใช้งานกระเป๋า wallet ดังกล่าวอยู่แล้ว (ไม่ใช่แค่ดาวน์โหลด) ในปี 2019 ประชากรทั้งหมดอยู่ที่ 6.5 ล้านคน ซึ่งหมายความว่ามากกว่า 30% ของคนในท้องถิ่นกำลังใช้แอปนี้ ยิ่งไปกว่านั้น Bukele ยังกล่าวอีกว่าแม้แอพกระเป๋าจะถูกเปิดตัวเพียงสามสัปดาห์ แต่มันก็ “มีผู้ใช้มากกว่าจำนวนผู้ใช้งานธนาคารใดธนาคารหนึ่ง ในเอลซัลวาดอร์ และกำลังดำเนินการอย่างรวดเร็วเพื่อให้มีผู้ใช้มากกว่าธนาคารทั้งหมดในเอลซัลวาดอร์รวมกัน”,https://siamblockchain.com/2021/09/26/nayib-bukele-chivo-bitcoin-wallet-has-now-more-active-users-than-any-salvadorian-bank/,27_09_2021
"ราคา Bitcoin พุ่งทะลุ 43,000 ดอลลาร์อย่างรุนแรง หลังร่วงแตะระดับ 40,000 ดอลลาร์","ดูเหมือนว่าราคา Bitcoin นั้นกำลังสับขาลงนักเทรดให้งุนงงอย่างมากในวันนี้ เมื่อก่อนหน้านี้ไม่กี่ชั่วโมงที่ผ่านมา ราคาของมันได้ร่วงลงไปแตะจุดต่ำสุดในรอบวันนี้ที่ระดับ 40,000 ดอลลาร์ ก่อนที่จะมีการฟื้นตัวขึ้นมาอย่างมาก กราฟ BTCUSD เผยให้เห็นว่าราคาของ Bitcoin นั้นได้พุ่งขึ้นแตะ 43,780 ดอลลาร์อย่างรุนแรงในวันนี้ โดยเกิดขึ้นหลังจากที่มันร่วงลงแตะจุดต่ำสุดที่ 40,808 ดอลลาร์ การเคลื่อนไหวของราคาที่ผันผวนนี้บ่งบอกว่าแรงขายนั้นได้จบลงไปแล้ว และพอหลังจากนั้นนักเทรดก็แห่เข้าซื้อเหรียญคริปโตกันอย่างคับคั่ง ซึ่งถือเป็นภาพที่คุ้นเคยกันดี ก่อนหน้านี้เราได้เห็นการร่วงลงของราคา Bitcoin ลงมาที่ระดับ 40,000 ดอลลาร์เมื่อ 2 วันก่อน โดยเกิดขึ้นหลังจากที่รัฐบาลจีนได้ออกมาประกาศจุดยืนของพวกเขาเกี่ยวกับ cryptocurrency อีกครั้งว่ามีสถานะผิดกฎหมาย และห้ามทำการซื้อขายแลกเปลี่ยนเหรียญคริปโตทุกชนิด ด้วยความกลัวดังกล่าวส่งผลทำให้เกิดการเทขายในตลาดอย่างรุนแรง และหลังจากนั้นราคาก็เด้งขึ้นในแบบที่เราเห็นในอีก 2 วันให้หลัง ผู้เชี่ยวชาญอย่างนาย Robert Kiyosaki หรือผู้เขียนหนังสือพ่อรวยสอนลูกได้ออกมาแสดงความเห็นว่าการแบนคริปโตของจีนนั้นถือเป็นการปูทางไปสู่การออกเหรียญ e-CNY หรือหยวนดิจิทัลเป็นของตัวเอง ซึ่งคาดว่าจะมีการเปิดตัวในเร็ว ๆ นี้",https://siamblockchain.com/2021/09/26/bitcoin-went-above-43000-again-traders-got-trolled/,27_09_2021
"เม็ดเงินไหลเข้าตลาด Crypto กว่า 4 ล้านล้านบาท หลังราคา Bitcoin ฟื้นตัวกลับมายืนเหนือ $43,000","มูลค่าเหรียญคริปโตเคอเรนซี่ใน 20 อันดับแรกเริ่มกลับกลายเป็นสีเขียวชะอุ่ม ในวันจันทร์แรกของสัปดาห์ ส่งผลให้มูลค่าตลาดคริปโตโดยรวมเพิ่มขึ้นแตะระดับ 1.94 ล้านล้านดอลลาร์อีกครั้ง หรือคิดเป็นเพิ่มขึ้นประมาณ 6.98% ในช่วง 24 ชั่วโมงที่ผ่านมา เมื่อสัปดาห์ที่แล้ว ตลาดคริปโตมีความผันผวนอย่างรุนแรง อันเป็นผลมาจากข่าวประกาศของแบนคริปโตจีนที่ได้สั่งห้ามการทำธุรกรรมที่เกี่ยวข้องกับคริปโตทั้งหมด   แม้จะมีข่าว FUD เกิดขึ้น แต่วอลุ่มตลาดคริปโตทั้งหมดก็ยังสามารถฟื้นตัวกลับมาได้อย่างน่าประทับใจ โดยมีมูลค่าเพิ่มขึ้นกว่า  1.13 แสนล้านดอลลาร์ในวันนี้ อ้างอิงข้อมูลตาม CoinMarketCap  Bitcoin พบแนวรับสำคัญที่ระดับ $41,000 หลังจากเผชิญกับการปรับฐานราคาอย่างรุนแรงในช่วงสองสัปดาห์ที่ผ่านมา Bitcoin ก็ได้ค้นพบแนวรับสำคัญที่ประมาณ 41,000 ดอลลาร์ โดยนักวิเคราะห์ชื่อดัง galaxyBTC คาดการณ์ว่า ราคา Bitcoin จะสามารถปรับตัวเพิ่มขึ้นได้อีกกว่า 100% จากระดับราคาในปัจจุบัน เนื่องจากตอนนี้มันได้ทดสอบจุดต่ำสุดไปแล้วถึง 2 ครั้ง ซึ่งปกติแล้วมันมักนำไปสู่ช่วงขาขึ้นครั้งใหญ่ในภายหลัง ในขณะที่เขียนรายงานอยู่นี้ Bitcoin มีการซื้อขายกันอยู่ที่ระดับ 43,500 ดอลลาร์ เพิ่มขึ้น 0.54% ในช่วง 24 ชั่วโมงที่ผ่านมา อ้างอิงข้อมูลจาก Coinmarketcap",https://siamblockchain.com/2021/09/27/more-than-130-billion-pours-into-crypto-market-in-24-hours-despite-china-ban/,27_09_2021
การ์ดนักสะสมนักกีฬาฮอกกี้ KHL.cards เปิดขายแล้วบน Binance NFT Marketplace,"ในวันนี้ทาง Block-chain.com ซึ่งเป็นผู้ก่อตั้งโปรเจกต์ KHL.cards NFT ที่ดำเนินการภายใต้ใบอนุญาตของ Kontinental Hockey League เพิ่งออกมาประกาศว่า พวกเขากำลังเตรียมเปิดตัวการ์ดสะสมนักกีฬาแบบ NFT บนตลาด Binance NFTMarketplace โดยผู้ใช้ Binance NFT marketplace จะสามารถซื้อการ์ด NFT ชุดแรกได้ ‘ผ่านกล่องสุ่ม’ นับตั้งแต่วันที่ 27 กันยายนเป็นต้นไป ในราคาเริ่มต้นที่ 20 BUSD ในขั้นต้น KHL.cards จะเปิดตัวการ์ด NFT ทั้งหมด 20 ประเภทด้วยกัน โดยการ์ดแต่ละประเภทจะบันทึกช่วงเวลาที่น่าจดจำจากเกมแข่งขันในรูปแบบภาพนิ่งหรือภาพเคลื่อนไหว ที่เป็นภาพฟุตเทจจากเกมแข่งขันในฤดูกาล, ภาพรายละเอียดเกี่ยวกับการได้รับรางวัล หรือภาพของทีมแชมป์ เป็นต้น การ์ด NFT ทั้งหมดจะถูกสร้างขึ้นจากภาพถ่ายและวิดีโอของทีม KHL เช่น Avangard, Spartak และ CSKA และอาจรวมถึงภาพของนักกีฬาชื่อดังอย่าง Sergey Shirokov, Vadim Shipachev, Marko Anttila, Konstantin Okulov และอื่น ๆ อีกมากมาย โดยการ์ดแต่ละประเภทจะมีลักษณะพิเศษเฉพาะตัวเช่น มีสีบรอนซ์ สีเงิน สีทอง หรือแพลตตินั่ม เพื่อบ่งบอกว่าการ์ดนั้นมีค่าเพียงใด และยิ่งการ์ดหายากมากเท่าไหร่ การ์ดก็จะยิ่งจะมีราคาแพงขึ้นมากเท่านั้น  เป็นที่สังเกตว่าผู้ใช้ เว็บเทรด Binance ทุกคนสามารถเข้าร่วมในการซื้อขายขายกล่องสุ่มบน Binance NFT Marketplace นี้ได้ ด้วยการใช้บัญชีเดียวกันกับเว็บเทรด Binance.com โดยไม่ต้องสมัครลงทะเบียนบัญชีใหม่ให้ยุ่งยาก นอกจากนี้ในอนาคตโปรเจกต์ยังมีแผนที่จะเปิดตัวตลาดรองสำหรับการซื้อขายแลกเปลี่ยนการ์ดกับนักสะสมคนอื่น ๆ และการจับฉลาก NFT ยิ่งไปกว่านั้นผู้ถือการ์ด KHL NFT ยังสามารถทำการ staking เพื่อรับผลตอบแทนเป็นโทเค็นประจำแพลตฟอร์มได้อีกด้วย เพื่อนำโทเค็นเหล่านี้ไปใช้ในการจองที่นั่งที่ดีที่สุดสำหรับรับชมเกมการแข่งขัน ซึ่งเป็นสิทธิพิเศษที่แฟน ๆ ทั่วไปไม่สามารถหาได้ นอกเหนือจากการเปิดตัวกล่องสุ่มแล้ว แคมเปญดังกล่าวยังได้ประกาศเปิดตัวโปรเจกต์ GameFi เพื่อขยายขีดความสามารถของการ์ด NFT",https://siamblockchain.com/2021/09/27/khl-cards-launches-on-the-binance-nft-marketplace/,27_09_2021
Cardano เตรียมเข้าสู่ยุค AI ได้รับเลือกให้เป็นบ้านของหุ่นยนต์ผู้ช่วยตัวต้นแบบ “Grace”,ดูเหมือนว่า  Cardano กำลังเตรียมเข้าสู่ยุค AI อย่างเต็มตัว หลังได้รับเลือกให้เป็นบ้านของโปรเจกต์ Grace หุ่นยนต์ผู้ช่วย AI ที่ถูกพัฒนาโดย Awakening Health และความร่วมมือระหว่างบริษัทร่วมทุน Hanson Robotics และ SingularityNET  Grace เป็นหุ่นยนต์ที่ได้รับการออกแบบให้มีปฏิสัมพันธ์กับผู้สูงอายุและผู้ป่วยคนอื่นๆ ที่ต้องแยกตัวออกจากสังคม ไม่ว่าจะเนื่องมาจากการแพร่ระบาดของเชื้อไวรัสโควิด-19 หรือด้วยเหตุผลอื่น โดยเธอจะทำหน้าที่เปรียบเสมือนเป็นเจ้าหน้าที่สาธารณสุขคนหนึ่งที่สามารถพูดภาษาอังกฤษและเกาหลี รวมทั้งวัดค่าอุณหภูมิของผู้ป่วยด้วยกล้องถ่ายภาพจับความร้อน นอกจากนี้เธอยังสามารถวัดค่าการตอบสนองของผู้คนและสะท้อนอารมณ์ของพวกเขา ซึ่งไม่เพียงแต่ช่วยให้เธอวินิจฉัยผู้ป่วยเท่านั้น แต่ยังสามารถตอบสนองอย่างเห็นอกเห็นใจกับผู้ป่วยได้อีกด้วย การย้ายโปรเจกต์ไปทำงานบนบล็อกเชนของ Cardano จะช่วยปรับปรุงประสิทธิภาพการทำงานของ Grace ได้อย่างราบรื่นมากขึ้น ไม่ว่าจะเป็นเรื่องต้นทุนค่าธรรมเนียมที่ต่ำ สามารถคาดการณ์ได้ และมีความเสถียรภาพ นอกจากนี้ Cardano ยังช่วยแก้ปัญหาเรื่องความสามารถในการปรับขนาด ซึ่งหมายความว่าสมองของ Grace จะสามารถทำงานได้ในระดับสูงสุดและประมวลผล biodata ได้รวดเร็วยิ่งขึ้น นาย Ben Goertzel ผู้สร้างเทคโนโลยี AI สำหรับหุ่นยนต์ Grace และ CEO ของ SingularityNET กล่าวว่า “ในขณะที่วิกฤตการณ์แพร่ระบาดของเชื้อไวรัส Covid-19 ยังคงส่งผลกระทบต่อสุขภาพร่างกายและจิตใจของผู้คนจำนวนมาก” “นี่คือเหตุผลว่าทำไมการแก้ปัญหาอย่าง Grace จึงมีความสำคัญ ในการช่วยต่อสู้กับความเหงาและช่วยแบ่งเบาภาระของเจ้าหน้าที่ และด้วยความสามารถระดับแนวหน้าของ Cardano เธอจะสามารถปรับขนาดให้เข้ากับความท้าทายระดับโลกนี้ได้” ในขณะที่เราค่อย ๆ เพิ่มพูนความสามารถในด้านสติปัญญาทั่วไปของ Grace ในอีกไม่กี่ปีข้างหน้า เธอจะสามารถทำหน้าที่ได้อย่างมีคุณค่ามากขึ้นเรื่อย ๆ ในการดูแลผู้สูงอายุ เรียนรู้มากขึ้นและค่อย ๆ ซึมซับคุณค่าถึงการเป็นมนุษย์,https://siamblockchain.com/2021/09/27/cardano-enters-the-age-of-ai-as-it-welcomes-grace-the-ai-robot-designed-to-revolutionize-global-healthcare/,27_09_2021
CEO ของ Ripple ประณาม SEC ว่าไม่ได้ให้ความชัดเจนในด้านกฎระเบียบสำหรับคดีของ XRP,"ในขณะที่การฟ้องร้องคดีของสำนักงานคณะกรรมการกำกับหลักทรัพย์และตลาดหลักทรัพย์แห่งสหรัฐอเมริกา (SEC) ยังคงดำเนินต่อไป นาย Brad Garlinghouse CEO ของ Ripple ได้ออกมาประณามคณะกรรมาธิการก.ล.ต. ว่าไม่ได้ให้ความชัดเจนในด้านกฎระเบียบคริปโต โดยเขากล่าวว่าสำนักงาน ก.ล.ต. กำลังใช้การประชุมกับบริษัทด้านคริปโตเป็นเครื่องมือที่นำไปสู่การบังคับใช้กฎหมาย พร้อมกันนี้ยังละเลยภารกิจสำคัญในการปกป้องนักลงทุนอีกด้วย ท่ามกลางการต่อสู้คดีกับก.ล.ต. นาย Brad Garlinghouse ซีอีโอของ Ripple กล่าวเน้นย้ำถึงความกังวลของเขาเกี่ยวกับเรื่องการขาดความชัดเจนในด้านกฎระเบียบคริปโตที่จัดทำโดยหน่วยงานกำกับดูแล  : “นวัตกรรมของอเมริกากำลังอยู่ในแถว เนื่องจากสำนักงาน ก.ล.ต. ปฏิเสธที่จะให้กรอบการทำงานที่ชัดเจนสำหรับการกำกับดูแลอุตสาหกรรมคริปโต  และแทนที่จะทำงานร่วมกับอุตสาหกรรม ก.ล.ต. กลับใช้การประชุมกับบริษัทต่าง ๆ เพื่อสร้างโอกาสในการบังคับใช้กฎหมาย” ในระหว่างให้สัมภาษณ์กับ Fox Business เมื่อวันศุกร์ CEO ของ Ripple ได้มีการพูดคุยเกี่ยวกับเรื่องการขาดความชัดเจนในด้านกฎระเบียบ Crypto ของก.ล.ต.  “ผมคิดว่ามันยังขาดความชัดเจนในพื้นที่แห่งนี้” Garlinghouse กล่าวเน้นย้ำว่า “หากเราต้องการให้อุตสาหกรรมนี้เติบโตในสหรัฐอเมริกา มันควรต้องมีความชัดเจนมากกว่านี้” เขากล่าวยืนยันด้วยว่าประธาน ก.ล.ต. ไม่สามารถพูดต่อไปว่า “เฮ้ มันมีความชัดเจนที่นี่” แล้วจากนั้นก็เรียกร้องให้ “สภาคองเกรสร่างกฎหมายใหม่ให้มีความชัดเจน” โดยเขากล่าวว่า “ทั้งสองสิ่งนี้ไม่มีอยู่จริง” Garlinghouse กล่าวว่า “ภารกิจของคณะกรรมการ ก.ล.ต.คือ การปกป้องนักลงทุนและช่วยให้ตลาดมีความเป็นระเบียบเรียบร้อย” พร้อมยกประเด็นถึงตัวอย่างในการฟ้องร้องคดีกับ XRP  “ผู้คนกว่า 10,000 คนที่ถือ  XRP ได้ยื่นฟ้องคดีกับ SEC และผู้คนเหล่านี้คือ นักลงทุนที่ ก.ล.ต. ควรที่จะปกป้อง” Garlinghouse ให้ความเห็นว่า “ถ้าเป้าหมายของก.ล.ต. คือ การกำกับดูแลตลาดให้มีความเป็นระเบียบและปกป้องนักลงทุน ผมคิดว่าตอนนี้ SEC ก็คงล้มเหลวในการทำสิ่งนั้น” เมื่อถูกถามถึงเกมสุดท้ายของประธานก.ล.ต. Gary Gensler ที่จะเล่นกับ Ripple, XRPและสินทรัพย์คริปโตทั้งหมด Garlinghouse ตอบว่า : “ผมคิดว่าเรากำลังลืมความจริงที่ว่าคริปโตนั้นมีการควบคุมอยู่แล้ว มันถูกควบคุมโดย CFTC มันถูกควบคุมโดยหน่วยงานรัฐบาลอื่น ๆ ไม่ว่าจะเป็น FinCEN หรือกระทรวงการคลังของสหรัฐฯ ดังนั้นเมื่อผมได้ยินคนของสำนักงาน ก.ล.ต.",https://siamblockchain.com/2021/09/27/ripple-ceo-sec-gives-no-clear-framework-for-crypto-xrp-lawsuit/,27_09_2021
6 วิธีแก้ดอย สำหรับนักเทรดที่กำลังขมขื่น ท่ามกลางตลาดขาลง,"หนึ่งในอาการสุดคลาสสิคที่นักเทรดหลายคนกำลังเผชิญอยู่ในปัจจุบันนั่นก็คือการ “ติดดอย” ซึ่งในช่วงเวลาที่ราคาของเหรียญคริปโตเกิดความผันผวนอย่างรุนแรงหรือเปลี่ยนเทรนด์จากขาขึ้นเป็นขาลงอย่างฉับพลันนั้นมักจะทำให้นักเทรดส่วนใหญ่ไม่กล้า Cut loss และนำมาซึ่งอาการติดดอยดังกล่าวในท้ายที่สุด วันนี้ทาง Siam Blockchain จะนำเสนอวิธีแก้ดอยง่าย ๆ ในช่วงตลาดหมีที่จะทำให้คุณไม่ต้องวิตกกังวลมากจนเกินไป แถมการถือเหรียญของคุณอาจไม่สูญเปล่าและยังมีโอกาสเพิ่มมูลค่าได้อีกด้วย จะมีวิธีใดบ้างสามารถติดตามได้ในบทความนี้ นำเหรียญที่ติดดอยไป Stake หรือ Farm  วิธีแรกเป็นวิธีสุดฮิตที่ได้รับความนิยมอย่างมากในปีนี้ จากกระแสที่มาแรงของ Defi จึงทำให้เกิดการสร้างรายได้แบบ Passive Income อย่างมหาศาลโดยการนำเหรียญคริปโตไปทำการ Staking และ Farming ซึ่งเมื่อเทียบกับการฝากเงินกินดอกเบี้ยในธนาคารแล้วล่ะก็ เรียกได้ว่าเทียบไม่ติดเลยกับการได้รับผลตอบแทนในโลกคริปโต หากจะทำความเข้าใจแบบง่าย ๆ การ Staking คือการนำเหรียญคริปโตไปฝากกับผู้ให้บริการแล้วรอรับผลตอบแทนตาม % ที่ระบุไว้ ซึ่งสามารถทำได้ในกระดานเทรดชื่อดัง เช่น Binance, FTX, Zipmex หรือ PancakeSwap เป็นต้น เปรียบเสมือนการนำเงินไปฝากกับธนาคารทั่วไปแล้วรอรับดอกเบี้ย ส่วน Farming คือกลไกส่วนหนึ่งบนโลก Defi เป็นการนำคู่เหรียญคริปโตไปฝากกับผู้ให้บริการที่เราเรียกว่า DEX หรือ Decentralized Exchange แล้วรับผลตอบแทนตาม Pool ที่ระบุไว้ อาจจะเป็น Governance Tokens หรือเหรียญคริปโตอื่น ๆ ก็ได้ วิธีนี้จึงเหมาะกับผู้ที่มีความรู้เรื่อง Defi ระดับหนึ่งและมีความเชื่อมั่นในโปรเจกต์ของเหรียญที่ติดดอย รวมถึงเชื่อมั่นในแพลตฟอร์มที่จะนำเหรียญไปฝาก จึงทำให้วิธีนี้ได้รับความนิยมเป็นอย่างมากจากผลตอบแทนแบบ Passive Income ในช่วงตลาดกลายเป็นขาลงแต่ยังคงสามารถสร้างกำไรได้ สร้างความรู้ความเชื่อมั่นในสินทรัพย์ที่ลงทุน หากคุณเป็นคนหนึ่งที่เพิ่งก้าวเข้ามาลงทุนในโลกคริปโตแล้วเกิดติดดอย หนึ่งวิธีที่จะช่วยให้คุณแก้ดอยได้อย่างมีประสิทธิภาพและมั่นคงที่สุดคือ “การศึกษาหาความรู้เพิ่มเติมและเชื่อมั่นในสินทรัพย์ที่คุณกำลังลงทุนอยู่” สิ่งนี้จะทำให้ผู้ติดดอยมองเห็นถึงภาพระยะยาวของสินทรัพย์ที่กำลังลงทุนอยู่โดยไม่วิตกจนเกินไป อย่างที่เราทราบกันดีกว่าคริปโตเคอร์เรนซีและ Bitcoin มักจะมี Cycle ของมันอ้างอิงตามสถิติในอดีตตามรอบ Bitcoin Halving ทุก ๆ 4 ปี ดังนั้นสิ่งที่นักลงทุนที่ติดดอยควรทำความเข้าใจนั่นก็คือ ความมั่นคงในสินทรัพย์และความเชื่อมั่นในระยะยาวในการลงทุน ซึ่งแม้ว่าปัจจุบันอาจจะติดดอย แต่หากศึกษาลงลึกไปจริง ๆ แล้วจะพบว่าอาจจะทำกำไรได้มหาศาลในอนาคตก็เป็นได้ ทั้งนี้จะทำให้ผู้ที่ติดดอยได้เข้าใจถึงความผันผวนของราคาและการเติบโตของสินทรัพย์ดิจิทัลอย่าง Bitcoin ในระยะยาว โดยจะมีประโยชน์มากกว่าหากช่วงระยะเวลาที่ติดดอย เราได้ศึกษาและทำความเข้าใจกับมันจริง ๆ",https://siamblockchain.com/2021/09/27/six-ways-to-survive-and-make-profit-in-a-bear-market/,27_09_2021
PortAventura World เตรียมกลายเป็นสวนสนุกแห่งแรกที่เปิดรับชำระเงินด้วย Bitcoin,"สวนสนุกชื่อดังในสเปน “PortAventura World” กำลังจะกลายเป็นสวนสนุกแห่งแรกของโลกที่เพิ่มการชำระเงินด้วย Bitcoin เป็นตัวเลือกให้กับลูกค้า โดยความคิดริเริ่มนี้จะเริ่มนำมาใช้จริงนับตั้งแต่ฤดูกาลหน้าเป็นต้นไป อ้างอิงจากข่าวประชาสัมพันธ์ของบริษัท ปัจจุบัน PortAventura World กำลังเร่งพัฒนาซอฟต์แวร์ชำระเงินรูปแบบใหม่เพื่อเพิ่มช่องการชำระเงินด้วย Bitcoin ให้กับลูกค้า ซึ่งนับตั้งแต่ต้นปี 2022 เป็นต้นไป ลูกค้าที่เข้าพักรีสอร์ทในเครือบริษัทจะสามารถชำระเงินค่าที่พักเป็น Bitcoin ได้ นาย David García Blancas กรรมการผู้จัดการของ PortAventura World ชี้ให้เห็นว่าบริษัทกำลังติดตามแนวโน้มการเติบโตและการยอมรับสกุลเงินดิจิทัลที่เติบโตขึ้นทั่วโลก ดังนั้นเขาจึงตั้งความหวังว่าความคิดริเริ่มนี้จะสามารถตอบ “สนองความต้องการของลูกค้า” ได้อย่างตรงจุดมากที่สุด PortAventura เป็นสวนสนุกที่ตั้งอยู่ในเมือง Catalonia ประเทศสเปน และเป็นหนึ่งในรีสอร์ทเพื่อความบันเทิงที่ใหญ่ที่สุดแห่งหนึ่งในยุโรป นอกเหนือจากสถานที่ท่องเที่ยว เช่น สวนน้ำ และ “เฟอร์รารีแลนด์” แล้ว บริษัทยังมีเครือโรงแรมมากกว่า 6 แห่ง และห้องพักมากถึง 2,300 ห้อง ทั้งนี้หากลูกค้าต้องการจ่ายเงินค่าที่พักด้วย Bitcoin พวกเขาสามารถทำได้ที่แผนกต้อนรับของโรงแรม อย่างไรก็ตามนี่ไม่ใช่ครั้งแรกสำหรับเครือโรงแรมและที่พักที่เปิดรับการชำระเงินด้วย Bitcoin ให้กับลูกค้า โดยก่อนหน้านี้เครือรีสอร์ทสุดหรู Pavilions Hotels & Resorts ก็เพิ่งเพิ่มตัวเลือกด้วย Bitcoin ให้กับลูกค้าของพวกเขาเช่นกัน (และที่สำคัญคือมีในประเทศไทยด้วย)",https://siamblockchain.com/2021/09/27/adoption-spanish-portaventura-to-become-the-first-amusement-park-enabling-bitcoin-payments/,27_09_2021
Cardano กำลังจะมีเหรียญ Stablecoin ตัวแรกเป็นตัวเองในเร็ว ๆ นี้,"บริษัทพัฒนาซอฟต์แวร์ COTI ได้ออกประกาศเมื่อไม่กี่ชั่วโมงที่ผ่านมา เกี่ยวกับการออกเหรียญ Stablecoin ตัวแรกที่ออกแบบมาเพื่อใช้งานบนเครือข่ายของ Cardano ข่าวดังกล่าวเปิดเผยครั้งแรกโดยนาย Charles Hoskinson ผู้ก่อตั้ง Cardano และนาย Shahaf Bar-Geffen ซีอีโอของ COTI Group บนเวทีงานประชุม Cardano Summit ที่เมืองลารามี รัฐไวโอมิง เหรียญ Stablecoin ดังกล่าวนี้จะมีชื่อเรียกว่า ‘Djed’ ซึ่งถูกออกมาเพื่อส่งเสริมการเติบโตให้กับระบบนิเวศของ Cardano โดยเฉพาะอย่างยิ่งในช่วงที่บล็อคเชนเริ่มให้การสนับสนุนสัญญา Smart contract และผู้คนที่เริ่มคาดหวังเกี่ยวกับการพัฒนาแพลตฟอร์ม DeFi บนบล็อคเชนที่ได้รับการขนานนามว่าเป็น Ethereum Killer ในอนาคต Djed คืออะไรและทำไม Cardano ถึงต้องการเหรียญ Stablecoin ? Djed เป็นเหรียญ Stablecoin ที่ออกแบบมาให้มีมูลค่าคงที่ด้วยอัลกอริธึมแบบพิเศษ ซึ่งใช้ประโยชน์จากการออกแบบสัญญา Smart contract บนบล็อคเชนของ Cardano เพื่อรักษามูลค่าให้ใกล้เคียงกับ $1 มากที่สุด เพื่อให้บรรลุสิ่งนี้ Djed จะทำการเก็บรักษาเงินทุนสำรองของ base coin ควบคู่ไปกับการขุดและเผาสินทรัพย์ stable asset เพื่อลดผันผวนของมูลค่าเหรียญ อ้างอิงข้อมูลจากเอกสารไวท์เปเปอร์ Djed จะมีทั้งหมดสองเวอร์ชันด้วยกันคือ รุ่นแรกที่ออกแบบมาเพื่อใช้เป็นสื่อกลางในการแลกเปลี่ยนเป็นหลัก และรุ่นถัดไปที่เป็นสัญญา Smart contract ที่ใช้โมเดลของการกำหนดราคาและค่าธรรมเนียมแบบไดนามิกเพื่อตอบสนองต่อเหตุการณ์ภายนอกได้รวดเร็วยิ่งขึ้น, มีระดับการสำรองที่เหมาะสมมากขึ้นและเพิ่มความปลอดภัยมากยิ่งขึ้น เมื่อมีการดำเนินการที่ซับซ้อน เช่น การดำเนินการในธุรกรรมบนแพลตฟอร์ม DeFi นาย Shahaf Bar-Geffen CEO ของ COTI Group กล่าวในงานประชุมว่า การใช้เหรียญ Stablecoin เช่น Djed จะช่วยทำให้ผู้ใช้สามารถควบคุมการทำธุรกรรมของตนได้ดียิ่งขึ้น ด้วยมูลค่าที่คงที่และค่าธรรมเนียมต่ำ : “ปัจจุบันผู้มีส่วนร่วมบน Blockchain กำลังใช้เหรียญ Stablecoins ในชีวิตประจำวันเพิ่มมากขึ้นเรื่อย ๆ  เนื่องจากพวกเขาได้อนุญาตให้สามารถแลกเปลี่ยนมูลค่าเงินได้โดยต้องไม่จำเป็นต้องคำนึงถึงระยะทางของผู้ส่งและผู้รับ",https://siamblockchain.com/2021/09/27/cardano-will-soon-have-its-first-stablecoin/,27_09_2021
วุฒิสภาสหรัฐฯ ประณามประธาน ก.ล.ต.  สำหรับการใช้แนวทางการบังคับใช้กฎหมาย Crypto ที่ไม่เหมาะสม,"เมื่อเร็ว ๆ นี้วุฒิสมาชิกสหรัฐฯ ได้ออกมาประณามประธานสำนักงานคณะกรรมการกำกับหลักทรัพย์และตลาดหลักทรัพย์แห่งสหรัฐอเมริกา (SEC) สำหรับการใช้แนวทางควบคุมสินทรัพย์ดิจิทัลที่ไม่เหมาะสม ในจดหมายฉบับใหม่ที่ส่งตรงถึงประธานก.ล.ต. Gary Gensler, วุฒิสมาชิก Pat Toomey จากเพนซิลเวเนียกล่าวว่า นักลงทุนในพื้นที่คริปโตต้องการกฎระเบียบและคำแนะนำที่ชัดเจนมากกว่าแค่การบังคับใช้กฎหมายและเสียค่าปรับ “เพื่อให้นักลงทุนได้รับผลประโยชน์จากตลาดที่ยุติธรรมและสามารถมีส่วนร่วมในแข่งขันได้ หน่วยงานกำกับดูแลจะต้องจัดทำกฎเกณฑ์สำหรับเส้นทางที่ปูไปสู่อุตสาหกรรมในเชิงรุก แต่น่าเสียดายที่สำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต. ) กลับเลือกใช้กลยุทธ์การบังคับใช้กฎหมายในพื้นที่แห่งนี้แทน” Toomey เสริมว่า ในระหว่างการพิจารณาของคณะกรรมการธนาคารวุฒิสภาเมื่อวันที่ 24 กันยายนที่ผ่านมา Gensler กล่าวว่าสินทรัพย์ crypto บางส่วนถือเป็นสินค้าโภคภัณฑ์ ในขณะที่บางส่วนเข้าข่ายเป็นหลักทรัพย์ ซึ่งเขาเรียกร้องให้ Gensler อธิบายเกี่ยวกับเรื่องนี้  “โปรดระบุลักษณะที่แยกความแตกต่างระหว่างสกุลเงินดิจิทัลที่เป็นหลักทรัพย์กับสกุลเงินดิจิทัลที่ถือว่าเป็นสินค้าโภคภัณฑ์” Toomey ยังตั้งคำถามอีกด้วยว่า Gensler และ SEC พิจารณาเหรียญ Stablecoins เช่น Tether ( USDT) และ USD Coin (USDC) ว่าเป็นหลักทรัพย์หรือไม่ “มันเป็นข้อโต้แย้งของคุณหรือเปล่าที่เหรียญ stablecoin เหล่านี้ถือเป็น ‘สัญญาการลงทุน’ หรือหลักทรัพย์ค้ำประกัน? ถ้าเป็นเช่นนั้น คุณช่วยอธิบายหน่อยได้ไหมว่าทำไมคุณถึงเชื่อว่าเหรียญ stablecoin เหล่านี้จะเป็นไปตาม ‘ความคาดหวังผลกำไร’ ของการทดสอบ Howey ?” การทดสอบ Howey เป็นเครื่องมือที่ศาลฎีกาของสหรัฐฯ ใช้ในการพิจารณาว่า สินทรัพย์นั้น ๆ มีคุณสมบัติเข้าข่ายเป็น “สัญญาการลงทุน” หรือไม่ และจะถือว่าเป็นหลักทรัพย์ที่อยู่ภายใต้ข้อ กฎหมายหลักทรัพย์ของปี 2476",https://siamblockchain.com/2021/09/27/us-senator-slams-sec-chair-gary-gensler-for-regulation-by-enforcement-approach-to-cryptocurrencies/,27_09_2021
